<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0290">
  <teiHeader>
    <fileDesc>
      <titleStmt>
        <title>nationella ID-kort</title>
        <author>Johansson, Carl-Axel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nationella ID-kort till justitieminister Thomas Bodström om nationella ID-kort</title>
          <idno type="rdwebb">GP10290</idno>
          <ref type="dokument_url_text">http://data.riksdagen.se/dokument/GP10290/text</ref>
          <ref type="dokument_url_html">http://data.riksdagen.se/dokument/GP10290</ref>
          <ref type="dokumentstatus_url_xml">http://data.riksdagen.se/dokumentstatus/GP10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6Lf4ZWSEWXurZm4mkDAE7B</idno>
            <persName>Johansson, Carl-Axel (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Vtq6A5aZgGtJkpho49biiC" corresp="i-STyFs6Gu3boin31eFp1bNM">
          <date when="2002-03-12"/>
        </correspAction>
        <correspAction type="answered" xml:id="i-7WvP3WiMcHegA2YgVDvN9M" corresp="i-STyFs6Gu3boin31eFp1bNM">
          <date when="2002-04-02"/>
        </correspAction>
        <correspAction type="sent" xml:id="i-VoqsgURDy5PfHxqApigx7P" corresp="i-6Lf4ZWSEWXurZm4mkDAE7B">
          <date when="2002-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MSduhcNc276RgUaSy86PAC">
            Interpellation 2001/02:290 av Carl-Axel Johansson (m) till justitieminister
            Thomas Bodström om nationella ID-kort
          </p>
        </div>
        <div type="ipqSubmissionInfo">
          <p xml:id="i-Az4HpPSyNEMmCezk8bAqTM">
            den 6 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8AEaiopXuxwDWMZBLouWQZ">
            Sedan ungefär ett år tillbaka är Sverige medlem i Schengen. Tanken
            att den fria rörligheten för personer ska underlättas vid resa
            inom Schengen har dock begränsats. Vi borde kunna resa utan pass
            och resorna borde kunna betraktas som inrikesresor. Dock måste
            vi kunna styrka denna rättighet vid eventuella hotellvistelser,
            då vi måste kunna styrka vår identitet och vårt svenska medborgarskap.
            Den enda handling som för närvarande accepteras som sådan ID-handling
            är vårt pass. Det paradoxala har uppstått att vi även vid resa
            till Danmark, kan behöva medföra pass för att detta krav ska kunna
            uppfyllas.
          </p>
          <p xml:id="i-hcybJY7QVspzkUE6biwJY">
            Fram till den 1 oktober 2001 kunde exempelvis post och banker
            utfärda ID-kort där även det svenska medborgarskapet framgick.
            Således skulle dessa ID-kort kunna gälla som en resehandling som
            uppfyller gällande krav vid resa inom Schengen.
          </p>
          <p xml:id="i-8fkney7myhJcX1Azr4JUgY">
            I förslaget till Europaparlamentets och rådets direktiv om unionsmedborgares
            och deras familjemedlemmars rätt att fritt röra sig och uppehålla
            sig inom medlemsstaternas territorier står "Alla unionsmedborgare
            skall ha rätt att lämna en medlemsstats territorium för att resa
            till en annan medlemsstat, om de är försedda med ett giltigt identitetskort
            eller pass."
          </p>
          <p xml:id="i-KD3Wu8mPunXgKoZYMYCg4u">
            "Medlemsstaterna skall för sina medborgares räkning utfärda eller
            förnya ett identitetskort eller pass som särskilt anger deras
            nationalitet."
          </p>
          <p xml:id="i-VPpzPNFV7BRsDiVYqUsh4M">
            Det står visserligen i förslaget att medlemsstaterna ska utfärda
            identitetskort men också "eller pass" vilket man väl framför allt
            ska se som en rättighet att kunna få endera dokumentet.
          </p>
          <p xml:id="i-Q5c9xTSrYMFgqrLPB1zWS3">
            Jag kan inte se att det i detta förslag finns något som talar
            emot att svenska regeringen skulle kunna tillåta andra utfärdare
            av ID-kort där svenskt medborgarskap framgår, men att det självklart
            skulle kräva någon sorts godkännande och meddelande om detsamma
            till övriga länder. Ett lämpligt tillfälle hade varit under det
            svenska ordförandeskapet i EU.
          </p>
          <p xml:id="i-XPfssyrgsMtevPjDkZCtCU">
            Så har emellertid inte skett, och trots att Justitiedepartementet
            redan den 1 februari 2001 fick Rikspolisstyrelsens redovisning
            av ett uppdrag att göra kostnadsbedömning m.m. avseende införandet
            av nationella ID-kort, har hittills ingen promemoria tagits fram
            från regeringen. Justitieministern svarade mig i maj 2001 "att
            frågan om ett nationellt ID-kort för närvarande bereds inom Regeringskansliet
            och att siktet är inställt på att en promemoria skall remitteras
            före sommaren. Utredningsarbetet har alltså hög prioritet och
            bedrivs skyndsamt @ @ @".
          </p>
          <p xml:id="i-KkJyZMkqwBU3VDXHv1trb8">
            Vid riksdagens frågestund den 7 februari angav emellertid justitieministern
            att händelsen den 11 september gjort att många ärenden på Justitiedepartementet
            blivit försenade.
          </p>
        </div>
        <div type="ipQuestion">
          <p xml:id="i-BfwaEAS8pVEStvpBvALrtN">
            Denna fråga borde dock med lite förutseende ha handlagts i god
            tid före det svenska inträdet i Schengen. Justitiedepartementet
            har sedan 1996 fått ett flertal framställningar angående detta
            från utfärdare av ID-kort och enskilda riksdagsmän. Så sent som
            i september 2001 lades en motion, som berör denna fråga, av undertecknad
            samt företrädare från ytterligare tre partier. För närvarande
            är läget så att regeringen i praktiken omöjliggjort pågående utfärdande
            av ID-kort med uppgift om medborgarskap eftersom utfärdarna sedan
            den 1 oktober 2001 inte längre har tillstånd att kontrollera uppgifter
            om nationalitet i folkbokföringsregistret. Justitiedepartementet
            mottog ansökningar om dispens för detta ändamål från de två existerande
            utfärdarna, vilka inte bifölls.
            <list rend="unordered">
              <item>
                1. Varför har justitieministern ännu inte lagt fram något förslag
                om hur ID-kort med nationalitetsangivelse ska kunna erbjudas oss
                för användning inom Schengen?
              </item>
              <item>
                2. Vad är skälet till att vi ska använda pass när de andra länderna
                har olika former av ID-kort?
              </item>
              <item>
                3. Varför avslogs ovan nämnda dispensansökningar avseende fortsatt
                tillverkning av ID-kort där medborgarskapet framgick?
              </item>
              <item>
                4. Kan justitieministern nu ange en tidtabell för skyndsamt handläggande
                av ärendet?
              </item>
            </list>
          </p>
        </div>
      </div>
    </body>
  </text>
</TEI>
