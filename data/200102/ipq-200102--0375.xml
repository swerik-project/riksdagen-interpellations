<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0375">
  <teiHeader>
    <fileDesc>
      <titleStmt>
        <title>särbehandling på arbetsmarknaden</title>
        <author>Lindblad, Göran (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>särbehandling på arbetsmarknaden till statsrådet Mona Sahlin om särbehandling på arbetsmarknaden</title>
          <idno type="rdwebb">GP10375</idno>
          <ref type="dokument_url_text">http://data.riksdagen.se/dokument/GP10375/text</ref>
          <ref type="dokument_url_html">http://data.riksdagen.se/dokument/GP10375</ref>
          <ref type="dokumentstatus_url_xml">http://data.riksdagen.se/dokumentstatus/GP10375</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <persName>Lindblad, Göran (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-KmkbkHPu2WtEqE1NWpGs4y" corresp="i-GFJcxAB9fyzG2VN1HakscJ">
          <date when="2002-04-23"/>
        </correspAction>
        <correspAction type="answered" xml:id="i-LGC6DRMBqFoDcre3gPVSmU" corresp="i-GFJcxAB9fyzG2VN1HakscJ">
          <date when="2002-05-13"/>
        </correspAction>
        <correspAction type="sent" xml:id="i-WWXp1WxpbR8aj8o5phQyDa" corresp="i-KdNZEf7wb1MAJv58QEHYrr">
          <date when="2002-04-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DUJLsn4qYdpJLc5WU2JZcb">
            Interpellation 2001/02:375 av Göran Lindblad (m) till statsrådet
            Mona Sahlin om särbehandling på arbetsmarknaden
          </p>
        </div>
        <div type="ipqSubmissionInfo">
          <p xml:id="i-E8zdmEDqhpKitSopAe2XzA">
            den 16 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QGiwmpn7q24NseQQVrVsWU">
            Den svenska integrationspolitiken står i dag inför mycket stora
            utmaningar. De som av olika anledningar sökt sig till vårt land
            för att skapa sig en bättre tillvaro möts i dag av många hinder,
            och alltför många hamnar i stället i ett långdraget utanförskap.
            Hinder finns i form av långa handläggningstider på Migrationsverket,
            fortsatt undermålig sfi-utbildning, frånvaro av tidig kontakt
            med arbetsmarknaden, bidrags- och skattefällor, samt diskriminering
            och fördomar. Detta utanförskap leder till mänskliga tragedier
            för den enskilde, och ett stort slöseri för Sverige som helhet.
            I Integrationsverkets senaste rapport redovisas fakta som belyser
            detta tydligt. Exempelvis var år 2000 andelen arbetslösa 13 %
            bland utlandsfödda, jämfört med 3 % bland infödda svenskar.
          </p>
          <p xml:id="i-Ep88NwhravqoUC4tc1Jjzi">
            Det är därför bråttom att bryta det utanförskap som i dag får
            så negativa konsekvenser.
          </p>
          <p xml:id="i-Dr9h9s3jotw56bLKYY7idF">
            Det är därför välkommet att många börjat tala om behovet av att
            individualisera integrationspolitiken. Det handlar om att utgå
            från individen, när det gäller introduktionen i Sverige, när det
            gäller sfi-utbildningen etc. Alltför länge har integrationspolitiken
            utgått från invandrare som kollektiv, med påstått kollektiva behov.
            Det är i detta sammanhang oroväckande att statsrådet Sahlin återigen
            har väckt tanken på s.k. positiv särbehandling som ett medel att
            bryta utanförskapet i Sverige.
          </p>
          <p xml:id="i-MwAWQELjPoqzigpKbPwnkm">
            I slutet av år 2000 hade jag en interpellationsdebatt med statsrådet
            Sahlin om positiv särbehandling. Vid det tillfället var budskapet
            från regeringen att det inte var aktuellt att föreslå lagstiftning
            på detta område, utan uttalanden som då gjordes av statsrådet
            Sahlin var mer ett sätt att "i första hand att väcka en debatt
            om vilka möjligheter som finns att öka sysselsättningen bland
            personer med invandrarbakgrund". Det var helt enkelt en försöksballong
            som inte lyfte.
          </p>
          <p xml:id="i-Cyp8nv2NMjLNpTEkEATUgV">
            Det finns ju ett antal starka invändningar mot positiv särbehandling.
          </p>
          <p xml:id="i-FN4HyAe3zzWHxzyh5B8gzh">
            För det första bör enbart medborgarskapet ligga till grund för
            åtgärder från lagstiftarens sida. Politiken bör inte kategorisera,
            oavsett hur lovvärt syftet synes vara. Kategoriseringar av det
            slag som statsrådet använder sig av riskerar att befästa och fördjupa
            redan existerande fördomar. För det andra bör lagstiftaren ta
            sig en funderare över hur människor på ett tillfredsställande
            sätt ska kunna kategoriseras. Var går gränsen mellan att vara
            invandrare och svensk? Politiken bör inte betrakta människor som
            statistiska enheter, utan som individer med rätt att bli behandlade
            på individuell basis. Därför är kategoriseringar av människor
            som invandrare och svenskar olyckliga eftersom dessa kategorier
            inte tar hänsyn till individens rätt att betraktas som unik.
          </p>
          <p xml:id="i-EZ6nJzKi6UESBpy1giFKdc">
            Oförskräckt av detta har nu statsrådet Sahlin återigen väckt
            tankarna på positiv särbehandling. I ett radioprogram i SR:s P1
            nyligen, sade statsrådet att: "Jag vill pröva om det går att positivt
            särbehandla @ @ @ Jag tycker faktiskt att situationen på arbetsmarknaden
            är så akut att jag har en skyldighet att pröva, går det att göra
            så."
          </p>
          <p xml:id="i-GHSK7CQaWHbGdW9W4M9mga">
            Med tanke på den tidigare debatt jag haft med statsrådet är det
            svårt att veta om också detta uttalande är en försöksballong och
            ett sätt att väcka debatt. Eller är det en allvarligt menad idé
            som kan bli till ett lagförslag?
          </p>
          <p xml:id="i-HtyFPKAhe1Qqf3qx7Kbdfa">
            Mot bakgrund av detta vill jag därför fråga statsrådet följande:
          </p>
          <p xml:id="i-8fHiVaavgrgfaWVvuRL1Wz">
            Avser statsrådet att vidta åtgärder för att införa positiv särbehandling
            på den svenska arbetsmarknaden?
          </p>
        </div>
      </div>
    </body>
  </text>
</TEI>
