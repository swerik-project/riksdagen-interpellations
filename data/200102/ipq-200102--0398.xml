<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0398">
  <teiHeader>
    <fileDesc>
      <titleStmt>
        <title>Polisen i Västra Götaland</title>
        <author>Leivik, Björn (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen i Västra Götaland till justitieminister Thomas Bodström om Polisen i Västra Götaland</title>
          <idno type="rdwebb">GP10398</idno>
          <ref type="dokument_url_text">http://data.riksdagen.se/dokument/GP10398/text</ref>
          <ref type="dokument_url_html">http://data.riksdagen.se/dokument/GP10398</ref>
          <ref type="dokumentstatus_url_xml">http://data.riksdagen.se/dokumentstatus/GP10398</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PTuw4s4dbEitoQexouPwtS</idno>
            <persName>Leivik, Björn (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AufbLmxp9UjqGMh8fg9jFV" corresp="i-STyFs6Gu3boin31eFp1bNM">
          <date when="2002-05-14"/>
        </correspAction>
        <correspAction type="answered" xml:id="i-NKwJVAgyQ1t7oWh9qGUWcC" corresp="i-STyFs6Gu3boin31eFp1bNM">
          <date when="2002-05-14"/>
        </correspAction>
        <correspAction type="sent" xml:id="i-AVp1jY5UssbghZp6i2GBJJ" corresp="i-PTuw4s4dbEitoQexouPwtS">
          <date when="2002-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Mp7BmNrdV5Hr6yAmwboc6R">
            Interpellation 2001/02:398 av Björn Leivik (m) till justitieminister
            Thomas Bodström om Polisen i Västra Götaland
          </p>
        </div>
        <div type="ipqSubmissionInfo">
          <p xml:id="i-KUo3B88xj4BjDFNTaH8Na3">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GmgturR5ySpjWD2PrLAe4n">
            Erfarenheterna från förra årets EU-toppmöte i Göteborg är många.
            På en rad områden visar det sig att inte tillräckligt hade gjorts
            för att upprätthålla ordningen i Göteborg under de aktuella dagarna.
            Delvis på grund av polisbrist fanns inte tillräckliga resurser
            att förhindra den stora skadegörelse som drabbade centrala Göteborg.
            Under toppmötet användes den svenska polisens resurser till bristningsgränsen.
            Landet sopades rent på polisresurser och extrapoliser fick blixtinkallas.
          </p>
          <p xml:id="i-5pF4dMAJdcAdyCbcNX5i1P">
            Denna insats, en av de största i den svenska polisens historia,
            har naturligtvis grävt djupa hål i polisens redan tomma kassakista.
            Den myndighet som hittills fått axla detta ansvar är Polisen i
            Västra Götaland. Att insatsen under EU-toppmötet skulle bli kostsamt
            stod klart redan innan det ägde rum, även om omfattningen av merkostnaderna
            ej var känd.
          </p>
          <p xml:id="i-7wUek3tZ4gBcWZvQQ7kjmq">
            Någon speciell satsning till Polisen i Västra Götaland genomfördes
            dock ej, utan den lokala polismyndigheten fick klara sig inom
            befintliga ramar. Detta kanske kan ursäktas av okunnighet om hur
            omfångsrik insatsen i Göteborg skulle bli. Det talades i planeringen
            inför Göteborgsmötet om att det skulle kosta ca 50 miljoner kronor.
          </p>
          <p xml:id="i-PQN4P2h8LGpeVcCX13uxAs">
            Vad som däremot inte kan ursäktas är den underlåtenhet att agera
            när den verkliga kostnaden för EU-toppmötet uppdagats. Det har
            ju visat sig att kostnaden blivit avsevärt högre än 50 miljoner
            kronor, snarare rör det sig om 145 miljoner kronor.
          </p>
          <p xml:id="i-KYbTgLFP8NLcdDi9Ypsxem">
            Denna kostnad har grävt ett djupt hål i Västra Götalands polisbudget,
            och hotar allvarligt den löpande polisverksamheten. Detta kan
            ses på många håll. Ett exempel är den nedläggning av närpolisområden
            som skett, samt den underbemanning som många polisområden dras
            med. Antalet närpolisområden har minskat från 76 till 24 på sex
            år, antalet polisstationer har minskat med tolv. Budgetunderskotten
            för polismyndigheten har accelererat och var 132 miljoner i slutet
            av 2001. Detta underskott beräknas under de kommande åren öka,
            för att under 2004 nå hela 228 miljoner kronor.
          </p>
          <p xml:id="i-RypzGAQiz97Lnent2uV2NY">
            Det ansvariga statsrådet har under hela denna process visat en
            stor ovilja att ta på sig ansvaret för dessa kostnader. Ett återkommande
            inslag i frågesvar, interpellationssvar och intervjuer har varit
            att regeringen följer frågan med stort intresse. Men det räcker
            knappast med intresse @ det krävs handling.
          </p>
          <p xml:id="i-GLy4StAxnwfjrfMHD6113D">
            Därför hälsades justitieministerns besked den 5 februari 2002
            med glädje, när justitieminister Thomas Bodström i en interpellationsdebatt
            sade att: "Men jag vill återigen försäkra att kostnaderna för
            Göteborgsmötet finns med i regeringens fortsatta satsning på polisen.
            Det får ni gärna föra med er till kamraterna i Göteborg. Regeringen
            är fullt medveten om detta, och det kommer att finnas med i regeringens
            fortsatta satsning på polisen."
          </p>
          <p xml:id="i-CWhSk66wJJbHnt81M6xXZn">
            Detta uppfattades som att regeringen i vårpropositionen skulle
            komma med en extra tilldelning till polisen, så att underskottet
            i Västra Götaland skulle kunna försvinna.
          </p>
          <p xml:id="i-6rbJB251gdAQuaPpFuL6MA">
            Denna tolkning gjorde även Rikspolisstyrelsen. I sitt budgetunderlag
            skrev RPS följande: "Justitieministern har bl.a. i en interpellationsdebatt
            (snabbprotokoll 2001/02:63, den 5 februari 2002) sagt att Göteborgsmötets
            kostnader på 145 miljoner kronor "kommer ju att kompenseras i
            satsningar till polisen".
          </p>
          <p xml:id="i-SMZ9u4UehHSptSKEZWiGdB">
            Dessa förhoppningar har nu kommit på skam. Regeringen föreslår
            i vårpropositionen inte några som helst extra satsningar på polisen.
            Detta betyder att Polisen i Västra Götaland även fortsättningsvis
            får dras med sviterna av EU-toppmötet. Detta betyder att den dagliga
            verksamheten, det brottsförebyggande arbetet, bekämpningen av
            narkotika m.m. får stryka på foten. Detta är naturligtvis helt
            oacceptabelt.
          </p>
          <p xml:id="i-9GLad3WLuMGGJsj9mzDhhd">
            Mot bakgrund av ovanstående vill jag fråga statsrådet följande:
          </p>
          <p xml:id="i-6eij21nk7crdnQ72pbATQj">
            Vilka åtgärder avser statsrådet att vidta för att polisens verksamhet
            inte ska bli lidande av de kostnader som uppstod i samband med
            EU-toppmötet?
          </p>
        </div>
      </div>
    </body>
  </text>
</TEI>
