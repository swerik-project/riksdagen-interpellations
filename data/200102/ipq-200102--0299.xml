<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0299">
  <teiHeader>
    <fileDesc>
      <titleStmt>
        <title>utländska studenter</title>
        <author>Andersson, Yvonne (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utländska studenter till utbildningsminister Thomas Östros om utländska studenter</title>
          <idno type="rdwebb">GP10299</idno>
          <ref type="dokument_url_text">http://data.riksdagen.se/dokument/GP10299/text</ref>
          <ref type="dokument_url_html">http://data.riksdagen.se/dokument/GP10299</ref>
          <ref type="dokumentstatus_url_xml">http://data.riksdagen.se/dokumentstatus/GP10299</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <persName>Andersson, Yvonne (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-99hBb9RBwqmN1Wh1TFr7ho" corresp="i-PzNviXpYSimQsvSkF9CmDz">
          <date when="2002-03-12"/>
        </correspAction>
        <correspAction type="answered" xml:id="i-Fq4FsiZkp1ErUec2jB8qe9" corresp="i-PzNviXpYSimQsvSkF9CmDz">
          <date when="2002-04-09"/>
        </correspAction>
        <correspAction type="sent" xml:id="i-MAaAcLysJp2rvUVhCH7e2x" corresp="i-EFJ93MgPh6dJrzDB1Tt657">
          <date when="2002-03-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vucg5iJL35kQRdPD5Frf7M">
            Interpellation 2001/02:299 av Yvonne Andersson (kd) till utbildningsminister
            Thomas Östros om utländska studenter
          </p>
        </div>
        <div type="ipqSubmissionInfo">
          <p xml:id="i-3rtKZu1P3dGQCyFrEFd6xx">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SidmrdBF3JJTwTDJCvoDxC">
            Undervisningen vid universitet och högskolor ska vara avgiftsfri
            för svenska studenter. Detta är en självklarhet för oss kristdemokrater.
            Samtidigt är det nödvändigt att göra det möjligt för universitet
            och högskolor att agera internationellt bl.a. genom att sälja
            uppdragsutbildning till stater, organisationer och företag samt
            på sikt även studieplatser till enskilda utländska studenter.
          </p>
          <p xml:id="i-3Kz9GBw4U5YZP74v9yUSe9">
            Svenska studenter vid universitet och högskolor i Sverige betalar
            inga avgifter för sin undervisning. Det gör inte enskilda studenter
            från andra EU-länder som studerar i Sverige heller. Detta beror
            på att ett land inom EU måste behandla alla studerande lika oavsett
            om de kommer från det egna landet eller från ett annat EU-land.
            För Kristdemokraterna är det självklart att slå vakt om denna
            princip. Utbildningsminister Thomas Östros (s) har vid upprepade
            tillfällen hävdat att Kristdemokraterna förespråkar införande
            av studieavgifter för alla studerande vid svenska universitet
            och högskolor. Inget kan vara mer felaktigt. Låt det vara fastslaget
            en gång för alla.
          </p>
        </div>
        <div type="ipQuestion">
          <p xml:id="i-PC1iFfWNiKFBXJKsUkJ2C9">
            Vi kristdemokrater ser Sverige som en kunskapsnation med en lång
            och stolt tradition av mycket kvalificerad utbildning vid universitet
            och högskolor. På detta fundament ska vi bygga vidare och finna
            lösningarna för framtiden. För att upprätthålla en hög kvalitet
            på högre utbildning och forskning i Sverige krävs bl.a. goda ekonomiska
            resurser. Därför är det nödvändigt att ta vara på de möjligheter
            som den internationella utbildningsmarknaden ger. En sådan är
            att ge svenska universitet och högskolor ökade möjligheter att
            sälja studieplatser. För detta finns många goda argument:
            <list rend="unordered">
              <item>
                Den högre utbildningen internationaliseras alltmer.
              </item>
              <item>
                För att upprätthålla hög kvalitet i utbildningen krävs kunskapsutbyte
                över nationsgränserna.
              </item>
              <item>
                Utvecklingen av och investeringarna för framtidens högre utbildning
                kräver stora ekonomiska resurser.
              </item>
              <item>
                Organisationer och företag har behov av att erbjuda sina medarbetare
                kvalificerad vidareutbildning samtidigt som universitet och högskolor
                har behov av ökade intäkter.
              </item>
              <item>
                Studerande från länder utan kvalificerad högre utbildning kan
                erbjudas plats.
              </item>
            </list>
          </p>
          <p xml:id="i-Lu5xMyvYZzVrZgUSNMsKJk">
            Kristdemokraterna får stöd för sin uppfattning i den statliga
            utredningen Advantage Sweden. Den pekade särskilt på möjligheterna
            att sälja uppdragsutbildning till stater och företag utanför EU
            och gav som ett förslag att det skulle bli tillåtet för enskilda
            studenter från andra länder att köpa undervisning vid svenska
            universitet eller högskolor. Det är ett bra förslag som dock kräver
            reservationer: för det första att uppdragsutbildning aldrig får
            reducera antalet utbildningsplatser för svenska studenter, och
            för det andra kan möjligheten för enskilda utländska studenter
            att köpa studieplatser bli verklighet först på sikt.
          </p>
          <p xml:id="i-4LK9e15F1a8uq4MKsHY77k">
            Vi ska heller inte bortse från att det kan vara svårt för utländska
            studenter med begränsade ekonomiska möjligheter att köpa sig en
            utbildningsplats. För att råda bot på detta anser Kristdemokraterna
            att Sverige successivt måste bygga upp en stipendieverksamhet
            av internationell standard i enlighet med utredningens förslag.
          </p>
          <p xml:id="i-M2b6di8EbodaFKgZd29o8E">
            I dag har vi nåtts av nyheten att Mälardalens högskola har tagit
            emot 80 studenter från Kina eftersom högskolan inte fått ett tillräckligt
            antal svenska studenter och därför riskerar att få tomma platser.
            I stället för att låta platserna gå till andra svenska högskolor
            och studenter så har nu platserna erbjudits kinesiska studenter.
          </p>
          <p xml:id="i-RFApY148DRWBMoCMwFPrkb">
            Kristdemokraterna tycker att det är högst rimligt att i första
            hand erbjuda platser för alla svenska studenter som är behöriga.
            Därefter välkomnar vi studenter från Kina @ men låt dem då betala
            sin plats så som är brukligt i andra länder.
          </p>
          <p xml:id="i-3CSZpNjw9BXxs3ZMAwfYsd">
            Är det rimligt att högskoleplatser ska tillfalla utländska studenter
            när svenska får stå i kö? De problem som utbildningsministern
            förutsåg med förslagen i Advantage Sweden är redan här, fast i
            det system som utbildningsministern själv förordar.
          </p>
          <p xml:id="i-EWaXnpF3DFicHd6Wevup9S">
            Mälardalens högskolas förfaringssätt pekar också på ett annat
            problem, nämligen att utbyggnaden av den svenska högskolan har
            gått för fort. Det är en utveckling som Kristdemokraterna har
            varnat för sedan länge och i flera motioner har vi förordat en
            utbyggnad i långsammare takt. När det nu finns ledig kapacitet
            genom regeringens försorg, varför inte göra det möjligt att sälja
            uppdragsutbildning till studenter från länder utanför EU? Hur
            ska högskolorna annars klara av sin ekonomiska situation?
          </p>
          <p xml:id="i-Y3LBn7iFdKmFHYcsUPS1zj">
            Med anledning av det ovan anförda frågar jag statsrådet:
          </p>
          <p xml:id="i-WrxiijLK17bBMgCsVnnPyJ">
            Vad avser ministern göra för att utländska studenter inte ska
            gynnas på svenska studenters bekostnad?
          </p>
          <p xml:id="i-7Jof41Jjf4CruCkzxeJ86X">
            Vad avser ministern göra för att överblivna studieplatser inom
            högskolan kan gå till andra högskolor?
          </p>
          <p xml:id="i-3zUnpf1LAmwXUExBzfs7it">
            Vad avser ministern göra för att möjliggöra det för högskolorna
            att sälja uppdragsutbildning till studenter från länder utanför
            EU?
          </p>
        </div>
      </div>
    </body>
  </text>
</TEI>
