<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0336">
  <teiHeader>
    <fileDesc>
      <titleStmt>
        <title>behovet av geriatriker</title>
        <author>Pethrus Engström, Désirée (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>behovet av geriatriker till socialminister Lars Engqvist om behovet av geriatriker</title>
          <idno type="rdwebb">GP10336</idno>
          <ref type="dokument_url_text">http://data.riksdagen.se/dokument/GP10336/text</ref>
          <ref type="dokument_url_html">http://data.riksdagen.se/dokument/GP10336</ref>
          <ref type="dokumentstatus_url_xml">http://data.riksdagen.se/dokumentstatus/GP10336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Pethrus Engström, Désirée (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-14FncQuJVJgP9aw68iCG5y" corresp="i-ESKbhHz2VETwMj9meYcmxk">
          <date when="2002-04-02"/>
        </correspAction>
        <correspAction type="answered" xml:id="i-Nsrvp4AmQdpTLnaih3Wi36" corresp="i-ESKbhHz2VETwMj9meYcmxk">
          <date when="2002-04-12"/>
        </correspAction>
        <correspAction type="sent" xml:id="i-PJJ9U794g9YAszxiv6LE54" corresp="i-BaBRFz7sgjhbuqYiz8u7vt">
          <date when="2002-03-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Htuds7AZZdDywnHAwNYMkp">
            Interpellation 2001/02:336 av Désirée Pethrus Engström (kd) till
            socialminister Lars Engqvist om behovet av geriatriker
          </p>
        </div>
        <div type="ipqSubmissionInfo">
          <p xml:id="i-3TT1fVjqAcNN8E2sXffriW">
            den 22 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NJSk5uQaGu4PVtoCkpRe15">
            Andelen äldre i Sverige ökar. I dag är ca 17 % av Sveriges befolkning
            över 65 år. Om 30 år kommer 25 % av befolkningen att tillhöra
            denna ålderskategori. Många av våra äldre är i dag piggare och
            friskare än tidigare och lever ett längre liv. Det är naturligtvis
            positivt. Men i gruppen över 65 år kommer de över 80 år, de som
            vi brukar kalla äldre äldre och som behöver relativt stora vårdresurser,
            öka markant. Denna grupp kommer öka från 460 000 personer till
            750 000 personer under perioden.
          </p>
          <p xml:id="i-Df6etENbinAwJTVNmmjiDb">
            Många äldre i kommunernas vård är svårt sjuka. Men när äldre
            kommer in till sjukhusen i dag blir vårdtiden kort. Mellan åren
            1990 och 1997 minskade antalet vårdplatser med 45 %. Snittvårdstiden
            har minskat från 14 till fyra dagar. Det innebär att den äldre
            patienten snabbt är vad som kallas för "klinikfärdig". Även på
            de geriatriska klinikerna har vårdtiden i snitt kortats från fem
            till två veckor. Detta har enligt flera undersökningar medfört
            att kommunens vård har många äldre med stora sjukvårdsbehov som
            inte tillgodoses i den utsträckning man skulle önska. I exempelvis
            Socialstyrelsens rapport Äldreuppdraget pekar man på bristerna
            i läkarinsatserna i den kommunala äldreomsorgen. Bristen på vårdplatser
            tvingar i många fall landstingen att föra över äldre svårt sjuka
            människor i behov av kvalificerad sjukhusvård till den kommunala
            omsorgen.
          </p>
          <p xml:id="i-VCu5dNHt7yztoqphQbKdb6">
            Inom vård- och omsorgssektorn måste olika förändringar göras.
            En sådan är att se till att de äldres vårdkedja fungerar effektivt
            och svarar mot de äldres behov av trygghet och kompetens i vården.
            Där finns i dag mycket kvar att önska. Ädelreformen som innebar
            att kommun och landsting skulle samverka kring de äldre fungerar
            inte på ett tillfredsställande sätt och de äldre får i allt mindre
            utsträckning tillgång till specialiserade läkare, geriatriker,
            med kunskap om åldrandets sjukdomar. Fler geriatriker behöver
            utbildas och anställas i kommunerna. I dag minskar antalet medan
            andelen äldre ökar.
          </p>
          <p xml:id="i-HWqLvTHFSKtGDSEpXgXA5n">
            Husläkarna som till stor del har fått ta över ansvaret för äldresjukvården
            har en tung arbetsbörda och hinner inte alltid med alla behov
            i äldreboendet. På vissa håll i landet fungerar det mycket bra
            med husläkare i äldreboende. Samtidigt kommer det med alltfler
            äldre äldre, finnas ett ökat behov av kunskaper om åldrandets
            sjukdomar. Att utöka antalet geriatriker är det mest effektiva
            sättet att snabbt få till stånd rätt vård och behandling. De äldre
            har också rätt till specialister.
          </p>
          <p xml:id="i-Jp1QvhMhyzPmfX21FgWFaW">
            Trots att vi vet att behoven av geriatrisk kompetens kommer att
            öka har vi i Sverige få utbildade geriatriker som är yngre än
            55 år. Enligt Socialstyrelsens register över legitimerad hälso-
            och sjukvårdspersonal finns i dag ca 490 läkare med specialiteten
            geriatrik. Knappt 200 av dessa är i åldersgruppen 55@64 år. I
            Sveriges läkarförbunds medlemsregister finns endast 16 läkare
            med geriatrisk specialistkompetens som är under 40 år. Här finns
            en snedfördelning åldersmässigt jämfört med andra specialiteter
            i Sverige; geriatriken har en högre medelålder jämfört med annan
            specialitet. Vi kristdemokrater ser allvarligt på den uppkomna
            situationen.
          </p>
          <p xml:id="i-Gxe5b6KCwVhN5Dj6GA4x81">
            Under 1998 utfärdades 28 nya specialistbevis och under 1999 ytterligare
            21 stycken. Med hänsyn till åldersfördelningen räcker dock inte
            dagens nytillskott att täcka upp för kommande pensioneringar efter
            år 2005 och de närmaste åren därefter. Detta faktum måste uppmärksammas
            och åtgärdas snarast möjligt.
          </p>
          <p xml:id="i-QPxFjivJM3Nahttf45VFow">
            Med anledning av ovanstående vill jag fråga statsrådet följande:
          </p>
          <p xml:id="i-YMp1Gfkx3sE8zt7y6H1JNd">
            Vilka åtgärder avser statsrådet att vidta för att säkerställa
            tillgången på geriatriker under de närmaste åren?
          </p>
        </div>
      </div>
    </body>
  </text>
</TEI>
