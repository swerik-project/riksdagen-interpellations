<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0083">
  <teiHeader>
    <fileDesc>
      <titleStmt>
        <title>konsekvenserna av maxtaxan i barnomsorgen</title>
        <author>Jonsson, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konsekvenserna av maxtaxan i barnomsorgen till statsrådet Ingegerd Wärnersson om konsekvenserna av maxtaxan i barnomsorgen</title>
          <idno type="rdwebb">GP1083</idno>
          <ref type="dokument_url_text">http://data.riksdagen.se/dokument/GP1083/text</ref>
          <ref type="dokument_url_html">http://data.riksdagen.se/dokument/GP1083</ref>
          <ref type="dokumentstatus_url_xml">http://data.riksdagen.se/dokumentstatus/GP1083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Sofia Larsen</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-94KvPF5cy2L1dcKMYnJM6a" corresp="i-3wVE19WEnkoueWU41a2FfR">
          <date when="2001-11-20"/>
        </correspAction>
        <correspAction type="answered" xml:id="i-R8iE3C3L4C2ABXAmyunv59" corresp="i-3wVE19WEnkoueWU41a2FfR">
          <date when="2001-11-27"/>
        </correspAction>
        <correspAction type="sent" xml:id="i-MXmkL7MHioR9ZXsZ9bvgMp" corresp="i-XXuTUfCrSzD7sKMdyYtEft">
          <date when="2001-11-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7F9cD7hYkDmptVUKb26tmM">
            Interpellation 2001/02:83 av Sofia Jonsson (c) till statsrådet
            Ingegerd Wärnersson om konsekvenserna av maxtaxan i barnomsorgen
          </p>
        </div>
        <div type="ipqSubmissionInfo">
          <p xml:id="i-3RXMX8BByJxGGgYxhEz3fM">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AYvXPNTRRgVekKfJjKXXha">
            Runtom i landet rustar kommunerna nu för införandet av regeringens
            reform om att införa maxtaxa i barnomsorgen. Fler och fler kommuner
            aviserar att de måste utöka barnomsorgsgrupperna med anledning
            av maxtaxan, detta enligt Svenska Kommunförbundet. Var tolfte
            kommun har t.o.m. aviserat att de efter nyår inte kommer att klara
            barnomsorgsgarantin, vilken innebär att kommunerna måste erbjuda
            barnomsorg inom tre@fyra månader.
          </p>
          <p xml:id="i-KpK5WG9NVfqso6VJygU4av">
            I dag består den genomsnittliga barngruppen av 20 barn, i åldern
            3@5 år, detta enligt en kartläggning som Sveriges Radio har gjort.
            En forskarstudie som gjorts på uppdrag av Skolverket visar att
            barns utveckling hämmas av att barngrupperna i förskolan är så
            stora. Enligt forskarna ska varje grupp bestå av högst 15 barn
            och ännu färre för de minsta barnen.
          </p>
          <p xml:id="i-PVE3J6ddwkXZqYLqs2drKW">
            Ökade barngrupper och en icke fungerande barnomsorgsgaranti är
            hittills resultatet av maxtaxan, detta trots regeringens och skolministerns
            löfte att alla ska bli fullt ut kompenserade vid införandet av
            maxtaxan.
          </p>
          <p xml:id="i-FKix8N33JGJwqFS99iVpMe">
            Vad gäller de privata alternativen inom barnomsorgen som t.ex.
            föräldrakooperativ och personalkooperativ, så är deras framtid
            minst sagt oviss på grund av införandet av maxtaxan. Vi kan redan
            nu se att på vissa håll höjs inte barnomsorgspengen som förskolan
            får från kommunen lika mycket som de förlorade intäkterna på månadsavgifterna
            är. Även om dessa summor inte är stora måste man ha i åtanke att
            dessa föräldrakooperativ inte är vinstdrivande företag vilket
            innebär att budgeten för deras verksamhet bara går jämnt upp.
          </p>
          <p xml:id="i-8GL4tmt5F6GFQUv2My2ykd">
            Som jag ovan redovisat kommer kommunala förskolor att lösa problemet
            med minskade resurser genom att öka barngrupperna. Kommunala förskolor
            är ofta större och har fler avdelningar varför kommunerna kan
            göra detta även om det inte är eftersträvansvärt eftersom barngrupperna
            redan i dag är alltför stora. Att öka barngrupperna på små föräldrakooperativ
            låter sig inte så lätt göras eftersom de bl.a. inte har lokaler
            som är anpassade efter större barngrupper. Om vi tar föräldrakooperativen
            som exempel så är dessa ofta väldigt små med endast en avdelning
            med 15 barn.
          </p>
          <p xml:id="i-4coWNZZ5dvTvJijQi5ABXe">
            Maxtaxan innebär med andra ord inte ökad valfrihet och rättvisa.
            Löftet om att bli fullt ut kompenserade gäller heller inte alla.
          </p>
          <p xml:id="i-Uy3MbmGZTuezHHAUTtDT1p">
            Jag vill med anledning av vad jag ovan anfört fråga skolministern
            följande:
          </p>
          <p xml:id="i-AAVmy6hab5JsKpvtFxA8Lm">
            Vilka åtgärder avser skolministern vidta för att säkerställa
            att barngrupperna inte blir större genom införandet av maxtaxan?
          </p>
          <p xml:id="i-NZhwTieSDYNkcH2jP2kh8Y">
            Vilka åtgärder avser skolministern vidta för att säkerställa
            att bl.a. föräldra- och personalkooperativ även fortsättningsvis
            kan bedriva sin verksamhet trots införandet av maxtaxan?
          </p>
        </div>
      </div>
    </body>
  </text>
</TEI>
