<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0469">
  <teiHeader>
    <fileDesc>
      <titleStmt>
        <title>sociala arbetskooperativ</title>
        <author>Feltzing, Barbro (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sociala arbetskooperativ till näringsminister Björn Rosengren om sociala arbetskooperativ</title>
          <idno type="rdwebb">GP10469</idno>
          <ref type="dokument_url_text">http://data.riksdagen.se/dokument/GP10469/text</ref>
          <ref type="dokument_url_html">http://data.riksdagen.se/dokument/GP10469</ref>
          <ref type="dokumentstatus_url_xml">http://data.riksdagen.se/dokumentstatus/GP10469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FJ3qAMd2ReYtDiK92hL27W</idno>
            <persName>Feltzing, Barbro (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>statsrådet Ulrica Messing </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2WTFvCygGmNc6BSJpC8fPZ" corresp="i-HP26Ex6XfZD2gozC8P6pdm">
          <date when="2002-05-14"/>
        </correspAction>
        <correspAction type="answered" xml:id="i-EzaksqVaUw2R6WGLBrdydK" corresp="i-L7Ay5GaFaMutWEX7utMv62">
          <date when="2002-05-27"/>
        </correspAction>
        <correspAction type="sent" xml:id="i-LZsiJFAnXLVULiAjPbq2S4" corresp="i-FJ3qAMd2ReYtDiK92hL27W">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Fdyf7d3ndjTteqcEcg9M66">
            Interpellation 2001/02:469 av Barbro Feltzing (mp) till näringsminister
            Björn Rosengren om sociala arbetskooperativ
          </p>
        </div>
        <div type="ipqSubmissionInfo">
          <p xml:id="i-UPNBwopxmg3QT5rFk5R53x">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KPsaP6Wbby2K2vuG2i83T6">
            Ett socialt arbetskooperativ är en viktig metod i en rehabiliteringsprocess.
            Medlemmarna i de sociala arbetskooperativen är oftast de som står
            längst ifrån arbetsmarknaden, som man inte intresserar sig för,
            eller som hamnar mellan stolarna hos olika offentliga aktörer.
            De hamnar i en rundgång eller får inte plats någonstans därför
            att de är gränsfall i förhållande till lagar och bestämmelser.
            Samhall är ofta inte heller något alternativ för dessa människor.
            Man anses inte stå till arbetsmarknadens förfogande och är därmed
            inte aktuell för AMI:s insatser eller anses t.o.m. inte vara rehabiliteringsbar.
          </p>
          <p xml:id="i-CkqCHqbzJ235cLXFqLUdgF">
            Någon exakt definition av vad ett sådant här arbetskooperativ
            är finns inte. Men det fungerar som en egen juridisk person, det
            är en demokratiskt styrd ekonomisk förening och det erhåller någon
            form av ekonomiskt stöd från offentlig sektor.
          </p>
          <p xml:id="i-QxhaAAYdTeTAvUmubz4hxk">
            Människor, som arbetar i kooperativet står utanför den ordinarie
            arbetsmarknaden, de måste vara i majoritet i föreningen och i
            mindre eller högre grad producera varor eller tjänster på en marknad.
          </p>
          <p xml:id="i-5yceUJeoK2GaL9py9Xuy2f">
            Vad ska då de här kooperatörerna leva på? Alla vill ju ha lön
            för det arbete man utför och den tid man lägger ned. Många av
            dessa människor kan inte arbeta heltid och när de arbetar är det
            med reducerad arbetskapacitet. Naturligt vore då att ersätta kooperativet
            med ett lönebidrag för arbetad tid. Men detta innebär problem.
            Ofta finns det inte pengar till lönebidrag, även när alla parter
            tycker att det är en lämplig åtgärd.
          </p>
          <p xml:id="i-Sfd8tU3oAsk6n1RR8K2wB2">
            AMI kan tycka att personen inte står tillräckligt mycket till
            arbetsmarknadens förfogande, för att rekommenderas till en arbetsmarknadsåtgärd.
            Tillgång till lönebidragen varierar och den ersättningsnivån ska
            kontinuerligt sänkas till noll. Det som är viktigt är att kunna
            påbörja ett arbete, även om arbetsförmågan är liten i början.
          </p>
          <p xml:id="i-6FPeyPgFdhWD2YVFuQCsgf">
            Sjukbidragen blir oftast då en försörjningskälla, men det är
            olämpligt att ha ersättning från socialförsäkringssystemet, när
            det handlar om arbete. Att kunna få lön för sitt arbete betyder
            mycket pedagogiskt och stärker självförtroendet.
          </p>
          <p xml:id="i-KcqfxaQ6i7cFesYFktUrFp">
            Ett statligt kooperatörsbidrag efter hur många som arbetar skulle
            kunna utgå, med hänsyn tagen till den tid man arbetar. Det kan
            vara kvarts-, halv- eller trekvartstid och heltid. Kooperatörsbidraget
            skulle kunna ligga på samma nivå som lönebidrag på heltid. Så
            länge som kooperatören arbetar i kooperativet ska bidraget ligga
            fast, och kunna ändras om arbetstiden ändras.
          </p>
          <p xml:id="i-CuVgLWQMP3wJzk1QBraHic">
            I flera länder i Europa finns positiv särlagsstiftning om sociala
            arbetskooperativ, vilket kan verka som förebild för Sverige. Sociala
            arbetskooperativ kan också fungera för andra grupper utanför den
            ordinarie arbetsmarknaden.
          </p>
          <p xml:id="i-TnzwRGkf6WTEkRPc2ovrSg">
            Med hänvisning till det anförda vill jag ställa följande frågor
            till statsrådet:
          </p>
          <p xml:id="i-Rtc6MwPsbCTkiLNE76xDvR">
            Avser statsrådet verka för att någon sorts kooperatörsbidrag
            för människor som står mycket långt från arbetsmarknaden tas fram?
          </p>
          <p xml:id="i-X91sKpoGVCQgR67LzBhR9Y">
            Kommer statsrådet på andra sätt att stödja de sociala arbetskooperativen,
            och i sådana fall, på vilket sätt?
          </p>
        </div>
      </div>
    </body>
  </text>
</TEI>
