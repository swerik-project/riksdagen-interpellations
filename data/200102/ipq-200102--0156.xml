<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0156">
  <teiHeader>
    <fileDesc>
      <titleStmt>
        <title>anhörigvårdarnas situation</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>anhörigvårdarnas situation till socialminister Lars Engqvist om anhörigvårdarnas situation</title>
          <idno type="rdwebb">GP10156</idno>
          <ref type="dokument_url_text">http://data.riksdagen.se/dokument/GP10156/text</ref>
          <ref type="dokument_url_html">http://data.riksdagen.se/dokument/GP10156</ref>
          <ref type="dokumentstatus_url_xml">http://data.riksdagen.se/dokumentstatus/GP10156</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Pålsson, Chatrine (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-45CYUjhGDoukLev8HkxsKo" corresp="i-ESKbhHz2VETwMj9meYcmxk">
          <date when="2002-01-15"/>
        </correspAction>
        <correspAction type="answered" xml:id="i-HwJd8Ks12YeutAkY61Pfcn" corresp="i-ESKbhHz2VETwMj9meYcmxk">
          <date when="2002-01-25"/>
        </correspAction>
        <correspAction type="sent" xml:id="i-2y5S61nxdXJMjfFvS4WFZJ" corresp="i-WJM6edqhGfBK1ijhNxfgoj">
          <date when="2001-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BAze9gcTLcSUtxd2pmA2Mj">
            Interpellation 2001/02:156 av Chatrine Pålsson (kd) till socialminister
            Lars Engqvist om anhörigvårdarnas situation
          </p>
        </div>
        <div type="ipqSubmissionInfo">
          <p xml:id="i-5eyZ3XMj5WN5MJqNL9uLAb">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QcCuodrxVPqojnFFbdCaUq">
            Socialstyrelsen kom nyligen med rapport som beskriver anhörigvården
            i Sverige. Rapportens resultat över hur anhörigvårdarna upplever
            sin situation kan sammanfattas som: tungt men positivt. Resultaten
            visade att anhöriga prövar sig fram och använder flera olika sätt
            att hantera problemen. Sådan flexibilitet finns sällan i den offentliga
            vården och omsorgen.
          </p>
          <p xml:id="i-JP1xAaCjGJR3PdfFRjDNW1">
            Närståendevården utgör basen i vård- och omsorgsarbetet. Drygt
            60 % av det totala omsorgsarbetet utförs av anhöriga. Räknar man
            även in psykiskt sjuka, multihandikappade m.m. kan det röra sig
            om en miljon anhörigvårdare.
          </p>
          <p xml:id="i-QWBUddAUupnYvvnHkpztcd">
            Många av de som vårdas har demenssjukdomar, vilket är särskilt
            krävande. Insatsen görs oftast oavlönat och innebär arbete dygnet
            runt. De anhöriga eller närstående har tillsammans med den sjuke
            beslutat att de ska stå för stödet i hemmet. Men det händer också
            att många patienter tvingas vara hemma även i svåra situationer
            eftersom vårdplatser inom såväl landsting som kommun skurits ned
            radikalt. En fungerande vård i hemmet kräver ofta att en anhörig
            finns tillgänglig hela tiden, även om man får hjälp från hemsjukvården.
          </p>
          <p xml:id="i-WvFQEALe7jtpeisq3y6GRE">
            Många anhörigvårdare upplever att de inte värderas för sin insats.
            Samhället ger inte det stöd som behövs. Många anhörigvårdare lever
            med en ovisshet och otrygghet utifall den anhörige till sist skulle
            behöva en vårdplats som kanske inte finns. Otryggheten kommer
            sig även av oron över att inte orka med arbetsbelastningen. Samtidigt
            drivs man av viljan att hjälpa och stödja en närstående person.
          </p>
          <p xml:id="i-L6yv5A5DpirR2AKchGqzYP">
            Det finns anhörigorganisationer som en del anhöriga vänder sig
            till för råd och stöd. Men hur värderar samhället dessa i förhållande
            till andra liknande organisationer? Sedan flera år har exempelvis
            Demensförbundet kämpat för sin överlevnad. Regeringen har inte
            velat ge dem rättmätiga bidrag för sin verksamhet. Det har vi
            och andra kristdemokrater påpekat upprepade gånger med klent resultat.
            Anhörigrådet kämpar också med sin ekonomi och vet inte ens hur
            det kommer att se ut nästa år, 2002. För oss kristdemokrater är
            detta obegripligt. Visserligen påpekar regeringsföreträdare emellanåt
            att de anhörigas roll är viktig, men gör inget för att stödja
            dem.
          </p>
          <p xml:id="i-6nk8bi9XikQ49ADoqCt3Bx">
            Anhöriga gör en oerhört viktig insats på många sätt. Ingen vårdpersonal
            kan ersätta en anhörig @ i den lilla gemenskapen, som oftast är
            familjen, finns en trygghet av djupaste dimension. Det är således
            när vårdpersonal och anhöriga arbetar tillsammans för och med
            patienten som en verklig trygghet skapas. Respekt och förtroende
            är nyckelord i bemötande och vård. För att klara framtidens utmaningar
            och tillmötesgå medborgarnas behov krävs konkreta åtgärder för
            att stödja anhörigvårdarna. Det räcker inte med ord @ det krävs
            handling!
          </p>
          <p xml:id="i-Mf2NzSUmCatDaFAC5XYRCa">
            Med anledning av ovanstående vill jag ställa följande frågor
            till Lars Engqvist:
          </p>
          <p xml:id="i-AFUMpVc5ziqFRzi5oFp16z">
            Vilka konkreta åtgärder avser regeringen vidta för att garantera
            att anhörigorganisationerna får tillräckliga resurser?
          </p>
          <p xml:id="i-VPMqJGudfsDtf66NBw3KLw">
            Vilka konkreta åtgärder avser regeringen vidta för att stödja
            anhörigvårdarna?
          </p>
        </div>
      </div>
    </body>
  </text>
</TEI>
