<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0432">
  <teiHeader>
    <fileDesc>
      <titleStmt>
        <title>USA:s nya utrikespolitiska agenda</title>
        <author>Ruwaida, Yvonne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>USA:s nya utrikespolitiska agenda till utrikesminister Anna Lindh om USA:s nya utrikespolitiska agenda</title>
          <idno type="rdwebb">GP10432</idno>
          <ref type="dokument_url_text">http://data.riksdagen.se/dokument/GP10432/text</ref>
          <ref type="dokument_url_html">http://data.riksdagen.se/dokument/GP10432</ref>
          <ref type="dokumentstatus_url_xml">http://data.riksdagen.se/dokumentstatus/GP10432</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <persName>Ruwaida, Yvonne (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PKxbg6tdLNWrarLnP4P1x5" corresp="i-S7LcGmD5NuSMrFDW8LBeJ1">
          <date when="2002-05-14"/>
        </correspAction>
        <correspAction type="answered" xml:id="i-Ucdw4C744TSBcZ2N9Wbbr" corresp="i-S7LcGmD5NuSMrFDW8LBeJ1">
          <date when="2002-06-03"/>
        </correspAction>
        <correspAction type="sent" xml:id="i-ChDm1aAK2U1hNekQuyRVHR" corresp="i-C44sMEE9ocAndjedeN9fLp">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HE82YKMv7j2iD45LcwbxuF">
            Interpellation 2001/02:432 av Yvonne Ruwaida (mp) till utrikesminister
            Anna Lindh om USA:s nya utrikespolitiska agenda
          </p>
        </div>
        <div type="ipqSubmissionInfo">
          <p xml:id="i-D8xZ4YFQKvREpqgAaMz1xu">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SkCGyf2VBqRs2UmJFVZ7dm">
            Efter terrorattackerna mot New York och Washington den 11 september
            förra året slöt nästan hela världen upp bakom en sårad och skakad
            amerikansk nation. Det var både naturligt och riktigt.
          </p>
          <p xml:id="i-2oBDihEfQehqigqy2dgch8">
            När tusentals oskyldiga civila dödas av fanatiska fundamentalister
            sluter världen självklart upp bakom offren. Inledningsvis har
            även den amerikanska kampen mot terrorismen fått politiskt stöd
            från stora delar av världen. Det är många som räds detta osynliga
            hot, som utan förvarning kan tänka sig att döda tusentals civila.
          </p>
          <p xml:id="i-3iAmspbdkVDgjNjNKjAHhF">
            För oss som vill fortsätta leva i öppna demokratiska samhällen
            är terrorn givetvis en fruktad fiende. Men sedan den militära
            operationen i Afghanistan är att betrakta som avslutad i fråga
            om terrorbekämpning, finns det goda skäl att förhålla sig mer
            skeptisk till fortsatt amerikansk uppladdning. Krigsretoriken
            från Vita huset börjar inte bli bara påfrestande i sin nationalistiska
            uppblåsthet utan även en fara för den internationella säkerheten.
          </p>
          <p xml:id="i-VeaF8AiYgboUaPuPzVB4Vq">
            När USA:s president Bush i sitt tal om tillståndet i den amerikanska
            nationen kallade Iran, Irak och Nordkorea för "ondskans axelmakter",
            föreföll det mest vara retorik ägnat den politiska hemmamarknaden.
            Nu talar dock alltmer för att Bush har för avsikt att följa upp
            sitt tal både militärt och diplomatiskt. Utrikes- och säkerhetspolitiskt
            är det en återgång till Ronald Reagans maktpolitik. Massiv militär
            upprustning, men inte för att möta en stark väl definierad fiende
            som Sovjetunionen. I stället en världsomspännande jakt på det
            som kallas den internationella terrorismen.
          </p>
          <p xml:id="i-ChAGEs8xireHaL9svXHiF8">
            Alltsedan terrorattackerna den 11 september domineras den internationella
            agendan av USA:s kamp mot terrorism. Men syftet med kampen och
            dess utformning har också skapat tvivel världen över. Att bekämpa
            den nya globala terrorismen får inte ske bara genom bestraffning
            av terroristerna. Man måste också belysa de bakomliggande orsakerna
            för terrorism: Stora grupper av världsbefolkningen marginaliserats
            genom inkomstklyftor, förtryck och kolonialismens efterverkningar.
          </p>
          <p xml:id="i-9oWYzcFvvKB3P38UZB3Ns">
            En "snabbinsats" mot terrorism enligt USA:s modell äventyrar
            inte bara den globala säkerheten. Den allmänna rättssäkerheten
            håller på att urholkas. Vi ser en utveckling mot mer av ett "kontroll-"
            och "övervakningssamhälle" där medborgarnas civila och politiska
            rättigheter inskränks alltmer och den personliga integriteten
            sätts ur spel. Detta får aldrig ske i "terrorismbekämpningens
            namn".
          </p>
          <p xml:id="i-2jTMUJ1B9edaPjVDUSAiSd">
            FN och EU måste se till att såväl nationell lagstiftning som
            internationella överenskommelser om de mänskliga rättigheterna
            och de medborgerliga fri- och rättigheterna inte urholkas av US-administrationens
            och det internationella samfundets kamp mot terrorism.
          </p>
          <p xml:id="i-6zodnoMBVCzFCziL6qPjbi">
            Om Bushadministrationen får sitt budgetförslag igenom i kongressen,
            kommer USA att ensamt stå för halva världens militära utgifter.
            USA tog sig rätten att bestämma över världspolitiken den 11 september.
            USA förväntar sig uppställning på temat "de som inte är med oss
            stöder terroristerna".
          </p>
          <p xml:id="i-44UezsbfhYUG7x2ZyHMxNZ">
            Det betyder att allt som USA gör vägs och mäts i en amerikansk
            vågskål. Isolationism ligger i den ena vågskålen, militära aktioner
            för att skydda USA i den andra. Utrymmet för "den goda världsmedborgaren"
            krymper. Internationella konflikter sätts i relation till "hur
            påverkar det USA?". På samma sätt värderas internationella avtal
            vad gäller allt från miljön till krigstribunaler. Det utvidgade
            säkerhetstänkandet krockar dramatiskt med demokratiska fri- och
            rättigheter. Registrering, övervakning och avlyssning är inslag
            som förändrar ett öppet, demokratiskt samhälle.
          </p>
          <p xml:id="i-2D8p6thsqHtivPNXtRcpnP">
            I ett tal vid en minnesceremoni ett halvår efter attackerna den
            11 september underströk USA:s president Bush att "USA förväntar
            sig att omvärlden hjälper till i kampen mot 'parasiterna' som
            hotar världsfreden." Bush framhöll att "USA är berett att hjälpa
            länder i den nu påbörjade andra fasen av kriget mot terrorismen
            och manade att alla måste vara redo att 'konfrontera' länder som
            utvecklat massförstörelsevapen @ och terrorister som 'hungrar'
            efter sådana vapen."
          </p>
          <p xml:id="i-9MgzurdqpKtMNYsAqBgHD1">
            USA:s president upprepade i ett tal förra veckan, med trolig
            hänsyftning till Irak, varningen att länder som utvecklar massförstörelsevapen
            snart kommer att få möta USA:s vrede. Bush har gång på gång hotat
            med en militäraktion mot Bagdad och markerat en möjlig utvidgning
            av det USA-ledda kriget mot terrorismen. Den aggressiva utrikespolitik
            som Vita huset står för i dag borde få omvärlden att bli mer kritisk
            till USA. Inte minst viktigt är det att de europeiska staterna
            vågar säga ifrån när amerikanarna väljer att gå sin egen farliga
            väg.
          </p>
          <p xml:id="i-HAAv8caWp9nJxLGYoBkMCN">
            Sverige och EU kan i längden inte vara tysta och tolerera att
            USA går sin egen väg i den internationella politiken. Men någon
            kritik mot USA vågar sig EU:s utrikesministrar inte på. Förklaringen
            till undfallenheten ska sökas i det faktum att det europeiska
            självförtroendet i förhållande till USA är sällsynt dåligt.
          </p>
        </div>
        <div type="ipQuestion">
          <p xml:id="i-WetRUKHtkEeaRBRYGEzgYM">
            Därför anser jag att det är hög tid att Sverige och EU borde
            höja sin röst gentemot USA:
            <list rend="unordered">
              <item>
                om Bushadministrationens budgetförslag går igenom, kommer USA
                att stå för halva världens militärbudget;
              </item>
              <item>
                USA har världens största arsenal av massförstörelsevapen;
              </item>
              <item>
                USA har inte ratificerat Kyotoavtalet, med hänvisning till att
                detta skulle skada de amerikanska företagens intressen och trots
                att landet står för mer än 25 % av världens utsläpp;
              </item>
              <item>
                USA har sagt upp ABM-avtalet (rustningskontrollavtalet);
              </item>
              <item>
                USA har sagt nej till provstoppsavtalet för kärnvapen (Comprehensive
                Test Ban Treaty);
              </item>
              <item>
                USA har planer att utveckla ett eget missilförsvar (NMD); missilförsvaret
                är en del av Bushs nya unilaterala kärnvapenpolicy;
              </item>
              <item>
                USA har ännu inte betalat sina skulder gentemot FN (en av tre
                avbetalningar är gjord);
              </item>
              <item>
                USA tänker inte att ratificera den permanenta internationella
                brottmålsdomstolen;
              </item>
              <item>
                USA:s utrikespolitik har blivit alltmer aggressiv och unilateral;
              </item>
              <item>
                USA:s nya utrikespolitiska doktrin är förenklande, splittrande
                och bidrar till en skärpning av det säkerhetspolitiska läget i
                världen;
              </item>
              <item>
                Bushs närmsta säkerhetspolitiska rådgivare förespråkar en användning
                av taktiska kärnvapen i framtida krig;
              </item>
              <item>
                USA ger ekonomiskt och militärt stöd till länder som befinner
                sig i militära konflikter och som inte garanterar sina medborgare
                grundläggande demokratiska fri- och rättigheter.
              </item>
            </list>
          </p>
        </div>
        <div type="ipQuestion">
          <p xml:id="i-WYApzfLCfdhs4Vvm9zRHYL">
            Med hänvisning till det anförda vill jag ställa följande frågor
            till utrikesministern:
            <list rend="unordered">
              <item>
                1. Hur avser utrikesministern att agera på USA:s nya utrikespolitiska
                agenda efter terrorattackerna den 11 september?
              </item>
              <item>
                2. Hur avser utrikesministern att agera på USA:s strategi att
                bekämpa terrorism utanför dess egna gränser?
              </item>
              <item>
                3. Hur avser utrikesministern att agera på att Bushadministrationen
                gör sig redo för ett angrepp mot Irak?
              </item>
              <item>
                4. Hur avser utrikesministern att agera på det faktum att USA
                kommer att stå ensamt för halva världens militära budget, om Bushadministrationens
                budgetförslag går igenom?
              </item>
              <item>
                5. Hur avser utrikesministern att agera på det faktum att USA
                inte har ratificerat Kyotoavtalet?
              </item>
              <item>
                6. Hur avser utrikesministern att agera på det faktum att USA
                har sagt upp rustningskontrollavtalet?
              </item>
              <item>
                7. Hur avser utrikesministern att agera på det faktum att USA
                har sagt nej till provstoppsavtalet för kärnvapen?
              </item>
              <item>
                8. Hur avser utrikesministern att agera på det faktum att USA
                har planer att utveckla ett eget missilförsvar (NMD)?
              </item>
              <item>
                9. Hur avser utrikesministern att agera på det faktum att USA
                ännu inte har betalat sina skulder gentemot FN (en av tre avbetalningar
                är gjord)?
              </item>
              <item>
                10. Hur avser utrikesministern att agera på det faktum att USA
                inte tänker ratificera den permanenta internationella brottmålsdomstolen?
              </item>
              <item>
                11. Hur avser utrikesministern att agera på det faktum att Bushadministrationen
                förespråkar en användning av taktiska kärnvapen i framtida krig?
              </item>
              <item>
                12. Vad kommer utrikesministern att göra gentemot USA:s alltmer
                aggressiva och unilaterala utrikespolitik som bidrar till en skärpning
                av det säkerhetspolitiska läget i världen?
              </item>
              <item>
                13. Vad avser utrikesministern att göra inom EU och FN för att
                förhindra att den globala kampen mot terrorism upphäver internationella
                överenskommelser om de mänskliga rättigheterna och de medborgerliga
                fri- och rättigheterna?
              </item>
              <item>
                14. Vad avser utrikesministern att göra för att förhindra framtida
                militära konfrontationer mellan USA och länder som USA:s president
                Bush betecknade i sitt tal till nationen som "ondskans axelmakter"?
              </item>
            </list>
          </p>
        </div>
      </div>
    </body>
  </text>
</TEI>
