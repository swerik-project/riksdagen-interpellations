<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0406">
  <teiHeader>
    <fileDesc>
      <titleStmt>
        <title>stöd och utveckling av Rett Center</title>
        <author>Fransson, Sonja (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stöd och utveckling av Rett Center till socialminister Lars Engqvist om stöd och utveckling av Rett Center</title>
          <idno type="rdwebb">GP10406</idno>
          <ref type="dokument_url_text">http://data.riksdagen.se/dokument/GP10406/text</ref>
          <ref type="dokument_url_html">http://data.riksdagen.se/dokument/GP10406</ref>
          <ref type="dokumentstatus_url_xml">http://data.riksdagen.se/dokumentstatus/GP10406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C3fSSzQDuoh3kKasHW4AKa</idno>
            <persName>Fransson, Sonja (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ScemwGwfMxAYYkiCSAavZN" corresp="i-ESKbhHz2VETwMj9meYcmxk">
          <date when="2002-05-14"/>
        </correspAction>
        <correspAction type="answered" xml:id="i-UrWR8dAjoGYQTzAyRkEdH7" corresp="i-ESKbhHz2VETwMj9meYcmxk">
          <date when="2002-05-28"/>
        </correspAction>
        <correspAction type="sent" xml:id="i-LfLY6z9PC2ZmyY8EaUHvag" corresp="i-C3fSSzQDuoh3kKasHW4AKa">
          <date when="2002-04-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QpmAK9d7m7QazaJmqv5Qtg">
            Interpellation 2001/02:406 av Sonja Fransson (s) till socialminister
            Lars Engqvist om stöd och utveckling av Rett Center
          </p>
        </div>
        <div type="ipqSubmissionInfo">
          <p xml:id="i-WkAZMCAmfuoyDiBa1ppKN8">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8bU2rBFTW75PLh7MfUSJUj">
            Rett syndrom är ett funktionshinder som i stort sett enbart förekommer
            hos flickor och kvinnor. Syndromet medför mycket svåra funktionsstörningar
            med rörelsehinder, svår skolios, oförmåga till viljemässigt agerande,
            epilepsi samt brist på kontroll och samverkan mellan bl.a. andning,
            blodtryck och puls. Detta sammantaget innebär att dessa flickor
            och kvinnor är helt beroende av stöd från sin omgivning.
          </p>
          <p xml:id="i-Bj51qLuWw5kP5Vvp9MUFbA">
            I Sverige föds i genomsnitt fyra till fem flickor varje år som
            utvecklar Rett syndrom. Totalt har över 230 flickor och kvinnor
            diagnosticerats, varav drygt 200 lever i dag. Kvinnor med Rett
            syndrom kan leva upp i medelåldern och ibland längre. Det säger
            sig självt att denna lilla grupp med så multihandikappande problem
            är i behov av expertkunskap och att denna kunskap knappast kan
            vara spridd över hela landet.
          </p>
          <p xml:id="i-C9bGVsUmPS7VmvnCRLZQHi">
            I dag finns ett speciellt center som utvecklat en stor nationell
            kunskap och det är Rett Center som finns på Frösön i Östersund.
            Rett Center är ett nationellt center för medicinsk specialistvård,
            forskning och information om Rett syndrom på tvärprofessionell
            grund. Det är det enda i sitt slag i landet och ett av de få i
            världen. Rett Center är därför sedan 1998 upptaget i Socialstyrelsens
            vårdkatalog för riksspecialiteter.
          </p>
          <p xml:id="i-Ty7U7EV7W14VRRLM6M4Zx1">
            Verksamheten vid Rett Center kan delas in i tre delar, vilka
            alla är avhängiga av varandra och överlappar varandra. 1. Specialistvård,
            2. Forskning och utveckling, 3. Information och kunskapsbank.
          </p>
          <p xml:id="i-B7buqVP96CnAQgHVMU8TZY">
            Specialistvården utformas för att möta de specifika svårigheter
            och behov människor med Rett syndrom har. Komplexiteten möts med
            tvärprofessionell kompetens och samordnat arbete. Utformningen
            inkluderar veckor för utredning, behandling och uppföljning för
            flera patienter med föräldrar och personal tillsammans och dag
            för specifika undersökningar för att ytterligare utforska speciella
            symtom och behandlingsvägar.
          </p>
          <p xml:id="i-SPYPFSaFDSLgD1ePGD6c69">
            Forskning och utvecklingsarbete bedrivs vid Rett Center under
            ledning av verksamhetschefen/överläkaren. Verksamheten har ännu
            ingen fast koppling till universitet. Resurser för lektorat vid
            Umeå universitet garanteras dock av Jämtlands läns landsting och
            diskussion om docentur har påbörjats.
          </p>
          <p xml:id="i-UonDJ44eHx4JpRtMhRGWEj">
            Rett Center konsulteras dagligen, via e-post och telefon, av
            såväl professionella som föräldrar i medicinska, musikterapeutiska,
            pedagogiska och sociala frågor om Rett syndrom som en del i centrets
            funktion som kunskapsbank och handledare.
          </p>
          <p xml:id="i-8JM4cSgk2QJhSoWiXzMEbG">
            Verksamheten startade med stöd av statliga stimulansbidrag åren
            1995 och 1996 och har sedan dess subventionerats av Jämtlands
            läns landsting (JLL). För att underlätta en smidig övergång till
            självfinansiering av verksamheten kom regeringen och Landstingsförbundet
            inför Dagmaröverenskommelsen för år 2001 överens om att under
            en övergångsperiod på två år ge ett omställningsbidrag med sammanlagt
            4 miljoner kronor. Finansieringen via Dagmarmedel upphör 2002,
            men förutsättningarna för uppgörelsen har tyvärr inte kunnat uppfyllas.
            Det har inte gått att kombinera årliga prishöjningar med 25 %
            för remitterande landsting samtidigt med krav på en expansion,
            som syftar till att verksamheten ska bli självbärande. Landstingen
            har tyvärr inte ökat sina remitteringar i den omfattningen.
          </p>
          <p xml:id="i-7r8M9ExwQcYpgmtAqQhLoB">
            Trots att det råder bred enighet om att patienter med svåra och
            ovanliga sjukdomstillstånd ska ha rätt till specialistvård i annat
            landsting upplever de flickor och kvinnor med Rett syndrom som
            verksamheten riktar sig till att det är stora svårigheter att
            via specialistremiss få komma till Östersund. Erfarenheten är
            att vissa landsting inte är beredda att betala priset trots subventioneringen
            med tidsbegränsade Dagmarmedel. Många familjer har fått kämpa
            hårt under månader och år för att få remiss till Rett Center.
          </p>
          <p xml:id="i-SUJwfzHtYtZjjfD2dw9btR">
            För år 2002 förväntas 15 patienter erhålla en behandlingsvecka.
            För de senaste tre åren motsvarar detta 45 patienter. Om landstingen
            remitterat i enlighet med vad som borde anses medicinskt motiverat
            skulle i stället ca 150 patienter stå i kö till Rett Centers behandlingsveckor.
            Väntetiden skulle i så fall vara cirka tio år. Remitteringsläget
            inför hösten 2002 är i stället att fyra remisser har kommit till
            nio platser. Skillnaden mellan medicinska behov och aktuell remittering
            är här tydlig.
          </p>
          <p xml:id="i-H9H3u651ksgpfcTut7aqgw">
            För att kunna möta de medicinska behov som finns hos dessa flickor
            och kvinnor och för att kunna fylla rollen som ett nationellt
            center för en högprioriterad patientgrupp vet jag att Rett Center
            tidigare haft kontakt med socialministern. Jag vet också att ministern
            liksom jag själv besökt Rett Center och träffat patienter och
            personal. Vid dessa tillfällen har man från Rett Center påtalat
            behovet av fortsatt och ökat nationellt stöd fr.o.m. år 2003 för
            att kunna bedriva verksamhet för dessa flickor och kvinnor också
            i framtiden. Det är inte rimligt att ett specialistcenter för
            en så liten grupp med så stora behov skall vara självbärande ekonomiskt.
            Det måste vara möjligt att staten går in med en ekonomisk plattform
            som gör att verksamheten kan finnas kvar.
          </p>
          <p xml:id="i-R2Nk5zJcdHcUCegctRKdNb">
            Fr.o.m. år 2003 finns inga anslag till Rett Centers verksamhet
            som täcker ett beräknat underskott på ca 7 miljoner kronor. Priserna
            måste då höjas med drygt 80 %. Med en realistisk bedömning av
            det fortsatta inflödet av remisser kommer underlaget för verksamheten
            snabbt att minska och landstinget i Jämtland, som för närvarande
            endast har två egna patienter med Rett syndrom, måste då planera
            för en avveckling av Centret. Det skulle vara djupt olyckligt
            för denna lilla patientgrupp som har så stora behov. Redan under
            första halvåret 2002 står Rett Center inför beslut om investeringar
            i personal och lokaler. Dessa investeringar är nödvändiga för
            att kunna möta aktuella vårdbehov.
          </p>
          <p xml:id="i-Uo2h23Sh5q517VFBFGw4bc">
            Socialministern har bl.a. i samband med sitt besök på Rett Center
            gett tydliga besked om att Rett Center ska vara kvar och utvecklas
            i Östersund och att det inte finns någon risk för att verksamheten
            ska läggas ned. Socialministern har också uttalat att alltför
            få som är i behov av dessa expertkunskaper får komma till Rett
            Center och att om det inte blir någon bättring med landstingens
            remitteringar måste staten ta ett större ansvar.
          </p>
          <p xml:id="i-5MSM8Qn6kWAc1MMnVyN5VR">
            Jag delar ministerns synpunkter och vill mot denna bakgrund fråga
            ministern:
          </p>
          <p xml:id="i-2VYw8mcEanVMwWtXTbgAPB">
            På vilket sätt kommer ministern att lösa ett långsiktigt nationellt
            stöd för Rett Center?
          </p>
          <p xml:id="i-R4NUao5MxQwdCBhoAStwkD">
            Eftersom det brådskar undrar jag när ministern i så fall kan
            lämna besked?
          </p>
          <p xml:id="i-B3ojEUVKuNtEpQgHK17jn1">
            På vilket sätt kommer ministern att påverka landstingen så att
            de flickor och kvinnor som är i behov av specialistkunskap också
            ska få del av den och inte som i vissa fall bli hänvisade till
            vårdcentralen i hemlandstinget?
          </p>
          <p xml:id="i-JMFWoK9dYbCMdz7sujz2KJ">
            På vilket sätt ämnar ministern stödja forskning och utvecklingsarbete
            om Rett syndrom på ett nationellt kunskapscenter som Rett Center?
          </p>
          <p xml:id="i-4nn14KucazUm8bVsY4fvwk">
            På vilket sätt ämnar ministern stödja en utveckling av Rett Center
            till ett nordiskt kunskaps- och behandlingscenter för flickor
            och kvinnor med Rett syndrom?
          </p>
        </div>
      </div>
    </body>
  </text>
</TEI>
