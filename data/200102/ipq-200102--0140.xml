<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0140">
  <teiHeader>
    <fileDesc>
      <titleStmt>
        <title>pomperipossa och entreprenörerna</title>
        <author>Hagen, Catharina (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>pomperipossa och entreprenörerna till finansminister Bosse Ringholm om pomperipossa och entreprenörerna</title>
          <idno type="rdwebb">GP10140</idno>
          <ref type="dokument_url_text">http://data.riksdagen.se/dokument/GP10140/text</ref>
          <ref type="dokument_url_html">http://data.riksdagen.se/dokument/GP10140</ref>
          <ref type="dokumentstatus_url_xml">http://data.riksdagen.se/dokumentstatus/GP10140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8mSRnxfYHK2ozt88boweNc</idno>
            <persName>Hagen, Catharina (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-SLCguJi4N7bnbDzxAbe2XT" corresp="i-A5R84cTmpky3NHJ7nLKaEt">
          <date when="2002-01-15"/>
        </correspAction>
        <correspAction type="answered" xml:id="i-6DT5HTBagAeTZs1U255hwM" corresp="i-A5R84cTmpky3NHJ7nLKaEt">
          <date when="2002-01-24"/>
        </correspAction>
        <correspAction type="sent" xml:id="i-FfZhwNTeRNcCHjPPZxCXrh" corresp="i-8mSRnxfYHK2ozt88boweNc">
          <date when="2001-12-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4RVytpAjBUT2MvkzZ4VqrV">
            Interpellation 2001/02:140 av Catharina Hagen (m) till finansminister
            Bosse Ringholm om pomperipossa och entreprenörerna
          </p>
        </div>
        <div type="ipqSubmissionInfo">
          <p xml:id="i-UeJZHYU3dKvvSpvGaSGg7P">
            den 12 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B9Q4YfNYoJeDz18oLehWKw">
            Vi är enligt NUTEK:s statistik ett av de länder som har minst
            andel av befolkningen i nystartade företag. Bara 4 % av svenskarna
            är engagerade i nyföretagande. Vi ligger hästlängder efter USA
            och vi ligger efter våra grannländer Norge, Danmark och Finland.
          </p>
          <p xml:id="i-2AaDC8uFJx7mSEeDXToyqc">
            Mot denna bakgrund borde vi ha en politik på bl.a. skatteområdet
            som på alla sätt gynnar personer som vill starta och utvidga små
            företag. Därför är det förödande med skatter som ger pomperipossaeffekter.
          </p>
          <p xml:id="i-4Dhwh1wnR1rQMz8V9k2JVY">
            Sverige @ ett land för stora företag
          </p>
          <p xml:id="i-5ojG13C5apm4RdkwGcZ5Fy">
            I ett internationellt perspektiv är inte det svenska klimatet
            för små och medelstora företag särskilt dynamiskt. Av Sveriges
            50 största företag har inget etablerats under de senaste 30 åren.
            Den svenska industrin är en av de mest storföretagsdominerade
            i världen. Vi är extremt beroende av stora företag och dessa får
            i allt snabbare takt utländska ägare.
          </p>
          <p xml:id="i-NoJL7vBKq4ypxJ45g2MQE5">
            Skattesystemet missgynnar entreprenörer
          </p>
          <p xml:id="i-WstYTssve3RFvXdtusTdti">
            Skattereglerna för fåmansföretagen innebär att utdelning och
            kapitalvinster till viss del betraktas som lön och beskattas därefter.
            Det innebär också att kvittningsrätten försvinner för den del
            som omfattas av inkomstbeskattningen, vilket har visat sig få
            ödesdigra följder för många entreprenörer.
          </p>
          <p xml:id="i-VLtmFib7m5n8Pgr2TxQTaz">
            Aktiva ägare som arbetar i små företag har alltså en sämre skattesituation
            än passiva kapitalägare. De personer som genom sin kompetens och
            erfarenhet bidrar till företagens utveckling diskrimineras av
            skattereglerna för fåmansföretag.
          </p>
          <p xml:id="i-VUEKa1Db1YJ7VcFNqRcooR">
            Det är svårt att ta igen förlorad tid när det gäller entreprenörskap.
            Verksamheter som inte startas, drivs vidare eller utvecklas innebär
            en förlust för samhället i stort. Idéer, kapacitet och kontakter
            går till konkurrenter eller ännu värre förverkligas inte alls.
          </p>
          <p xml:id="i-Rc78uN5pTaP3gbkrn6srZA">
            Ett skattesystem som missgynnar aktiva företagare riskerar också
            i längden att domineras av portföljförvaltare, vars investeringsbeslut
            inte alltid gynnar svensk sysselsättning och svensk tillväxt.
          </p>
          <p xml:id="i-N7vJ7mwMYWFS1t6yS8tW41">
            Kritiken mot nuvarande regler ska ses mot denna bakgrund liksom
            behovet av en snar och radikal förändring av 3:12 reglerna.
          </p>
          <p xml:id="i-YUrKTrscrFeCfCZLBpokCs">
            Dyrköpt läxa
          </p>
          <p xml:id="i-Y2zh3dz6euK7CYQot1fhC">
            Den nya andelsbyteslagen har redan slopats för vanliga aktieägare
            men för fåmansbolagsägare har den blivit en pomperipossaskatt.
            De entreprenörer som nyligen drabbats av denna effekt när de sålt
            sina företag har fått betala ett högt pris för sitt risktagande.
            De har förlorat inte bara värdet på sitt företag, sin arbetstid
            och sitt kapital. De får också betala skatt på en realisationsvinst
            som de aldrig fått och som andra aktieägare slipper betala för.
            Effekten blir att egendom konfiskeras av statsmakterna.
          </p>
          <p xml:id="i-8bcWD5FBytiH35YsJTbsYz">
            Några av dessa entreprenörer förmedlar nu följande för Sveriges
            del sorgliga budskap: "Ingen av oss skulle rekommendera någon
            att köra igång ett företag." En vanlig kommentar är: "Egentligen
            skulle jag vilja kolla upp möjligheten att starta bolag utomlands.
            Fast samtidigt vill man ju betala skatt i Sverige, men inte över
            100 procent."
          </p>
          <p xml:id="i-RHnnuLVgNjmY5Qaih1ssXt">
            Dessa företagare har varit med om att utveckla nya idéer, de
            har gett andra människor jobb, de har betalt skatter och arbetsgivaravgifter.
            Frågan är därför om inte det högsta priset för denna misslyckade
            lagstiftning betalas av oss alla i form av utebliven tillväxt.
            Det är oacceptabelt att ha lagar som avskräcker människor som
            vill, kan och vågar starta nya företag.
          </p>
          <p xml:id="i-MCMQNQibTMsetkbAiAEqKf">
            Avskaffa reglerna med retroaktiv verkan!
          </p>
          <p xml:id="i-5vU6M4yCvCHyrQ1H3Hb1KS">
            Nuvarande absurda skatteregler för fåmansföretag borde över huvud
            taget ändras radikalt. De som investerar både kapital och arbete
            i ett företag borde i princip beskattas lindrigare än vanliga
            anställda och vanliga aktiesparare @ inte hårdare.
          </p>
        </div>
        <div type="ipQuestion">
          <p xml:id="i-6ZDwxRwdnTDbEsVcDNE4op">
            De s.k. pomperipossaeffekterna borde avskaffas direkt med retroaktiv
            verkan. Det är inte konstigare än att flera andra retroaktiva
            lagförslag nyligen har tillkommit för att täppa till luckor i
            fåmansbolagsreglerna.
            <list rend="unordered">
              <item>
                1. Vad avser finansminstern vidta för åtgärder för att snarast
                undanröja den speciella effekten av fåmansbolagsreglerna som här
                benämns pomperipossaeffekten?
              </item>
              <item>
                2. Vilka principiella grunder skiljer denna situation från de
                förhållanden som föranlett regeringen att retroaktivt ändra på
                andra skatteregler för fåmansbolag i avvaktan på resultatet från
                den sittande 3:12-utredningen?
              </item>
            </list>
          </p>
        </div>
      </div>
    </body>
  </text>
</TEI>
