<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0471">
  <teiHeader>
    <fileDesc>
      <titleStmt>
        <title>svensk arbetsmarknad och ohälsa</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svensk arbetsmarknad och ohälsa till näringsminister Björn Rosengren om svensk arbetsmarknad och ohälsa</title>
          <idno type="rdwebb">GP10471</idno>
          <ref type="dokument_url_text">http://data.riksdagen.se/dokument/GP10471/text</ref>
          <ref type="dokument_url_html">http://data.riksdagen.se/dokument/GP10471</ref>
          <ref type="dokumentstatus_url_xml">http://data.riksdagen.se/dokumentstatus/GP10471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-6qV1sKBc4nKuLXeB4QSiLz" corresp="i-HP26Ex6XfZD2gozC8P6pdm">
          <date when="2002-05-14"/>
        </correspAction>
        <correspAction type="answered" xml:id="i-StUXDnkNHSNkXYanj7z1wp" corresp="i-HP26Ex6XfZD2gozC8P6pdm">
          <date when="2002-05-28"/>
        </correspAction>
        <correspAction type="sent" xml:id="i-3p6e1FHx3K3yye1RnMNtqh" corresp="i-Gcjbk3nJyjWXPaa2dm3MFR">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4hqzrnuHpmKbE5peUC8H11">
            Interpellation 2001/02:471 av Elver Jonsson (fp) till näringsminister
            Björn Rosengren om svensk arbetsmarknad och ohälsa
          </p>
        </div>
        <div type="ipqSubmissionInfo">
          <p xml:id="i-U9DVAf2JoMKrbbauU9BQ1Y">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-L2mbFLTWAHGsyoXjYA3pjG">
            Trots flera år av god konjunktur skakas hela grundvalen för svensk
            arbetsmarknad av en rad allt starkare negativa fenomen.
            <list rend="unordered">
              <item>
                Flera hundratusen står utanför arbetsmarknaden genom öppen arbetslöshet,
                tillfälliga åtgärder eller latent arbetssökande.
              </item>
              <item>
                Många bruksorter har slagits ut och har inte arbetsmarknadsmässigt
                kunnat förnyas.
              </item>
              <item>
                Nyföretagandet är för lågt och matchar inte försvunna arbetsplatser.
              </item>
              <item>
                Svartmarknaden växer mot okontrollerbar omfattning.
              </item>
              <item>
                Sjukskrivningarna och dess kostnader har ökat dramatiskt och
                närmar sig hundramiljardersvallen.
              </item>
              <item>
                Många företag flyktar den svenska arbetsmarknaden då den inte
                kunnat hävda sig med villkor i andra länder.
              </item>
            </list>
          </p>
          <p xml:id="i-4FBXeCyBenFepb4811oRMX">
            Den dystra bild som växer fram då jag pekat på några tunga fenomen
            över svensk arbetsmarknad inger bekymmer. Hittills har regeringen
            avfärdat sådana propåer med att ge glättade bilder av situationen
            och förtränga den i grunden dramatiskt förändrade och de försämrade
            förutsättningar som nu träder fram. Särskilt om en svagare konjunktur
            infinner sig.
          </p>
          <p xml:id="i-GmToXhBqchwnApdAPd7sau">
            En makaber effekt av statistiken är att 40@50 % av sysselsättningsökningen
            beror på att sjukskrivningarna vuxit lavinartat. En sjukskriven
            undersköterska eller svetsare betraktas som varande i arbete.
            Dessutom sätts en vikarie in vilket innebär att varje sjukskriven
            ger "två pinnar" i ökad sysselsättning!
          </p>
          <p xml:id="i-JWL1nS3zQT6c9cEcsyTFPS">
            Arbetsmiljöarbetet har inte skötts på ett sätt som gör att svenska
            arbetstagare mår bra. Den genomsnittliga pensioneringen ligger
            nu under 60 år. Självfallet har många av dem på god medicinsk
            grund stigit av arbetslivet, men alltför många har alltför lättvindigt
            försvunnit ur en arbetsmarknad som behöver alltfler goda krafter.
            Avtalspensioneringarna har ur den synpunkten varit olycklig.
          </p>
          <p xml:id="i-PnHx6EzZHiE87pwCSCF6up">
            En våg av misstro växer fram då alltför många lättvindigt tillskansar
            sig förmåner i arbetsfria inkomster. Senaste veckorna har ett
            par utredningar presenterat att Sverige som nation @ om vi ska
            klara framtida vällevnad @ måste arbeta mer. Modenyck och trendighet
            om att förkorta arbetstid i största allmänhet och att slarvigt
            tala om att "dela på jobben" är myter och skrönor som med de senare
            utredningarna åt sidan. Det går inte att vi å ena sidan under
            1900-talet har blivit "30 år äldre" och å andra sidan tro att
            vi kan dramatiskt skära ned såväl årsarbetstid som antalet år
            i arbetslivet. Den boom som växer fram när det gäller behov av
            äldrevård och service i största allmänhet kräver en ny arbetsmarknad
            med ett radikalt nytänkande.
          </p>
          <p xml:id="i-4Bp9CdzXwRb8wWuB1v1hAw">
            Industrisektorns allt färre verksamma där ofta välbehövlig rationalisering
            och mekanisering har underlättat det rent fysiska jobbet har lett
            till att den nyss mer än miljonen stora arbetsstyrkan är snart
            halverad. Fram växer en kunskaps- och tjänstesektor som måste
            finna former eftersom behoven är stora och efterfrågade. Här handlar
            det om tjänster på avancerad toppnivå men också tjänster som skulle
            kunna kallas enkla jobb.
          </p>
          <p xml:id="i-8tquQ9jEaDpeznc8KdsyBM">
            För aktiva människor i karriären skulle det behövas ett utrymme
            där tjänstesektorn skulle kunna få växa sig stark. Inte minst
            kvinnliga företagare är nu beredda att starta företag. Därför
            är det trist att det finns en tendens att statsmakten å ena sidan
            gynnar verksamheter som ofta har manliga företrädare medan å andra
            sidan kreativa kvinnor med stor erfarenhet från olika sorters
            tjänsteverksamhet närmast hålls tillbaka.
          </p>
          <p xml:id="i-9LRCLjHUAgA4sTmomGfrW8">
            Regeringen har inte observerat att den gigantiska svarta sektorn
            @ som i dag servar de efterfrågade tjänsteinsatserna @ konsumerar
            väldigt mycket välfärd. En välfärd som i förlängningen får betalas
            av andra.
          </p>
          <p xml:id="i-2BPH71jLFch5nixE36b8hv">
            Jag har flera gånger aktualiserat att tjänstebeskattningen borde
            ses över. Att människor i vanliga inkomstklasser skulle ha råd
            att efterfråga sådana tjänster i en s.k. vit skattemiljö. Vad
            statsmakten borde eftersträva är ett system som gör att tjänster,
            vita och oförvitliga, kan bjudas ut till en kostnad som i princip
            inte är högre än vad den som efterfrågar tjänsten själv har som
            inkomst. Det vore rimligt att man med olika insatser, sänkt eller
            borttagen moms, sänkta arbetsgivaravgifter, olika typer av förmånsbeskattning,
            etc. skulle kunna underlätta för många stressade, särskilt småbarnsföräldrar
            i arbetslivet att kunna efterfråga sådana tjänster. Det skulle
            dessutom tillföra ett nettotillskott till folkhushållet eftersom
            det i dag så att säga "rinner vid sidan" om det som passerar skattekontor
            och offentlig budget.
          </p>
          <p xml:id="i-WzzZXRPJBnwW58PTVuF4Vj">
            Här har regeringen haft något av "pigfobi" som har gjort att
            det kreativa tänkandet i regeringen och dess närstående kretsar
            har hamnat i ett kramptillstånd. I stället för att konstruktivt
            lösa sådana frågor har det blivit ett ställningskrig och där också
            denna gång den förlorande parten som regel är kvinnorna. Detta
            är ett faktum och regering och riksdag har ett stort ansvar för
            en sådan besvärande utveckling.
          </p>
          <p xml:id="i-PauXa47o7DZDef1qoiSPJU">
            När unga människor söker jobb är det oftast tre saker som är
            viktiga: att du kan engelska, att du behärskar datorn och att
            du har körkort.
          </p>
          <p xml:id="i-H5ntPMWhAkLuUtmyipLDwV">
            Att skolkunskaper och begränsade kunskaper i det mest näraliggande
            språket till det svenska är en negativ faktor också i arbetslivet.
          </p>
          <p xml:id="i-LgPvS86tSc1Cj1NhntyC4c">
            Teknikkunskapen är också ett område som behöver följas upp starkare.
            Framför allt behöver huvudparten av den svenska arbetsstyrkan
            genomgå en fortbildning som gör att man löpande kan förnya sin
            egen kompetens för att leva i ett aktivt arbetsliv.
          </p>
          <p xml:id="i-FUbT8SgpSbf1TJtC99qfGF">
            Den kraftiga nedgången av nya körkortstagare är ett besvärande
            faktum både ur trafiksäkerhetssynpunkt men också särskilt när
            det gäller att kunna stå till arbetsmarknadens förfogande. Den
            eftersläpning som under lång tid rått har i detta perspektiv varit
            olyckligt.
          </p>
          <p xml:id="i-J9azmwiVh4vMX79L1bhoyD">
            Det exempel jag här har visat på visar en arbetsmarknad i såväl
            obalans som vid ohälsa. Det är viktigt att mycket snabbt ta sig
            an det som i dag brister på svensk arbetsmarknad, och därför skulle
            det vara angeläget att regeringen @ befriad från fördomsfulla
            låsningar @ tog sig an ett samlat program som skulle underlätta
            för den svenska arbetsmarknaden att kunna växa i antalet tjänster
            och att nyföretagandet ökade och att vi fick en sund ekonomisk
            hantering så att välfärden för framtiden kunde säkras.
          </p>
        </div>
        <div type="ipQuestion">
          <p xml:id="i-NzmKePiKqd4F2JqieDMBWe">
            Jag vill med det anförda ställa följande frågor till näringsministern.
            <list rend="unordered">
              <item>
                1. Vilka åtgärder är näringsministern beredd att vidta för att
                nå en arbetsmarknad @ i vid mening @ i balans?
              </item>
              <item>
                2. Avser statsrådet att vidta åtgärder som innebär att nyföretagande
                stimuleras genom sänkta kostnader inom t.ex. tjänstesektorn och
                där nyföretagandet underlättas?
              </item>
              <item>
                3. Vilka åtgärder avser näringsministern att vidta för att bekämpa
                den växande svartmarknaden och presentera en modell som främjar
                och uppmuntrar en "vit arbetsmarknad"?
              </item>
            </list>
          </p>
        </div>
      </div>
    </body>
  </text>
</TEI>
