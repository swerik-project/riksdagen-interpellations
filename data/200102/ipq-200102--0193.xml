<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0193">
  <teiHeader>
    <fileDesc>
      <titleStmt>
        <title>vindkraftens framtid</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vindkraftens framtid till näringsminister Björn Rosengren om vindkraftens framtid</title>
          <idno type="rdwebb">GP10193</idno>
          <ref type="dokument_url_text">http://data.riksdagen.se/dokument/GP10193/text</ref>
          <ref type="dokument_url_html">http://data.riksdagen.se/dokument/GP10193</ref>
          <ref type="dokumentstatus_url_xml">http://data.riksdagen.se/dokumentstatus/GP10193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Saarinen, Ingegerd (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AsXrJ3kE8AM1sXJYQ1xEVL" corresp="i-HP26Ex6XfZD2gozC8P6pdm">
          <date when="2002-01-29"/>
        </correspAction>
        <correspAction type="answered" xml:id="i-P2sSaNFaCAzmZVek4bdatM" corresp="i-HP26Ex6XfZD2gozC8P6pdm">
          <date when="2002-01-31"/>
        </correspAction>
        <correspAction type="sent" xml:id="i-GKEe7RTaBx4Lf36csLnQbC" corresp="i-2xzcr3nLPgka3s5j7pZ98N">
          <date when="2002-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LEiyhanSQrSpUrsENkak3J">
            Interpellation 2001/02:193 av Ingegerd Saarinen (mp) till näringsminister
            Björn Rosengren om vindkraftens framtid
          </p>
        </div>
        <div type="ipqSubmissionInfo">
          <p xml:id="i-FLTTUL2tHEVkYNgsGsJ9qk">
            den 23 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UFg9PEhoawQsrMJstrAsvW">
            Regeringen har vid flera tillfällen under de senaste åren uttalat
            sig positivt om vindkraftens framtid. Näringsminister Björn Rosengren
            sade vid invigningen av den havsbaserade vindkraftsparken Utgrunden
            i Kalmarsund den 21 mars 2001 följande:
          </p>
          <p xml:id="i-WrLS5VgyyNuP4mhVoVhKZL">
            "Utvecklingen av ny teknik för att tillvarata vindkraften är
            viktig. Men minst lika viktigt är att det skapas långsiktigt stabila
            förutsättningar för den fortsatta utbyggnaden av vindkraft i Sverige."
          </p>
          <p xml:id="i-VpunQdkEsYWnwXqbKcVU7q">
            Samma budskap har framförts av statsministern. I samband med
            ett miljöseminarium i Västerås för två år sedan slog Göran Persson
            fast att "Vindkraften har en enorm potential i ett land som vårt
            med långa kuststräckor", och tillade att han "vill se en svensk
            vindkraftindustri växa fram." I samma tal satte statsministern
            upp som mål "att vindkraftproduktionen i Sverige bör motsvara
            två Barsebäcksreaktorer inom tio år."
          </p>
          <p xml:id="i-Kf6cqpbji3WYZPPVuqqZxp">
            Två Barsebäcksreaktorer motsvarar en årsproduktion på ca 10 TWh
            el, vilket överensstämmer väl med det planeringsmål som föreslagits
            av Energimyndigheten.
          </p>
          <p xml:id="i-XsjMzGzXHTgLmbnYX4pUS8">
            I slutet av oktober lade den s.k. Elcertifikatutredningen fram
            sitt slutbetänkande. Enligt direktivet skulle utredningen presentera
            förslag som kan "främja nyetablering av elproduktion från förnybara
            energikällor, - - - stimulera teknikutveckling och kostnadseffektivitet,
            - - - skapa rimliga villkor för befintliga anläggningar" och "skapa
            stabila spelregler oberoende av statsfinansiella förhållanden".
          </p>
          <p xml:id="i-TAkrKKMozFVRpCxiCLExco">
            Utredningen föreslår att nuvarande stöd till förnybar el försvinner
            och ersätts av ett kvotbaserat system med "gröna" elcertifikat.
            Förslaget är tänkt att ligga till grund för den energiproposition
            som regeringen utlovat i vår och som ska ta ett helhetsgrepp på
            energipolitiken. Med tanke på regeringens tidigare positiva uttalanden
            har stora förhoppningar knutits till att energipropositionen skulle
            innebära ett genombrott för miljövänlig, förnybar elproduktion
            i Sverige.
          </p>
          <p xml:id="i-XY8EXpKQ3KLriLr69ocLRy">
            Nu har remissyttrandena på utredningen kommit in. Tyvärr ger
            de anledning till stor oro för vindkraften liksom för all annan
            nyetablering av förnybar elproduktion i Sverige.
          </p>
          <p xml:id="i-WDT6pbF6Df5NY8MbdQqkzM">
            Energimyndigheten skriver i sitt remissvar att det är "sannolikt
            att investeringar i nya vindkraftverk kommer att upphöra under
            några år om det föreslagna certifikatssystemet genomförs och ersätter
            samtliga nu gällande stödformer."
          </p>
          <p xml:id="i-MbEwP7g4Q8rvzg3b3es6aJ">
            Samma uppfattning har Naturvårdsverket som skriver att "Utan
            annat stöd än certifikaten kommer ny vindkraft och annan ny teknik
            troligen ha svårt att komma in i systemet under de 5-10 första
            åren av certifikathandel."
          </p>
          <p xml:id="i-KvZ1ZspMqdGc9kuWsWmEHb">
            Även Naturskyddsföreningen, Lunds Tekniska Högskola, Chalmers
            och vindkraftens branschorganisationer betonar i sina remissvar
            att utbyggnaden av vindkraft, liksom all annan nyetablering av
            förnybar elproduktion, riskerar att bromsas upp eller helt avstanna
            om Elcertifikatutredningens förslag blir verklighet.
          </p>
          <p xml:id="i-EGZopG6DBsGF8PwV3cSXju">
            Redan nu har investerare och banker meddelat att de inte kommer
            att kunna fullfölja planerade projekt om förslaget genomförs.
            Ett konkret exempel är vindkraftsparken på Lillgrund i Öresund,
            som är tänkt att bli världens näst största vindkraftspark till
            havs och generera ca 15 % av Malmös elförbrukning. Där har finansiärerna
            meddelat projektören att man inte kommer att kunna gå vidare med
            projektet om utredningens förslag förverkligas.
          </p>
          <p xml:id="i-NfTLXMPNmNY3KaS8hHbwyh">
            Detta kan inte ha varit regeringens avsikt när utredningen tillsattes.
          </p>
          <p xml:id="i-859FvrLF4vN8aJfyUfd9ss">
            En allvarlig konsekvens av att nyetableringar av förnybar elproduktion
            hejdas blir att Sverige får svårt att uppfylla internationella
            åtaganden på miljöområdet. EU:s medlemsländer enades nyligen om
            gemensamma mål för utbyggnad av förnybar elproduktion. Enligt
            EG-direktivet 2001/77/EG om förnybar energi, som trädde i kraft
            den 27 september, förväntas Sverige fram till 2010 öka andelen
            förnybar el från 49 % till 60 % (vattenkraften inräknad). Omräknat
            till TWh innebär det att årsproduktionen av förnybar el måste
            öka med ca 25 TWh. Detta är ett riktvärde, och varje land ska
            ju inkomma med nationella mål under 2002, men det anges tydligt
            att riktvärdena i direktivet ska vara vägledande när nationella
            mål fastställs.
          </p>
          <p xml:id="i-GSa2ktpNxvvRarWqHXQBzt">
            Med det förslag som Elcertifikatutredningen lagt beräknas den
            förnybara elproduktionen i Sverige öka med ca 10 TWh fram till
            2010, dvs. mindre än hälften av vad som anges i EG-direktivet.
            Märkligt nog nämns inte detta med ett ord i utredningen.
          </p>
        </div>
        <div type="ipQuestion">
          <p xml:id="i-M4kWmCpAQu8LvSkKeRLNUA">
            Med utgångspunkt från detta vill jag fråga näringsministern följande:
            <list rend="unordered">
              <item>
                1. Vilka åtgärder avser näringsministern att vidta för att Sverige
                ska kunna leva upp till målsättningarna i EG-direktivet (2001/77/EG)
                avseende ökning av andelen förnybar elproduktion?
              </item>
              <item>
                2. Vilket kompletterande stöd överväger näringsministern att
                införa för att garantera att inte de ekonomiska villkoren för
                vindkraften drastiskt försämras, och den fortsatta utbyggnaden
                därmed avstannar, om och när ett certifikatsystem eventuellt införs?
              </item>
              <item>
                3. Vilka åtgärder avser näringsministern att vidta för att garantera
                långsiktigt stabila förutsättningar för den fortsatta utbyggnaden
                av vindkraft i Sverige?
              </item>
            </list>
          </p>
        </div>
      </div>
    </body>
  </text>
</TEI>
