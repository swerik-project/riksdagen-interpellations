<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0068">
  <teiHeader>
    <fileDesc>
      <titleStmt>
        <title>de hemlösa</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>de hemlösa till socialminister Lars Engqvist om de hemlösa</title>
          <idno type="rdwebb">GP1068</idno>
          <ref type="dokument_url_text">http://data.riksdagen.se/dokument/GP1068/text</ref>
          <ref type="dokument_url_html">http://data.riksdagen.se/dokument/GP1068</ref>
          <ref type="dokumentstatus_url_xml">http://data.riksdagen.se/dokumentstatus/GP1068</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WBkkCC1GR3mtKMNwnUYiBx" corresp="i-ESKbhHz2VETwMj9meYcmxk">
          <date when="2001-11-13"/>
        </correspAction>
        <correspAction type="answered" xml:id="i-T2VmnCyTwkrGYbew2xFV8s" corresp="i-ESKbhHz2VETwMj9meYcmxk">
          <date when="2001-11-26"/>
        </correspAction>
        <correspAction type="sent" xml:id="i-BMyTFpMLLaEBN1p6cC79MN" corresp="i-T9dFBJ1pv742mQeG3uLBtA">
          <date when="2001-11-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GeHRZVQrHWT7KuJmMCzEGn">
            Interpellation 2001/02:68 av Margareta Viklund (kd) till socialminister
            Lars Engqvist om de hemlösa
          </p>
        </div>
        <div type="ipqSubmissionInfo">
          <p xml:id="i-FtH9XJEHWGrqUumwT2o1Ei">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BWAKqtUHSJAZ3NtHGkf3v2">
            Enligt Socialstyrelsen definieras hemlösa som "personer som saknar
            egen eller förhyrd bostad och som inte bor i något stadigvarande
            inneboendeförhållande samt är hänvisade till tillfälliga boendealternativ
            eller är uteliggare. Till de hemlösa räknas således personer som
            bor på institutioner eller härbärgen och som inte har någon bostad
            ordnad vid en eventuell utskrivning. Till de hemlösa räknas också
            personer som tillfälligt bor hos kompisar eller bekanta. Däremot
            räknas inte personer som hyr i andra hand, eller som bor inneboende
            hos någon anhörig eller nära släkting."
          </p>
          <p xml:id="i-5WcYEfYBgqyyQK1MBgTVLF">
            Undersökningar pekar på att ca 5 000 människor i Storstockholm
            saknar eget tak över huvudet. Av dem är några hundra uteliggare
            @ både män och kvinnor. Enligt Situation Stockholm, de hemlösas
            tidning i Stockholm, är antalet hemlösa i hela landet mellan 8
            000 och 10 000 personer.
          </p>
          <p xml:id="i-RHDNjXykyUSocVyX4Ai9ME">
            Enligt Kommittén för hemlösa (SOU 2000:14) finns drygt 1 000
            hemlösa i Göteborg. I Malmö finns 480 hemlösa, enligt statistik
            från kommunens hemsida. Länsstyrelsen befarar dock att mörkertalet
            är stort. Enligt kommittén för hemlösa har förutom de nämnda områdena
            nio kommuner redovisat mer än 100 hemlösa (våren 1999), nämligen
            Norrköping, Helsingborg, Västerås, Uppsala, Södertälje, Jönköping,
            Eskilstuna, Lund och Linköping.
          </p>
          <p xml:id="i-GAbRLVe3A9KzygJyNwG3aD">
            Missbruk, skilsmässa, psykisk sjukdom eller personlig konkurs
            är enligt tidningen Situation Stockholm, några av de vanligare
            anledningarna till hemlöshet. Bland de hemlösa kvinnorna har i
            dag 54 % psykiska sjukdomar. Motsvarande siffra för män är 38
            %. Antalet psykiskt sjuka bland de hemlösa är därmed mer än dubbelt
            så stort som 1993 då drygt 16 % var psykiskt sjuka, dvs. före
            den s.k. psykiatrireformen. 40 % har sjukbidrag eller är förtidspensionerade.
            Uppgift om andelen hemlösa med hiv/aids saknas.
          </p>
          <p xml:id="i-FxLP8cZ5xAfng25ANGzFTY">
            Antalet hemlösa minskade under 1970-talet, men har nu ökat igen.
            Den främsta orsaken till minskningen var i första hand att det
            byggdes fler bostäder, framför allt inom ramen för det s.k. miljonprogrammet.
          </p>
          <p xml:id="i-C762W99G4j3yerp4PhWUG1">
            Samtidigt fick gruppen ensamstående hemlösa större möjlighet
            att efterfråga bostad eftersom bostadskostnaden lades in i socialbidragsnormen.
            Också den ökade förtidspensioneringen av socialt utsatta och införandet
            av mer generösa kommunala bostadstillägg gjorde att dessa grupper
            aktivt kunde efterfråga en bostad.
          </p>
          <p xml:id="i-P3JMknUvMMmsvp7GbsyJxV">
            Förmågan att inte kunna kontrollera alkohol- och narkotika är
            en annan betydelsefull faktor för hemlöshet och kan inte nog understrykas.
            År 1999 är procentandelen män med missbruk 81 % jämfört med 59
            % bland kvinnor.
          </p>
          <p xml:id="i-2r79cqTapbpzmDvFqT28dc">
            Det är alkohol och narkotika som är den helt dominerande orsaken
            till den stora överdödligheten bland hemlösa, också bland de hemlösa
            som primärt har psykiatriska problem. En viktig negativ lärdom
            av 1970-talets program var att man inte kontrollerade droganvändningen.
            Detta ledde till att dödligheten bland hemlösa var högre på 1970-talet
            än på 1960-talet trots att vårdens materiella standard hade förbättrats
            avsevärt.
          </p>
          <p xml:id="i-CudefKTcb6t8V1vAYKs8pR">
            Det är en skamfläck för Sverige och den förda politiken att så
            många människor i vår huvudstad och vårt land är hemlösa. Alla
            människor har rätt till tak över huvudet och rätt att få kalla
            en plats för sitt hem. Tillgången på bostäder och möjligheten
            att efterfråga bostäder samt tillgången till institutioner för
            den begränsade grupp som inte klarar att bo i en egen bostad är
            en avgörande faktor för hemlösheten.
          </p>
          <p xml:id="i-7Y9zPqQN4aQVC6CeteTKYn">
            När nu så många människor har lämnats utanför välfärdssystemet,
            hälso- och sjukvården och socialvården är det mer än berömvärt
            att det finns frivilliga organisationer som åtminstone till viss
            del kan träda in i deras ställe. Men det ansvar som välfärdsstaten
            har mot även de mest utsatta och svagaste i samhället går inte
            att komma ifrån. Problemet med hemlöshet går att lösa och måste
            lösas. En handlingsplan och ett åtgärdsprogram måste därför utformas
            i samverkan mellan staten, landstingen och kommunerna, där de
            olika huvudmännens ansvarsområden tydligt klargörs.
          </p>
          <p xml:id="i-6NC4b1QEvZscAQNYEGRURK">
            Den erfarenhet som finns av goda behandlings- och vårdresultat
            måste tas till vara i ett aktivt arbete för de hemlösa. De hemlösa
            måste också ha möjlighet att göra sina röster hörda och själva
            kunna medverka aktivt vid utformningen av sin eventuella vård
            och behandling. Delaktighet ingår i begreppen demokrati och mänskliga
            rättigheter.
          </p>
          <p xml:id="i-PXjdiNEF117teLMU1ESDdr">
            Mina frågor till socialministern:
          </p>
          <p xml:id="i-9EQuX5dJouS42d7YMP6X3V">
            Vilka åtgärder tänker ministern vidta för att komma till rätta
            med de hemlösas situation?
          </p>
          <p xml:id="i-WYLMLY7Fq29Bg16B7gqWcu">
            På vad sätt tänker regeringen i ett aktivt arbete för de hemlösa
            ta till vara de goda behandlings- och vårdresultat som finns?
          </p>
          <p xml:id="i-7dwKY7FDu5dy1UZRbR9Lzk">
            Är ministern beredd att i samverkan med bl.a. kommuner och landsting
            utforma en handlingplan för att klargöra de olika huvudmännens
            ansvar och för att komma till rätta med de hemlösas situation
            i vårt land?
          </p>
        </div>
      </div>
    </body>
  </text>
</TEI>
