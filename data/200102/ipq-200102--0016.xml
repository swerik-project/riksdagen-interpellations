<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0016">
  <teiHeader>
    <fileDesc>
      <titleStmt>
        <title>radiokommunikationssystem för svenskt räddningsväsende TETRA</title>
        <author>Högström, Kenth (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>radiokommunikationssystem för svenskt räddningsväsende TETRA till statsrådet Mona Sahlin om radiokommunikationssystem för svenskt räddningsväsende TETRA</title>
          <idno type="rdwebb">GP1016</idno>
          <ref type="dokument_url_text">http://data.riksdagen.se/dokument/GP1016/text</ref>
          <ref type="dokument_url_html">http://data.riksdagen.se/dokument/GP1016</ref>
          <ref type="dokumentstatus_url_xml">http://data.riksdagen.se/dokumentstatus/GP1016</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CC4z6y829HSoYCYrGDHrtv</idno>
            <persName>Högström, Kenth (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XLQERBebZdLJgCr2Y2UHNN" corresp="i-GFJcxAB9fyzG2VN1HakscJ">
          <date when="2001-10-02"/>
        </correspAction>
        <correspAction type="answered" xml:id="i-429yn2b75GW1JkzcpAZhpr" corresp="i-GFJcxAB9fyzG2VN1HakscJ">
          <date when="2001-10-23"/>
        </correspAction>
        <correspAction type="sent" xml:id="i-R6f3BvcWxYiFmz4Kjgr7V" corresp="i-CC4z6y829HSoYCYrGDHrtv">
          <date when="2001-09-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FGGuMn19gZ8eudza9Wu6J2">
            Interpellation 2001/02:16 av Kenth Högström (s) till statsrådet
            Mona Sahlin om radiokommunikationssystem för svenskt räddningsväsende
            TETRA
          </p>
        </div>
        <div type="ipqSubmissionInfo">
          <p xml:id="i-SE6qCKMYSGFkAVppZiMvM7">
            den 26 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CwxYSs2dG9n79dDbKY47uW">
            Det ofattbara som inträffade i Amerikas Förenta Stater den 11
            september kastar sin olycksbådande skugga även över Sverige. Frågor
            kring vår egen kris- och katastrofberedskap ställs och måste belysas.
          </p>
          <p xml:id="i-FgZN1p75hzyxcEABSB5GeJ">
            Vi har för inte så länge sedan själva i vårt land varit hårt
            drabbade av katastrofer med svåra följdverkningar för samhället
            och enskilda. Som Estoniakatastrofen och branden i Göteborg.
          </p>
          <p xml:id="i-MPLNeoKosWVegVtz2MTkHi">
            I båda fallen, liksom vid polismorden i Malexander, sattes svenskt
            räddningsväsende på mycket svåra prov. De kanske svåraste under
            efterkrigstiden.
          </p>
          <p xml:id="i-6JzfNTGeDWXtQfsJkKo6tP">
            Lägg därtill polisens oerhört svåra uppgift i samband med EU-toppmötet
            i Göteborg.
          </p>
          <p xml:id="i-CBHtHYmHCMxKh62viMMgcw">
            Mot denna bakgrund är det följdriktigt att återupprepa efterlysningen
            av konkreta besked om det radiokommunikationssystem baserat på
            TETRA-standard som jag i flera sammanhang tidigare berört i interpellationer
            och motioner.
          </p>
          <p xml:id="i-NCYYVHirMU4txTB2HyYiwu">
            Statsrådet Mona Sahlin och ytterst regeringen har lovat medborgarna
            i Sverige att ett radiokommunikationssystem baserat på den s.k.
            TETRA-standarden kommer att byggas i Sverige. Regeringen fattade
            beslut i ärendet den 17 augusti 2000 och uppdrog åt Statskontoret
            att göra en upphandling av ett nytt radiokommunikationssystem.
            Statskontoret återkom till regeringen med en delrapport den 2
            april 2001 med flera frågor som de behöver få hjälp med att lösa,
            bl.a. hur upphandlingsorganisationen ska se ut och vilka eventuella
            hinder som finns i telelagen. Statskontoret bad Näringsdepartementet
            att senast den 31 maj 2001 återkomma med beslutsvaren på de ställda
            frågorna.
          </p>
          <p xml:id="i-21e44p7248ZWifoN8ghVbx">
            Statskontoret har ännu inte fått något svar från regeringen!!
          </p>
          <p xml:id="i-2DU1PxwedQSZwRc552imho">
            Allvaret i situationen kan belysas med det brev som Statskontoret
            tillsände regeringen den 21 september 2001 med begäran om att
            bli entledigat från uppdraget. Vilket i sig kan betraktas som
            en mycket ovanlig åtgärd från en statlig myndighet som erhållit
            och från början accepterat ett regeringsuppdrag.
          </p>
          <p xml:id="i-oP7sXVGKmpGJvmzoXYTCL">
            I sammanhanget är det också viktigt att nämna att polisen har
            deklarerat i medierna att man kommer att upphandla ett eget TETRA-system
            om inga klara besked från regeringen och då i första hand Näringsdepartementet
            snart ges.
          </p>
          <p xml:id="i-M1mMTX8HeFScTXs6AiHSzB">
            Polismyndighetens uttalanden är begripliga, då polisens analoga
            radiosystem håller på att falla samman och deras erfarenheter
            från bl.a. tragedin i Malexander och vid Göteborgskravallerna
            visar hur akut behovet är för polisen att få en säker radiokommunikation.
            Problemet är att hela TETRA-tekniken är skräddarsydd för samverkan
            mellan polis, ambulans, brandkår och andra delar av räddningstjänsten
            vid olyckor, katastrofer och eventuella terrordåd. Ur ett nationellt
            intresse så måste alla delar av offentliga samhällsfunktioner
            vara med i nätet. Det handlar om säkerhet, effektivitet och ytterst
            om ekonomi.
          </p>
          <p xml:id="i-2Xd2jb7W8sXcrsotxRfRii">
            Hela frågan om TETRA kan vänligt beskrivas som ett politiskt
            mysterium. Ett flertal utredningar har samstämmigt rekommenderat
            ett TETRA-system, regeringen har fattat beslut i ärendet, Statskontoret
            har fått i uppdrag att upphandla ett system och statsrådet Mona
            Sahlin har så sent som den 2 augusti på en skriftlig fråga lovat
            att återkomma med medel i regeringens budgetproposition.
          </p>
          <p xml:id="i-ABhjtQobXuvrCZHfC9hQ5D">
            Av dessa löften synes i budgetpropositionen inget spår!
          </p>
        </div>
        <div type="ipQuestion">
          <p xml:id="i-B6HPYCRfo47bpght86NM9N">
            Därför vill jag fråga regeringen och det ansvariga statsrådet
            Mona Sahlin följande:
            <list rend="ordered">
              <item>
                Vad ämnar statsrådet göra för att säkerställa att Sverige snarast
                kommer få en fungerande upphandling av ett nytt radiokommunikationssystem
                baserat på TETRA-standarden?
              </item>
              <item>
                Vem ska ansvara för upphandlingen när Statskontoret bett att
                få bli entledigat och hur kommer upphandlingen se ut?
              </item>
              <item>
                När kommer Sverige få ett nytt radiokommunikationssystem som
                kan öka räddningsväsendets förmåga att rädda liv och förebygga
                katastrofer?
              </item>
            </list>
          </p>
        </div>
      </div>
    </body>
  </text>
</TEI>
