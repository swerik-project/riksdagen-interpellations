<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0401">
  <teiHeader>
    <fileDesc>
      <titleStmt>
        <title>assyrierna/syrianerna i Turkiet</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>assyrierna/syrianerna i Turkiet till utrikesminister Anna Lindh om assyrierna/syrianerna i Turkiet</title>
          <idno type="rdwebb">GP10401</idno>
          <ref type="dokument_url_text">http://data.riksdagen.se/dokument/GP10401/text</ref>
          <ref type="dokument_url_html">http://data.riksdagen.se/dokument/GP10401</ref>
          <ref type="dokumentstatus_url_xml">http://data.riksdagen.se/dokumentstatus/GP10401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-51mZYX5hyKEmctZNycPWAP" corresp="i-S7LcGmD5NuSMrFDW8LBeJ1">
          <date when="2002-05-14"/>
        </correspAction>
        <correspAction type="answered" xml:id="i-QMS3w2avpsEQJmLKk87G6E" corresp="i-S7LcGmD5NuSMrFDW8LBeJ1">
          <date when="2002-06-03"/>
        </correspAction>
        <correspAction type="sent" xml:id="i-EtNot4FdpdvbVLYagY5AW6" corresp="i-T9dFBJ1pv742mQeG3uLBtA">
          <date when="2002-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XacgXQJmjxjYTTCgqc2QMs">
            Interpellation 2001/02:401 av Margareta Viklund (kd) till utrikesminister
            Anna Lindh om assyrierna/syrianerna i Turkiet
          </p>
        </div>
        <div type="ipqSubmissionInfo">
          <p xml:id="i-Py3KTJhdigJUiEfbgYTJVj">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JZ5d5aSwEimHtpuc5oPy7L">
            Turkiet redovisade förra året de ändringar man ämnade göra i
            sitt anpassningsprogram för inträde i EU. Då den första tidsfristen
            gick ut den 20 mars 2002 kunde konstateras att ingen reell ändring
            hade skett i programmet vad gäller minoriteternas grundläggande
            rättigheter. De har fortfarande ingen rättighet att undervisa
            på och i sitt modersmål. De har inte rätt att genom TV och radio
            sända program på annat språk än turkiska. Kränkningarna av mänskliga
            rättigheter fortsätter.
          </p>
          <p xml:id="i-7D5eEd7uQjw5Q932dkX7T7">
            I det följande ges några exempel på frågor som sällan får utrymme
            i internationella sammanhang.
          </p>
          <p xml:id="i-TAaRyhGdbevqokxgqWSJu8">
            I skuggan av uppmärksamheten på krisen i Afghanistan och krisen
            mellan Israel-Palestina, passar den turkiska regeringen på att
            slå hårt mot de resterande spillrorna av de kristna i landet.
            EU-kandidaturen tycks inte vara någon återhållande faktor. Turkiet
            tycks vara fast beslutet att följa målsättningen att de kristna
            ska på ett eller annat sätt fördrivas från landet.
          </p>
          <p xml:id="i-4beZsiSD7rRgBeXBAvihVp">
            Den katolska kyrkan Saint Antuan i Icel (tidigare Mersin) har
            med stöd av ett officiellt fattat beslut sedan 1991 tagit hand
            om sju föräldralösa barn och barn i familjer med besvärlig social
            situation. Barnen fick mat, husrum och kläder av kyrkan samt gick
            i den officiella turkiska skolan.
          </p>
          <p xml:id="i-5nJS7AmNdPLQbd8mrFZdWa">
            I ett nytt beslut den 29 november 2001 av valin, guvernören,
            i Icel förbjöds hjälpverksamheten utan förvarning och med omedelbar
            verkan. Någon motivering för beslutet lämnades inte. Kyrkan förbjöds
            att även i framtiden hjälpa dessa barn. Beslutet innebar även
            att ingen annan än kyrkans personal skulle få vistas i eller besöka
            kyrkans lokaler. Kyrkan försökte överklaga beslutet med tanke
            på att barnen saknade någonstans att ta vägen. Överklagandet gav
            ingen framgång.
          </p>
          <p xml:id="i-UU2YhhqmvFTMZqrLjaBSJz">
            Den 30 mars 2002 infann sig polisen vid kyrkan och verkställde
            beslutet genom att köra i väg barnen. Dessutom har polisen hotat
            den ansvarige munken, Giorgio Bruno Simonelli, att det skulle
            stå honom dyrt om händelsen skulle komma till omvärldens kännedom.
          </p>
          <p xml:id="i-32ALKz3fGBbjMamAU1hSWg">
            Konsekvenserna av beslutet, och dess verkställande, är att de
            sju barnen hänvisas till en tillvaro som gatubarn utan vuxna vårdnadshavare.
            Det kräver inte mycket fantasi för att förstå hur detta påverkar
            barnens framtid.
          </p>
          <p xml:id="i-QDAxvNn3y9WGjwujQpyTvD">
            Valin i Icel har tidigare stängt den protestantiska kyrkan i
            Icel.
          </p>
          <p xml:id="i-Th4ex828BkBsW6ewA8KEtZ">
            Turkiet har fortfarande en mot kristna och judar riktad diskriminerande
            konfiskeringslagstiftning.
          </p>
          <p xml:id="i-6RDM1vn7EPiyRHFytCC2Yd">
            Turkiet införde 1936 diskriminerande lagar, som förbjöd kristna
            och judiska stiftelser och församlingar att ha fastigheter och
            andra tillgångar. Dessa lagar gäller fortfarande. Fastigheter
            som tillhör assyrier/kaldéer/syrianer, greker och armenier har
            sedan 1936 blivit utsatta för konfiskering.
          </p>
          <p xml:id="i-Rpo5bsLRdnUaqq6wVENsVJ">
            Några exempel på fastigheter som konfiskerats:
          </p>
          <p xml:id="i-5wj3BQQLmwEacXjhohsKBT">
            Gedik Pasha Kilisesi (en kyrka med kringliggande fastigheter
            i Istanbul)
          </p>
          <p xml:id="i-CcW8G6mPhHYvLfMwWC4u3j">
            Kurucesme Kilisesi (en kyrka med kringliggande egendom i Istanbul)
          </p>
          <p xml:id="i-KLut9EprkLac3hGh5tKX7z">
            Syrisk-katolska patriarkatets residens i Mardin
          </p>
          <p xml:id="i-GTkWEyWeJUW6SPGHbdvdsw">
            Syrisk-ortodoxa kyrkan i Istanbul
          </p>
          <p xml:id="i-6idZrP9RLERafcu5qbpKoj">
            Assyrier/syrianer från Tur Abdin vägras också att återfå sin
            konfiskerade egendom.
          </p>
          <p xml:id="i-UmHpftjUBS1zsV4EAQYTxJ">
            År 1984 inledde kurderna sin väpnade kamp mot den turkiska staten.
            Detta inbördeskrig i sydöstra Turkiet blev alltmer hänsynslöst.
            Civila drabbades mycket hårt i hela den sydöstra regionen. Trots
            många provokationer från turkiska staten vägrade assyrier/syrianer
            att delta vid någon av sidorna i krigföringen. Assyrier/syrianers
            neutralitet bemöttes av den turkiska staten som om den vore fiendskap
            riktad mot staten.
          </p>
          <p xml:id="i-Uau1MNJveWYUCM88afoSxU">
            Assyrier/syrianer deporterades från ett stort antal byar. Turkiska
            statens tillvägagångssätt var ofta att med vapenhot och misshandel
            samla byborna och ge dem order att inom 24 timmar lämna byn. I
            många byar som tillhörde assyrier/syrianer fördrevs befolkningen
            och staten placerade i stället ut sina egna grupper i de olika
            byarna.
          </p>
          <p xml:id="i-WHRaYfdMWAFh93m1Gfjj73">
            Som exempel kan nämnas byarna Sare (turkiska Sari) och Gaznag
            (turkiska Gevizagaci) som 1996 tömdes på sin assyrisk/syrianska
            befolkning. Byborna har sedan dess vänt sig till alla tänkbara
            instanser för att få sin egendom och by tillbaka. Detta har hittills
            ignorerats. Nyligen vände sig byborna till presidenten men med
            samma resultat.
          </p>
          <p xml:id="i-CAdiPXY7t1nNmLsP9VvfoZ">
            Ett antal frågor har tidigare ställts till utrikesministern om
            minoriteternas förhållanden i Turkiet i dag. Utrikesministerns
            policy synes ha varit att tämligen genomgående hänvisa till det
            pågående EU-arbetet. Men hitintills har detta EU-arbete varit
            otillräckligt.
          </p>
          <p xml:id="i-7xTPmXqXvV6DN86w7kAwLi">
            Mina frågor till utrikesministern är därför:
          </p>
          <p xml:id="i-STwXkuiY5mLJ6LYAWBDvGy">
            På vad sätt har regeringen i EU-sammanhang tagit upp frågan om
            den turkiska statens förföljelse av den kristna minoritetsgruppen
            assyrier/syrianers situation inklusive konfiskering av egendom?
          </p>
          <p xml:id="i-AudpcsqS5Nxca79aiAymrJ">
            Vad kan den svenska regeringen göra för att påskynda EU:s aktiviteter
            för att med konkreta åtgärder hindra den pågående utrotningen
            av icke-muslimska minoriteter i Turkiet?
          </p>
          <p xml:id="i-KFmcrVe3ddmBBohrNzh2Ph">
            På vad sätt kan den svenska regeringen agera för att få EU:s
            kandidatland Turkiet att följa ingångna konventioner och avtal?
          </p>
        </div>
      </div>
    </body>
  </text>
</TEI>
