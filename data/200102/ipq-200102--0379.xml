<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0379">
  <teiHeader>
    <fileDesc>
      <titleStmt>
        <title>konflikten i Mellanöstern</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konflikten i Mellanöstern till utrikesminister Anna Lindh om konflikten i Mellanöstern</title>
          <idno type="rdwebb">GP10379</idno>
          <ref type="dokument_url_text">http://data.riksdagen.se/dokument/GP10379/text</ref>
          <ref type="dokument_url_html">http://data.riksdagen.se/dokument/GP10379</ref>
          <ref type="dokumentstatus_url_xml">http://data.riksdagen.se/dokumentstatus/GP10379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JiLpU888uCK9YZCFuXSxD4" corresp="i-S7LcGmD5NuSMrFDW8LBeJ1">
          <date when="2002-04-23"/>
        </correspAction>
        <correspAction type="answered" xml:id="i-VdQqaTFAihchgnLseS2ds8" corresp="i-S7LcGmD5NuSMrFDW8LBeJ1">
          <date when="2002-04-23"/>
        </correspAction>
        <correspAction type="sent" xml:id="i-La2R5Nwgz3mTSzAjt6Cm1W" corresp="i-NzHKC9iUGaf1xUAcp3VKCA">
          <date when="2002-04-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TBj3jDZCLnbpPYTLP6EwnY">
            Interpellation 2001/02:379 av Inger Lundberg (s) till utrikesminister
            Anna Lindh om konflikten i Mellanöstern
          </p>
        </div>
        <div type="ipqSubmissionInfo">
          <p xml:id="i-59ToLzZ91VzeJdizGpUm6G">
            den 17 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6EK9eLwbzVxG42uQm1Tn21">
            Övergreppen mot den palestinska befolkningen måste upphöra. Både
            israeler och palestinier har rätt till ett liv utan skräck och
            förnedring. Konflikten i Mellanöstern kan komma att få mycket
            allvarliga effekter också utanför området. Världssamfundet måste
            därför medverka till fred och säkra och erkända gränser för både
            Palestina och Israel.
          </p>
          <p xml:id="i-5DBUT6n5F6gnnZjSsf3kNq">
            Vid den IPU-konferens som nyligen genomfördes i Marrakech framstod
            klart att Mellanösternfrågan vid sidan av att vara en djup humanitär
            katastrof också spelar en viktig roll för den politiska trovärdigheten
            hos västvärlden. Det handlar om respekten mellan öst och väst,
            men också mellan nord och syd. Det finns fog för kritiken att
            väst agerat med stor arrogans i konflikten. Bl.a. möjliggörs Israels
            militära insatser genom stora bidrag från USA.
          </p>
          <p xml:id="i-BR5HHUkEPi6BrAQ1h3Vbvi">
            Trots mediernas begränsade möjligheter att verka i de palestinska
            områdena framkommer dagligen rapporter om övergrepp mot civila.
            Ett mycket stort antal palestinier har rapporterats döda, samtidigt
            som mörkertalen är stora. Rapporter om att gravida kvinnor inte
            får tillgång till sjukvård, sönderskjuten infrastruktur och ständig
            förnedring av civila palestinier visar att allvarliga övergrepp
            begås. Hjälparbetare förhindras utföra sitt arbete. Senast avvisades
            en grupp svenska biståndsarbetare, varav en Örebroläkare.
          </p>
          <p xml:id="i-AWJX39zB51MGWjt7JPXXRU">
            Förnedringen av palestinierna utgör grogrund för självmordsbombare
            och andra hot mot civila i Israel. De kan som varje övergrepp
            mot civila aldrig försvaras, men det ankommer på världssamfundet
            att inse att förnedringen och övergreppen mot det palestinska
            folket är viktiga förklaringar till terrorhandlingarna. Unga människor,
            som växer upp utan framtidshopp är allvarliga hot mot fred och
            stabilitet.
          </p>
          <p xml:id="i-wc3dhe1gDB3Y6WcXjZjzJ">
            Israel har som den ekonomiskt och militärt starkaste parten det
            största ansvaret för att konflikten blir löst. Därför är det allvarligt
            att den israeliska regeringen nu leds av en premiärminister som
            fastnat i krigshandlingar och saknar all respekt för den part
            han borde inleda förhandlingar med.
          </p>
          <p xml:id="i-S52TZE7CZNzBX3HweSMzND">
            USA, som har instrumenten för att uppnå eldupphör och få parterna
            till förhandlingsbordet, har visat sig starkt försvagat i denna
            för världssamfundet strategiska konflikt. Trots att FN i resolutioner
            gjort klara uttalanden om det folkrättsvidriga i Israels agerande
            har mer handfasta åtgärder från FN:s sida stoppats av veto från
            USA. Motstridiga uttalanden från den amerikanska ledningen bidrar
            till att försvåra konflikten.
          </p>
          <p xml:id="i-371yu1ozZoQgmAfkFdnXw4">
            Det är därför nödvändigt att EU tar ett ökat ansvar för att konflikten
            löses och använder sin gemensamma styrka till att få till stånd
            konkreta insatser också av FN. Till sitt förfogande har EU bl.a.
            sitt gynnsamma handelsavtal med Israel goda kontakter med krafter
            som arbetar för fred både på den israeliska och palestinska sidan
            och ett allt starkare internt samarbete i säkerhetsfrågor.
          </p>
          <p xml:id="i-VfKJyMHLzgw1rqBiGf3oHE">
            Världen måste vidare få en sann bild av de faktiska händelserna
            i de palestinska områdena. De uppgifter som framkommit om allvarliga
            övergrepp i flyktingslägret i Jenin är så allvarliga att det är
            nödvändigt att snabbt skapa klarhet om Israels agerande i Jenin
            och andra områden i Palestina.
          </p>
        </div>
        <div type="ipQuestion">
          <p xml:id="i-8gEti2y55iJg73VR7xLSF9">
            Jag vill ställa följande frågor till utrikesministern:
            <list rend="unordered">
              <item>
                1. Vilka åtgärder har utrikesministern vidtagit för att Sverige
                tillsammans med EU ska medverka till att Israel drar tillbaka
                sina trupper från de palestinska områdena?
              </item>
              <item>
                2. Vilka åtgärder kan utrikesministern vidta för att få till
                stånd ett klarläggande av hur Israel agerat i Jenin och andra
                palestinska områden under de senaste månaderna?
              </item>
              <item>
                3. Hur kan utrikesministern medverka till att stärka FN:s möjligheter
                att vara pådrivande så att förhandlingar nu kommer i gång mellan
                staten Israel och den palestinska myndigheten med dess folkvalda
                ledare Yasir Arafat?
              </item>
            </list>
          </p>
        </div>
      </div>
    </body>
  </text>
</TEI>
