<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0023">
  <teiHeader>
    <fileDesc>
      <titleStmt>
        <title>enskilda vägar</title>
        <author>Rådhström, Jan-Evert (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>enskilda vägar till näringsminister Björn Rosengren om enskilda vägar</title>
          <idno type="rdwebb">GP1023</idno>
          <ref type="dokument_url_text">http://data.riksdagen.se/dokument/GP1023/text</ref>
          <ref type="dokument_url_html">http://data.riksdagen.se/dokument/GP1023</ref>
          <ref type="dokumentstatus_url_xml">http://data.riksdagen.se/dokumentstatus/GP1023</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9beYBFzEh8w1EjPQHXW3mC</idno>
            <persName>Rådhström, Jan-Evert (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JYzLDCmgd1byH5puKJ3Zm3" corresp="i-HP26Ex6XfZD2gozC8P6pdm">
          <date when="2001-10-16"/>
        </correspAction>
        <correspAction type="answered" xml:id="i-T2tmFW8JbnzYBqrjhM62we" corresp="i-HP26Ex6XfZD2gozC8P6pdm">
          <date when="2001-10-23"/>
        </correspAction>
        <correspAction type="sent" xml:id="i-6kbWNXVYfxgQ5nt9T72jsQ" corresp="i-9beYBFzEh8w1EjPQHXW3mC">
          <date when="2001-10-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SKjtPf9bCaaxRX4ysHSFir">
            Interpellation 2001/02:23 av Jan-Evert Rådhström (m) till näringsminister
            Björn Rosengren om enskilda vägar
          </p>
        </div>
        <div type="ipqSubmissionInfo">
          <p xml:id="i-ueGXfqKJUuVn24vxYQthB">
            den 5 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2oyaBFDFnHiYoeMo5CQBk9">
            I regeringens infrastrukturproposition, som lades på riksdagens
            bord den 3 oktober, saknas helt satsningar på enskilda vägar.
            Under de närmaste tre åren föreslås en oförändrad anslagsram.
            Ökningarna avser endast årlig indexuppräkning. Inte heller på
            någon annan plats i propositionen finns pengar avsatta till enskilda
            vägar. Detta trots att dessa har lika stor betydelse, i vissa
            fall större, för framkomligheten på landsbygden, som de allmänna
            vägarna.
          </p>
          <p xml:id="i-J9FC5rz1ewWdCxD5GGg74S">
            Varje allmän väg slutar i en enskild väg. Det är den enskilda
            vägen som förser den allmänna vägen med trafik. Att enbart satsa
            medel på att tjälsäkra och rusta upp det allmänna vägnätet räcker
            därför inte för att öka framkomligheten på landsbygden. Utan bäriga
            enskilda vägar kommer skogen inte ut till industrin, hemtjänsten
            kan inte ta sig till den gamle, den sjuke kommer sig inte till
            doktorn. Satsningar på tjälsäkring och ökad bärighet måste därför
            omfatta både enskilda och allmänna vägar för att åtgärderna ska
            få full effekt.
          </p>
          <p xml:id="i-7nYXVLHBbnqp86JZdXu2xF">
            Det går inte att lösa de stora problem som finns på det enskilda
            vägnätet inom den årliga ram som tilldelas utgiftsområdet. Bidragen
            har successivt sjunkit utifrån förordningens nivåer. De besvärliga
            kommunala ekonomierna har lett till att även kommunerna dragit
            in sina bidrag. Följden har blivit att många enskilda vägar är
            i mycket dålig kondition. Detta gäller för övrigt inte enbart
            vägar, utan även broar. Nu har det även kommit nya direktiv om
            att sänka det särskilda bidraget till upprustning ytterligare,
            från 60 till 50 %. För många mindre vägföreningar innebär detta
            att det blir ännu svårare att genomföra nödvändiga åtgärder. Om
            kostnaderna, för exempelvis trumbyten på en vägsträcka, uppgår
            till en halv miljon kronor måste vägföreningen stå för 250 000
            kr själva. En liten förening med få delägare, kanske endast ett
            par pensionärer, har då ingen möjlighet att vidta åtgärden.
          </p>
          <p xml:id="i-USNZ4CbEf5SPgBzXGim6eW">
            Tidigare fick enskilda vägar ta del av de särskilda bärighetsmedel
            som avsattes genom den höjda fordonsskatten. Dessa medel har nu
            försvunnit och för enskilda vägar finns ingen ersättning.
          </p>
          <p xml:id="i-2jS2VbdBUDVdxuhPYv5G5i">
            Det är inte rimligt att den, till antal mil, största andelen
            av våra vägar inte ska omfattas av en infrastrukturproposition
            som sträcker sig fram till 2015.
          </p>
          <p xml:id="i-URg3g2kpnqPCy5McpdyYpy">
            Vad avser näringsministern vidta för åtgärder för att även enskilda
            vägar ska få ta del av nya bärighets- och tjälsäkringsmedel?
          </p>
        </div>
      </div>
    </body>
  </text>
</TEI>
