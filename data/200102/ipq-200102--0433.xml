<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0433">
  <teiHeader>
    <fileDesc>
      <titleStmt>
        <title>diskriminering på grund av sexuell läggning</title>
        <author>Stafilidis, Tasso (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>diskriminering på grund av sexuell läggning till statsrådet Mona Sahlin om diskriminering på grund av sexuell läggning</title>
          <idno type="rdwebb">GP10433</idno>
          <ref type="dokument_url_text">http://data.riksdagen.se/dokument/GP10433/text</ref>
          <ref type="dokument_url_html">http://data.riksdagen.se/dokument/GP10433</ref>
          <ref type="dokumentstatus_url_xml">http://data.riksdagen.se/dokumentstatus/GP10433</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <persName>Stafilidis, Tasso (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-RGkqEMmkqTjV5K3cfeeEfs" corresp="i-GFJcxAB9fyzG2VN1HakscJ">
          <date when="2002-05-14"/>
        </correspAction>
        <correspAction type="answered" xml:id="i-KKXDqTsGd5dfuynV7tRQDD" corresp="i-JchxQfU1zc3XVbvadFgBSn">
          <date when="2002-05-27"/>
        </correspAction>
        <correspAction type="sent" xml:id="i-J1xTfvr8vcfkJVuW4ceJCr" corresp="i-Qa1ZufD1xJDN43bJxjLRPB">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8TPsoaHxu9Yz5hHQqbYg8t">
            Interpellation 2001/02:433 av Tasso Stafilidis (v) till statsrådet
            Mona Sahlin om diskriminering på grund av sexuell läggning
          </p>
        </div>
        <div type="ipqSubmissionInfo">
          <p xml:id="i-7es8zMWj5iMAEesVcEc3es">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SNkE558ayy1911bUHHn7qo">
            I samband med att Svenska kyrkan skildes från staten tillkom
            lag om stöd till trossamfund som ger registrerade trossamfund
            möjlighet att få statliga bidrag till sin verksamhet och att ta
            in medlemsavgiften via skattemyndigheten.
          </p>
          <p xml:id="i-YTyBwVjBrpMawjZpDTJT5X">
            I lagen finns kriterier för att ett trossamfund ska omfattas
            av lagen. Ett av dessa är att trossamfundet "bidrar till att upprätthålla
            och stärka de grundläggande värderingar som samhället vilar på".
            De grundläggande värderingarna finns inskrivna i grundlagen. I
            propositionen och i KU-betänkandet betonas speciellt att trossamfundet
            bör motverka alla former av rasism och andra typer av diskriminering
            samt våld och brutalitet.
          </p>
          <p xml:id="i-9AEC7SaP98wVpCeFgVUqxD">
            Jag anser att denna lag inte tillämpas i praktiken. T.ex. har
            Svenska Missionsförbundet nyligen utfärdat en central rekommendation
            till sina beslutande församlingar att homosexuella som lever i
            registrerat partnerskap inte ska ordineras till pastorer.
          </p>
          <p xml:id="i-RBq28xfNEwDX4jTdCWefC9">
            Detta har inte tidigare gällt i Svenska Missionsförbundet utan
            är helt nytt och strider enligt min mening mot lagen om stöd till
            trossamfund.
          </p>
          <p xml:id="i-Tor9q3KcPkWLzx8X5CwzTu">
            Det strider dessutom mot lagen om förbud mot diskriminering i
            arbetslivet på grund av sexuell läggning. Alla har rätt att söka
            sig till prästutbildningen och fullfölja den. Det är en klar diskriminering
            om de sedan inte får möjlighet att utöva yrket på grund av sin
            sexuella läggning.
          </p>
          <p xml:id="i-MfyEwEEYcuT2BU3MGUfd5i">
            I riksdagen behandlas nu proposition 2001/02:172 om ändringar
            i regeringsformen. I denna finns förslag som tydliggör samhällets
            grundläggande värderingar om alla människors lika värde. Där uttrycks
            tydligt att det allmänna ska motverka diskriminering på grund
            av kön, hudfärg, nationellt eller etniskt ursprung, språklig eller
            religiös tillhörighet, funktionshinder, sexuell läggning, ålder
            eller annan omständighet som gäller den enskilde som person.
          </p>
          <p xml:id="i-F4ku73YnbHbVanMqqJMXKX">
            Vi vet att diskriminering på grund av sexuell läggning förekommer
            på många områden i samhället. Desto viktigare är det att staten
            aktivt motverkar diskriminering oavsett var den förekommer. Jag
            anser att stöd beviljas i dag till trossamfund utan att det tas
            tillräcklig hänsyn till vad som sägs i lagen att statsbidrag får
            ges endast till trossamfund som bidrar till att upprätthålla och
            stärka de grundläggande värderingar som samhället vilar på.
          </p>
          <p xml:id="i-YGp4PLBeSSuTUpcZYAt7qU">
            HomO, som har de uppgifter som anges i lagen om förbud mot diskriminering
            i arbetslivet, ska också verka för att diskriminering på grund
            av sexuell läggning inte förekommer på andra områden av samhällslivet.
            HomO har i sitt budgetunderlag till regeringen inför 2003 tagit
            upp frågan om bidrag till samfunden.
          </p>
        </div>
        <div type="ipQuestion">
          <p xml:id="i-CxxzPqPWNrJtQL21sRZbaT">
            Därför vill jag fråga statsrådet:
            <list rend="unordered">
              <item>
                1.Vilka åtgärder kommer ministern att vidta så att trossamfunden
                i sina bidragsansökningar styrker att de arbetar för att stärka
                de grundläggande värderingar som samhället vilar på?
              </item>
              <item>
                2.Vilka initiativ kommer ministern att vidta för att tydliggöra
                samhällets grundläggande värderingar för trossamfunden?
              </item>
              <item>
                3.Vilka åtgärder kommer ministern att vidta för att diskrimineringsaspekterna
                ska beaktas när stöd beviljas enligt lag om stöd till trossamfund?
              </item>
            </list>
          </p>
        </div>
      </div>
    </body>
  </text>
</TEI>
