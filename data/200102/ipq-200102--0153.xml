<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0153">
  <teiHeader>
    <fileDesc>
      <titleStmt>
        <title>Vänersjöfartens framtid</title>
        <author>Vänerlöv, Ingemar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vänersjöfartens framtid till näringsminister Björn Rosengren om Vänersjöfartens framtid</title>
          <idno type="rdwebb">GP10153</idno>
          <ref type="dokument_url_text">http://data.riksdagen.se/dokument/GP10153/text</ref>
          <ref type="dokument_url_html">http://data.riksdagen.se/dokument/GP10153</ref>
          <ref type="dokumentstatus_url_xml">http://data.riksdagen.se/dokumentstatus/GP10153</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <persName>Vänerlöv, Ingemar (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-YPSVLDmJ5XNKcBxfspRdva" corresp="i-HP26Ex6XfZD2gozC8P6pdm">
          <date when="2002-01-15"/>
        </correspAction>
        <correspAction type="answered" xml:id="i-KbVmySqH8hvQhQ3SP1jn1e" corresp="i-HP26Ex6XfZD2gozC8P6pdm">
          <date when="2002-01-24"/>
        </correspAction>
        <correspAction type="sent" xml:id="i-EgCx63oKFGeH5hob64Ue8Z" corresp="i-SmQxY46smWu5awEQ2oGr4n">
          <date when="2001-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A3XGJF1cWCDFDcrFPr33FF">
            Interpellation 2001/02:153 av Ingemar Vänerlöv (kd) till näringsminister
            Björn Rosengren om Vänersjöfartens framtid
          </p>
        </div>
        <div type="ipqSubmissionInfo">
          <p xml:id="i-V8EdoK8mjyurdKqCiHhmCE">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ETZHvTkZDzWKtvLdt1aYJG">
            Handelssjöfarten på Vänern har på grund av snedvriden konkurrens
            under en längre tid tappat konkurrensförmåga mot andra transportslag,
            främst utländsk trailertrafik och järnväg. Samtidigt har godsvolymerna
            in och ut ur Vänerns omland stadigt ökat. Hittills i år har Vänertrafiken
            minskat med 8 %. Minskningen under senare år är så kraftig att
            den del av näringslivet i Vänerregionen som är beroende av denna
            sjöfart känner oro för framtida möjligheter att leverera sina
            produkter eller ta emot råvaror. Totalt är tiotusentals arbetstillfällen
            beroende av en fungerande Vänersjöfart. De sjunkande godsvolymerna
            har tvingat Vänerhamn att dra ned på servicegraden och säga upp
            folk. Det är en farlig utveckling eftersom Vänerhamn, när och
            om den negativa trenden vänder, riskerar att ej klara av att ta
            emot det gods som då anmäls för ut- eller inlastning.
          </p>
          <p xml:id="i-5XGiX4WzXBwVoEdQ6f6rc2">
            Regeringen har upprepade gånger uppmärksammats på Vänersjöfartens
            ogynnsamma konkurrenssituation jämfört med andra transportslag,
            men inget händer. I riksdagens frågestund den 25 oktober sade
            näringsministern att Vänersjöfarten konkurreras av tåg eftersom
            tåg är billigare, men ingen förklaring gavs att gods på järnväg
            blev betydligt billigare i samband med det transportpolitiska
            beslutet 1998. I ett svar den 29 november på skriftlig fråga om
            åtgärder för Vänersjöfarten säger ministern att regeringen arbetar
            för att det ska råda likvärdiga konkurrensförutsättningar mellan
            olika transportslag. I samma frågesvar slår ministern även fast
            att rättvis konkurrens uppnås om skatter och avgifter för alla
            transporter speglar de samhällsekonomiska marginalkostnader som
            transporterna ger upphov till, vilket ingen motsäger.
          </p>
          <p xml:id="i-LhMSKkNcREoQLELJnDYZiy">
            I likhet med näringsministern konstaterar Godstransportdelegationen
            i sitt betänkande att om samtliga avgifter för infrastrukturen
            anpassas till samhällsekonomisk marginalkostnad bör effektiva
            godstransportsystem kunna utvecklas på marknadens villkor. Men
            så är det inte i dag och det med regeringens goda minne, dessvärre.
            Det transportpolitiska beslut som togs 1998 syftade bl.a. till
            att ge järnvägen goda utvecklingsmöjligheter, vilket i sig är
            positivt. Därför infördes ett nytt banavgiftssystem vilket tillsammans
            med vissa andra förändringar innebar en årlig kostnadsminskning
            för järnvägen med 780 miljoner kronor. När banavgifterna på detta
            sätt sattes under marginalkostnadsnivån innebar det en stor konkurrensfördel
            för järnvägen som Vänertrafiken ej kompenserades för, vilket omgående
            fick negativa effekter för densamma. T.ex. förde Stora Enso över
            allt sitt gods till järnväg. De båda för Vänersjöfart speccialbyggda
            "vänerskyttlarna" tappade därvid marknad och är i dag sålda till
            Nederländerna. Ahlmarks Lines i Karlstad har i dag endast två
            fartyg mot tidigare fem i linjetrafik till England och Spanien.
            Enligt Vänerrådet kostar olja i dag 19 kr mer per ton att frakta
            på köl än på den subventionerade järnvägen.
          </p>
          <p xml:id="i-47Rg8n3Za71QkeAjoofncw">
            Efter det att det transportpolitiska beslutet trätt i kraft tillsatte
            näringsministern en utredare som skulle lägga fram förslag som
            främjade utvecklingen av Vänersjöfarten. Utredningen presenterades
            i mars 2000 och innehöll flera åtgärder för en stärkt Vänersjöfart,
            bl.a. skulle staten bidra med halverade lotskostnader. Men i stället
            för sänkning har lotsavgifterna höjts med 50 % i samband med att
            lotstaxan tidsbaserades, och då är ändå en 40-procentig rabatt
            för väntetidskostnader i slussarna i Trollhätte kanal medräknad.
            Det enda förslag som fått någon praktisk betydelse är bildandet
            av Vänerrådet där regeringen tillsköt 5 miljoner kronor under
            en treårsperiod. Vänerrådet ska ta initiativ till åtgärder som
            stärker Vänerregionen, Vänersjöfarten och den regionalekonomiska
            utvecklingen. Näringsministern har uttalat att bildandet av Vänerrådet
            var det viktigaste förslaget som lades fram i Vänerutredningen.
            Dock har regeringen hittills ej tagit någon notis om rådets synpunkter
            på Vänersjöfarten eller dess varningssignaler om densamma. Regeringen
            kan inte längre undandra sig sitt ansvar för Vänertrafikens utveckling
            genom att flytta över detta ansvar till Vänerrådet och tro att
            rådet av egen kraft ska kunna vända sjöfartens negativa utveckling.
            Bildandet av Vänerrådet var ett bra initiativ men långt ifrån
            tillräckligt för att lösa problemen.
          </p>
          <p xml:id="i-HYB59wFCkBuRbAdiWmqWKL">
            I den under hösten avlämnade infrastrukturpropositionen omnämns
            Vänersjöfarten endast med några rader, där regeringen konstaterar
            att Vänertrafiken tappat marknadsandelar. Men inga åtgärder presenteras
            för att vända utvecklingen. Under tolv år ska 364 miljarder kronor
            satsas på vägar och järnvägar, men sjöfarten ska även fortsättningsvis
            finansieras genom avgifter. Infrastrukturpropositionen sägs innebära
            den största samlade satsningen på svensk infrastruktur i modern
            tid. Det heter att den görs för att främja tillväxt, regional
            utveckling och omställning till ekologisk uthållighet. Samtidigt
            visar utredningar (SSPA, tidigare Statens skeppsprovningsanstalt)
            att det är just inlandssjöfarten som kan bidra till en sådan utveckling.
            Det har man klart för sig nere i Europa där man satsar på att
            flytta gods från vägarna till kanaler och floder. Med regeringens
            politik är utvecklingen den motsatta i Sverige. För Vänerregionen
            kan den uteblivna satsningen på Vänersjöfarten bli förödande.
            Vid en eventuell nedläggning av handelssjöfarten på Vänern ska
            man ha i minnet att den mängd gods som transporteras sjövägen
            till och från Göteborg motsvarar mer än 100 000 långtradare om
            året eller ca 3 000 godståg. Hur mycket av de 364 miljarderna
            måste man satsa på riksväg 45 och järnvägen för att klara det
            trycket?
          </p>
          <p xml:id="i-GUxu4MVN8i7KB7eFS8eU2v">
            Endast en liten del av vattenleden och Vänerhamnarna utnyttjas
            för närvarande, varför den samhällsekonomiska kostnaden för att
            öka godsvolymerna på Vänern är mycket låg. Omvänt innebär emellertid
            varje båt mindre på Vänern 100 stycken 30-tons långtradare mer
            på vägarna med höga samhällskostnader som följd, orsakade av t.ex.
            koldioxidutsläpp, föroreningar, olyckor och trängsel. Den ökande
            långtradartrafiken sliter hårt på vägarna. Vidare står tung lastbilstrafik
            för 20 % av dödsolyckorna på våra vägar.
          </p>
          <p xml:id="i-Ssd6aBuwZbsYEdDW2GCYPX">
            Det är nödvändigt med rättvisa trafikavgifter med utgångspunkt
            från samhällsekonomisk marginalkostnad, vilket, enligt nämnda
            frågesvar den 29 november, även näringsministern anser. Det skulle
            omgående göra Vänersjöfarten till det billigaste alternativet
            för att flytta gods mellan Karlstad och Göteborg. I dag verkar
            trafikavgifterna tvärtom. Handelssjöfarten står helt för sina
            egna och fritidsbåtarnas kostnader och betalar dessutom in ett
            bidrag till staten genom att Sjöfartsverket är affärsdrivande.
            I ett sådant system är det ofrånkomligt att Vänersjöfarten har
            stora svårigheter att hävda sig.
          </p>
          <p xml:id="i-7dPDESMax9sbyMzADh7shn">
            I likhet med vad som sker nere i Europa borde Vänern ses som
            en inre vattenväg, vilket innebär att infrastrukturen på Vänern
            och Trollhätte kanal betraktas som en del av landtransportsystemet
            och finansieras via anslag såsom vägar och järnvägar. För att
            på lite längre sikt få bra ekonomi för Vänertrafiken bör slussarna
            i Trollhätte kanal byggas ut så att samma tonnage som befraktar
            Mälaren kan komma in i Vänern. Investeringar i hamnverksamheten
            i Vänern bör koncentreras till några moderna godsterminaler med
            bra infrastruktur för såväl båt som lastbil och järnväg.
          </p>
          <p xml:id="i-UKPUzd2KQCuP4unmFQq7rm">
            I en riksdagsdebatt den 13 december sade näringsministern att
            när det gäller Vänersjöfarten vill han avvakta beredningen av
            Godstransportdelegationens betänkande innan någon åtgärd kan komma
            i fråga. Uppgifter från Näringsdepartementet gör gällande att
            om det betänkandet över huvud taget kommer att resultera i regeringsförslag
            sker det tidigast om ett år. Betänkandet kan också leda till nya
            utredningar. Vänersjöfarten som har stora problem nu kan inte
            vänta. Akuta åtgärder krävs. Vänerrådet, som näringsministern
            ofta hänvisar till, har föreslagit ett statligt stöd på 20 kr
            per ton för sjögods på Vänern tills dess att mer långsiktiga åtgärder
            vrider konkurrenssituationen rätt.
          </p>
          <p xml:id="i-NMtHc6YjkoBovwgwZuBvQQ">
            För hela vårt godstransportsystem gäller att när åtgärder vidtages
            måste den lägsta samhällsekonomiska marginalkostnaden gynnas eftersom
            godstransporternas externa effekter, miljökostnad, olyckor, slitage,
            buller, trängsel och intrång i dag och ännu mer i framtiden kommer
            att tvinga fram förändrade transportbeteenden. All logik talar
            därför för att Vänersjöfarten har en framtid om den ges rimliga
            och rättvisa konkurrensförutsättningar.
          </p>
          <p xml:id="i-79KNfBXAkoQyq45rrrJiVt">
            Näringsministern har upprepade gånger försäkrat att regeringen
            är intresserad av att Vänersjöfarten ska ha en framtid. Vidare
            säger han sig arbeta för likvärdiga konkurrensförutsättningar
            mellan olika transportslag och hyllar principen om samhällsekonomisk
            marginalkostnad när det gäller rättvis konkurrens. Mot den bakgrunden
            och vad som i övrigt anförts i interpellationen kommer osökt frågan:
          </p>
          <p xml:id="i-APgnLmR3EK6DvvBHuJqXcZ">
            Vilka åtgärder på såväl kort som längre avser näringsministern
            att vidta för att säkra Vänersjöfartens framtid?
          </p>
        </div>
      </div>
    </body>
  </text>
</TEI>
