<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0466">
  <teiHeader>
    <fileDesc>
      <titleStmt>
        <title>bostadspolitiken</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bostadspolitiken till statsrådet Lars-Erik Lövdén om bostadspolitiken</title>
          <idno type="rdwebb">GP10466</idno>
          <ref type="dokument_url_text">http://data.riksdagen.se/dokument/GP10466/text</ref>
          <ref type="dokument_url_html">http://data.riksdagen.se/dokument/GP10466</ref>
          <ref type="dokumentstatus_url_xml">http://data.riksdagen.se/dokumentstatus/GP10466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Attefall, Stefan (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ApD7rPYFZvbchR34XVRyRo" corresp="i-6qjD2tsSCtsrmXQjy7mtCJ">
          <date when="2002-05-14"/>
        </correspAction>
        <correspAction type="answered" xml:id="i-Pr6rbVCfP4hRckSgxBoyBP" corresp="i-6qjD2tsSCtsrmXQjy7mtCJ">
          <date when="2002-05-21"/>
        </correspAction>
        <correspAction type="sent" xml:id="i-UPBx2MWNG7wd8qZv7YGQvD" corresp="i-Fa75ePV6JC2wN91aE4xcYD">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ESTCKZaK7Nxz7RWhkHW6xw">
            Interpellation 2001/02:466 av Stefan Attefall (kd) till statsrådet
            Lars-Erik Lövdén om bostadspolitiken
          </p>
        </div>
        <div type="ipqSubmissionInfo">
          <p xml:id="i-2ezDYQy6fgNm8YQGwuuvjK">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-McDgMtjf3nD1FhMfaH3Dsk">
            Boverket, som är regeringens expertorgan, påstår att det behöver
            byggas 25 000 lägenheter per år i Sverige. Detta mål har blivit
            regeringens officiella politik. Socialdemokraterna slog exempelvis
            fast målet om 25 000 lägenheter vid sin kongress hösten 2001.
            Statsrådet Lars-Erik Lövdén har upprepat det offentligt ett antal
            gånger.
          </p>
          <p xml:id="i-PaWF4isa6E7KAxWfc8WFG4">
            Problemet är bara att detta mål är otillräckligt och direkt vilseledande.
            I beräkningen har Boverket på ett korrekt sätt analyserat konsekvenserna
            av hushållsbildningen i framtiden, inkomstutvecklingen, omflyttningar
            inom landet, vakanser som kan fyllas och så vidare. Tillsammans
            ger dessa poster ett behov av ca 20 000 nya bostäder per år. Till
            detta kommer behovet att ersätta 5 000 bostäder som försvinner
            varje år genom rivning m.m. Sammantaget leder detta till att ca
            25 000 bostäder bör byggas varje år.
          </p>
          <p xml:id="i-UKbs2FiVG78aXwtsSjMLNa">
            Men det är något konstigt med Boverkets beräkning. Den nivån
            skulle innebära att Sverige långsiktigt skulle bygga minst i västvärlden
            och bara hälften av andra europeiska länder. Medelåldern på vårt
            bostadsbestånd skulle snart vara högst i Europa och standarden
            lägst. Problemet med kalkylen är att den förutsätter oändlig livslängd
            för det befintliga beståndet. Det finns 4,2 miljoner lägenheter
            i Sverige. Om bara 5 000 lägenheter per år ska ersättas innebär
            det att varje lägenhet måste användas i 833 år!
          </p>
          <p xml:id="i-R2J59m7QjywAdSPTaTPVBp">
            Men bostäder förslits betydligt snabbare än så. Det är därför
            i princip alla OECD-länder bygger dubbelt så mycket som Sverige.
            Det gäller oavsett om de har större eller mindre befolkningsökning,
            större eller mindre bostadsytor, bättre eller sämre ekonomi eller
            bättre eller sämre bostadsstandard.
          </p>
          <p xml:id="i-Q4NKUvV1GxPszGhRD8pY8x">
            På en fungerande marknad förnyas beståndet ständigt. Dels i takt
            med förslitningen, dels för att anpassa beståndet till ändrade
            preferenser vad avser läge och utformning m.m. Till detta kan
            komma ett expansionsbehov (20 000 lägenheter per år i Sverige).
            Det normala västeuropeiska bostadsbyggandet ligger därför kring
            5 % av BNP, vilket skulle motsvara ca 50 000 bostäder per år i
            Sverige. Även antalet påbörjade bostäder per miljon invånare pekar
            på ett byggande på 50 000 vid en internationell jämförelse. Även
            Boverkets beräkning skulle peka på ett bostadsbyggande på drygt
            50 000 bostäder per år om man antar 100 års livslängd i stället
            för 833 år. Slutsats: En fungerande bostadsmarknad skulle leda
            till att bostadsbyggandet snabbt måste upp till 40 000@50 000
            bostäder per år i Sverige.
          </p>
          <p xml:id="i-XHsoidYaF7LdmAVNocAnM9">
            Sverige är nu uppe i ett byggande på 20 000 bostäder per år.
            Eftersom Boverkets prognos är i närheten av den officiella målsättningen
            krävs det inga ytterligare kraftfulla åtgärder för att öka nyproduktion
            och renoveringar. Regeringens bristande analysförmåga och avsaknad
            av långsiktiga bedömningar får därmed allvarliga konsekvenser.
            Konsekvensen blir en kraftlös politik.
          </p>
          <p xml:id="i-Sz6tmjrSt31JhqjjqwNXTv">
            Kristdemokraterna utgår från att Sverige ska bygga som genomsnittet
            av EU, dvs. 40 000@50 000 bostäder per år. Det krävs stora förändringar
            för att nå målet, inte minst på skatteområdet. Vårt förslag är
            slopad statlig fastighetsskatt, införande av en låg kommunal fastighetsavgift
            som ger kommunerna bättre incitament att bygga bostäder, sänkt
            moms vid nyproduktion i form av ett generellt investeringsbidrag
            på 10 %, förbättrad konkurrens i alla led, reformerad planprocess
            och reformerat hyressättningssystem.
          </p>
        </div>
        <div type="ipQuestion">
          <p xml:id="i-Mwm2AnhCJhmAeucaHgeP5G">
            Med anledning av ovanstående vill jag fråga statsrådet Lars-Erik
            Lövdén:
            <list rend="unordered">
              <item>
                Vilka åtgärder avser statsrådet att vidta för att det svenska
                bostadsbeståndet ska kunna ha en genomsnittlig livslängd på 833
                år, vilket är en nödvändig konsekvens av regeringens uttryckta
                målsättning för bostadsbyggandet?
              </item>
              <item>
                Vilka åtgärder är statsrådet beredd att vidta för att Sverige
                ska ha ett bostadsbyggande i en omfattning som motsvarar andra
                OECD-länder?
              </item>
            </list>
          </p>
        </div>
      </div>
    </body>
  </text>
</TEI>
