<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0147">
  <teiHeader>
    <fileDesc>
      <titleStmt>
        <title>lönegapet mellan män och kvinnor</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lönegapet mellan män och kvinnor till jordbruksminister Margareta Winberg om lönegapet mellan män och kvinnor</title>
          <idno type="rdwebb">GP10147</idno>
          <ref type="dokument_url_text">http://data.riksdagen.se/dokument/GP10147/text</ref>
          <ref type="dokument_url_html">http://data.riksdagen.se/dokument/GP10147</ref>
          <ref type="dokumentstatus_url_xml">http://data.riksdagen.se/dokumentstatus/GP10147</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EeFWggP3QYVusmy8neQyqY" corresp="i-4qJ1WSYreoe9MGDFPCwZKy">
          <date when="2002-01-15"/>
        </correspAction>
        <correspAction type="answered" xml:id="i-HJ99WRjBmvosytb6sDxez1" corresp="i-4qJ1WSYreoe9MGDFPCwZKy">
          <date when="2002-01-29"/>
        </correspAction>
        <correspAction type="sent" xml:id="i-NJsNyzfRexKXGnXsne9KE5" corresp="i-SKjAmNScZ7eZ3a8Xy1J8hs">
          <date when="2001-12-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E3EAeGm8Eq4McWmEGZ3uEy">
            Interpellation 2001/02:147 av Maria Larsson (kd) till jordbruksminister
            Margareta Winberg om lönegapet mellan män och kvinnor
          </p>
        </div>
        <div type="ipqSubmissionInfo">
          <p xml:id="i-Jrsb3FvGhrPQAoMy5zFYGp">
            den 18 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EjsPaPS9fF3akA9tzFwjsX">
            Trots att Sverige i relation till andra länder kan räknas som
            ett av de mer jämställda är vägen till ett fullständigt jämställt
            samhälle fortfarande mycket lång. I FN:s färska rapport om jämställdhetsläget
            i olika länder får Sverige bl.a. kritik för att lönegapet mellan
            män och kvinnor är stort. Svenska kvinnor tjänar i genomsnitt
            83 % av vad männen gör. Den siffran har i stort sett varit oförändrad
            de senaste 20 åren.
          </p>
          <p xml:id="i-WXW4fpavuv9FfEFwFM1Wpw">
            Inkomsterna fördelar sig mycket olika mellan man och kvinna och
            skillnaderna bara ökar ju längre tid man arbetat. De genomsnittliga
            löneskillnaderna är även något större mellan män och kvinnor i
            offentlig sektor jämfört med privat. Högskoleutbildning lönar
            sig för såväl kvinna som man men högskoleutbildade män tjänar
            ändå i genomsnitt mer än högskoleutbildade kvinnor. 1999 var männens
            genomsnittliga månadslön 21 200 kronor, medan kvinnornas var 17
            600. Av 89 yrkeskategorier som Statistiska Centralbyrån gått igenom
            är det bara i tre yrken som kvinnor tjänar mer än män: förskolelärare/fritidspedagog,
            köksbiträde och speciallärare.
          </p>
          <p xml:id="i-9NEJQKYmB7B6ZZ1kQJBXxf">
            Många olika faktorer styr i dag löneutvecklingen; tillgång, efterfrågan,
            löneläget på orten samt individuella prestationer. Kvinnor söker
            sig ofta till ett begränsat antal yrken och arbetsplatser vilket
            leder till ett utbudsöverskott som pressar ner lönen. Detta har
            hittills särskilt gällt vård och omsorg. Dessutom finns där nästan
            bara en köpare, nämligen den offentliga sektorn. Bemanningsföretagen
            har förändrat situationen något. Det är av största vikt att de
            offentliga monopolen bryts upp så att vård- och omsorgssektorn
            därigenom kan utvecklas bättre, men också därför att anställda
            inom dessa yrken ska kunna välja mellan olika arbetsgivare.
          </p>
          <p xml:id="i-FQ9YfETVfZPEEnuSX2hCJJ">
            Lönesättningen avspeglar dock även värderingar. Bakom dessa ligger
            traditioner samt arbetsgivares och fackförbunds uppfattningar
            om olika arbeten. Det är en anständighetsfråga att undanröja osakligt
            motiverade löneskillnader. Det är en grannlaga uppgift med högsta
            prioritet. Arbetsvärdering är en metodik där arbetsuppgifter jämförs.
            JämO bör ges i förnyad uppgift att i samarbete med arbetsmarknadens
            parter hitta ett väl fungerande arbetsvärderingsinstrument som
            kan ge vägledning för så objektiva värderingar som möjligt, även
            om fullständig objektivitet naturligtvis aldrig helt går att uppnå.
            Arbetsdomstolens domar visar att hittills prövade arbetsvärderingsinstrument
            varit otillräckliga. Det uppmärksammade "barnmorskemålet" där
            två barnmorskors arbetsuppgifter jämfördes med en teknikers ledde
            ej till fällande dom. Det är av största vikt att arbetsmarknadens
            parter involveras i det fortsatta arbetet med att finna redskap
            för att undanröja lönediskriminering.
          </p>
          <p xml:id="i-MS8uRqudc8b6KRXvVKMqMP">
            Mot bakgrund av vad som anförts ovan vill jag ställa följande
            frågor till statsrådet:
          </p>
          <p xml:id="i-61qKzJQaLD2FmpKdb1bvQi">
            Avser statsrådet vidta åtgärder med anledning av den kritik,
            avseende löneskillnaderna mellan män och kvinnor, som riktats
            mot Sverige i den nyligen presenterade FN-rapporten om jämställdhetsläget
            i olika länder?
          </p>
          <p xml:id="i-2C6W5ETFjBfgLxFgTB34go">
            Avser statsrådet vidta åtgärder så att JämO ges i uppdrag att
            i samarbete med arbetsmarknadens parter hitta ett väl fungerande
            arbetsvärderingsinstrument?
          </p>
        </div>
      </div>
    </body>
  </text>
</TEI>
