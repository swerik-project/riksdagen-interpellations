<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0074">
  <teiHeader>
    <fileDesc>
      <titleStmt>
        <title>EU-skatter på  alkoholdrycker</title>
        <author>Söderqvist, Nils-Erik (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU-skatter på  alkoholdrycker till finansminister Bosse Ringholm om EU-skatter på  alkoholdrycker</title>
          <idno type="rdwebb">GP1074</idno>
          <ref type="dokument_url_text">http://data.riksdagen.se/dokument/GP1074/text</ref>
          <ref type="dokument_url_html">http://data.riksdagen.se/dokument/GP1074</ref>
          <ref type="dokumentstatus_url_xml">http://data.riksdagen.se/dokumentstatus/GP1074</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-62beZab5asYtPmcYVDdXC5</idno>
            <persName>Söderqvist, Nils-Erik (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8aycfhhmX7uMp73yAjdCa1" corresp="i-A5R84cTmpky3NHJ7nLKaEt">
          <date when="2001-11-20"/>
        </correspAction>
        <correspAction type="answered" xml:id="i-UWRsktBSG5mpFi9TmGy8tT" corresp="i-A5R84cTmpky3NHJ7nLKaEt">
          <date when="2001-11-26"/>
        </correspAction>
        <correspAction type="sent" xml:id="i-5DBdcMXTbCbjUBeE3t1seN" corresp="i-62beZab5asYtPmcYVDdXC5">
          <date when="2001-11-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VEqpYkCiU6a2MRTQ2dNf8S">
            Interpellation 2001/02:74 av Nils-Erik Söderqvist (s) till finansminister
            Bosse Ringholm om EU-skatter på alkoholdrycker
          </p>
        </div>
        <div type="ipqSubmissionInfo">
          <p xml:id="i-3tWnPMiD9syEDQJEYWTwr4">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XzCds86hWCCDzYT8Z86CNJ">
            I ett antal dokument har Sverige slagit fast att vi kommer att
            driva kravet på en ansvarsfull och restriktiv, europeisk alkoholpolitik
            med utgångspunkt i EU:s kompetensområden om folkhälsa. Inom EU
            finns för närvarande en minimibeskattning för öl och spritdrycker,
            medan den för vin är noll. Det senare kan ses som en konsekvens
            av att vissa EU-länder snarare betraktar vin som ett livsmedel
            än som alkoholdryck.
          </p>
          <p xml:id="i-zuqQQGN4dt4HLTsTXcuEW">
            Nu bereds ett arbete inom den europeiska kommissionen med ett
            förslag att införa såväl ett gemensamt golv som tak för alkoholbeskattningen.
            Skulle ett gemensamt tak för alkoholbeskattningen vinna gehör
            i Europeiska unionen kan vi förvänta oss ökade inte minskade alkoholskador
            och samhällskostnader.
          </p>
          <p xml:id="i-33QiMVfwdCogebPVw77yHm">
            Internationellt sett är de svenska punktskattenivåerna relativt
            höga, men samtidigt kan vi peka på vår relativt begränsade omfattning
            av alkoholskador. Det finns ett starkt samband mellan dessa båda
            faktorer. Alkoholskatterna är viktiga ur flera aspekter. Dels
            som dämpande av konsumtion, för att därmed minska skadorna och
            dels som följdeffekt för samhällets kostnader vad gäller alkoholkonsumtion.
            Men det skattesystem som nu diskuteras inom EU riskerar att leda
            till såväl ökade alkoholskador som ökade kostnader i samma takt
            som alkoholskatterna minskar. EU:s inre marknad med regler för
            konkurrens på lika villkor och EU:s folkhälsopolitik riskerar
            därmed att regelbundet komma i konflikt med varandra.
          </p>
          <p xml:id="i-KbAWTw7M1gj7kmaQMuRrxf">
            Givetvis uppstår stora skillnader när olika skattesystem ska
            mötas. Vi måste ha förståelse för att det, inom en gemensam marknad,
            måste finnas ett visst mått av närmande inom vissa områden. Vi
            måste även ta i beaktande att den europeiska alkoholindustrin
            är storproducent av många alkoholsorter och är därmed en stark
            lobbygrupp som givetvis verkar för låg beskattning av alkohol.
          </p>
          <p xml:id="i-LmPUcsR6swPg1hDPJ8abpy">
            Av den konsekvensutredning som Folkhälsoinstitutet genomfört,
            och som överlämnades till Socialdepartementet år 2000, framgår
            vilka allvarliga konsekvenser en skattesänkning kan komma att
            få. I utredningen konstateras bl.a. "Ökningen i totaldödlighet
            på grund av en ökad alkoholkonsumtion blir sannolikt avsevärd:
            500@1 000 ytterligare dödsfall i det gynnsammaste alternativet
            och betydligt mera i de övriga." Enligt den bedömningsgrund som
            Folkhälsoinstitutets utredning utgår ifrån kommer antalet döda
            i alkoholrelaterade sjukdomar, skador och olyckor att öka ytterligare.
          </p>
          <p xml:id="i-HAs6p8ChDpkvwyAsXMdXj3">
            Inför Sveriges anslutning till EU, presenterade CAN (Centralförbundet
            för alkohol- och narkotikaupplysning) en internationellt ledd
            studie om konsekvenserna i Sverige av en prismässig respektive
            regelmässig anpassning till dansk, respektive tysk nivå av den
            svenska alkoholpolitiken. Studien visade en mycket kraftig ökning
            av skadebilden.
          </p>
          <p xml:id="i-FZtwsZYN8PBBGaa7ToaZh1">
            Med hänsyn till de förslag som för närvarande bereds i Europeiska
            kommissionen är det angeläget att finansministern redovisar den
            svenska regeringens överväganden i beredningsarbetet inför eventuella
            rådsbeslut beträffande skattesatser på alkohol.
          </p>
          <p xml:id="i-GC4gbe9eRuP8dCetsypuLZ">
            Med anledning av ovanstående vill jag fråga finansministern om
            den svenska regeringen anser det rimligt att acceptera en av EU
            formellt fastställd högsta skattesats för alkoholdrycker.
          </p>
        </div>
      </div>
    </body>
  </text>
</TEI>
