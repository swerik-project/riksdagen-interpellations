<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0012">
  <teiHeader>
    <fileDesc>
      <titleStmt>
        <title>utlämningen av ryska krigsfångar</title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utlämningen av ryska krigsfångar till försvarsminister Björn von Sydow om utlämningen av ryska krigsfångar</title>
          <idno type="rdwebb">GP1012</idno>
          <ref type="dokument_url_text">http://data.riksdagen.se/dokument/GP1012/text</ref>
          <ref type="dokument_url_html">http://data.riksdagen.se/dokument/GP1012</ref>
          <ref type="dokumentstatus_url_xml">http://data.riksdagen.se/dokumentstatus/GP1012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Hoffmann, Ulla (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>försvarsminister Björn von Sydow </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WXpRrHDV7mKAr4kWimerkm" corresp="i-6Yv6bDMEdGpsmCZBFnnZk4">
          <date when="2001-10-02"/>
        </correspAction>
        <correspAction type="answered" xml:id="i-NwsmM8rcxo1gGxeBTrCKjg" corresp="i-S7LcGmD5NuSMrFDW8LBeJ1">
          <date when="2001-10-23"/>
        </correspAction>
        <correspAction type="sent" xml:id="i-2omx51uhyBtM9XMiBjUkqf" corresp="i-LB9Tn6B1RXiAHZEWEK1hYC">
          <date when="2001-09-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-327ueiMs8EUgjg1mUUaAKD">
            Interpellation 2001/02:12 av Ulla Hoffmann (v) till försvarsminister
            Björn von Sydow om utlämningen av ryska krigsfångar
          </p>
        </div>
        <div type="ipqSubmissionInfo">
          <p xml:id="i-JYiZuR1sG2y7GnxgzGoRDi">
            den 24 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7KfANx4gRXZViix5BAKQwU">
            Om detta må vi också berätta!
          </p>
          <p xml:id="i-83w7BAhjxcj73fE4jpJ7RT">
            På ett stenblock intill en grusväg i Bergslagen står det under
            en röd stjärna "CCCP 1944", som en påminnelse om överlämnandet
            av drygt 2 000 sovjetmedborgare till Stalinregimen. I dag ungefär
            55 år senare, finns en minnessten rest bredvid stenblocket. Minnesstenen
            är rest av ortsbor. Inskriptionen lyder: "Till minne av de mer
            än 2 000 sovjetryska soldater som vistades i läger i Sverige under
            andra världskriget. Stenen restes av ortsbor på 55-årsdagen av
            de första soldaternas hemresa 10 oktober 1999."
          </p>
        </div>
        <div type="ipQuestion">
          <p xml:id="i-QzbjZjQGsC8FC4jphGSHXQ">
            I en faktaruta i en artikel i Dagens Nyheter den 10 oktober 1999
            av Anders Johansson står följande skrivet om Sovjetfångarna:
            <list rend="unordered">
              <item>
                Kring andra världskrigets slut återsändes ca 5,2 miljoner krigsfångar
                och flyktingar till Sovjet. Omkring två miljoner var under kontroll
                av västmakterna, då allierade till Sovjet.
              </item>
              <item>
                Totalt 4 000 ryska soldater flydde under kriget till Sverige,
                de flesta från tyskt tvångsarbete i Norge eller Finland. Över
                hälften överlämnades till Sovjet, många förmodligen mer eller
                mindre mot sin vilja.
              </item>
              <item>
                Svenska regeringen lät Sovjet ha kontroll över de ryska internerna.
                Det fanns hemliga agenter inne i lägren vars svenska personal
                avlönades av ryska staten.
              </item>
              <item>
                Regeringen tystade också ned hanteringen och överlämnandet av
                ryssarna, enligt historikern Anders Berge, "Flyktingpolitik i
                stormakts skugga" från 1992.
              </item>
              <item>
                Ryssarna var en svag och udda flyktinggrupp. De blev brickor
                i ett maktspel där det neutrala Sverige ville hålla sig väl med
                en segrande stormakt i vår närhet.
              </item>
            </list>
          </p>
        </div>
        <div type="ipQuestion">
          <p xml:id="i-CkjDBG6Z9etcunAuM3Uow">
            I Bergslagen, Uppland och Sörmland fanns sju interneringsläger
            för sovjetmedborgare, de flesta tyska krigsfångar. De fick röra
            sig fritt i samhället och kom därigenom i kontakt med de som bodde
            där kring lägren. Några av de deporterade ryssarna har barn i
            Sverige, barn som förlorade sina fäder i och med deporteringen.
            När det blev känt att Sverige beslutat att utlämna de ryska krigsfångarna,
            flydde en del från lägren vilket innebär att några finns kvar
            i Sverige någonstans. Om de som skickades tillbaka vet man bara
            att en del avrättades, en del sändes till arbetsläger och att
            en del placerades i en inre exil.
          </p>
          <p xml:id="i-7zpQf8FsZntycDFdNW2YJo">
            Under åren 1944 och 1945 kritiserade Sovjetunionen genom diplomatiska
            kontakter Sveriges flyktingpolitik. Sovjetunionen ansåg att de
            sovjetiska flyktingarna måste repatrieras. Man kritiserade också
            att de sovjetryska krigsfångarna fick röra sig fritt i samhället
            och krävde att de skulle placeras i särskilda läger. Sverige tillmötesgick
            detta önskemål. Sovjetunionen tryckte också på vad gäller repatrieringen
            och den 10 oktober 1944 lämnade de första fartygen under stort
            hemlighetsmakeri Gävle hamn med ca 900 sovjetiska flyktingar (RUT-PM
            Dnr 2000:1729).
          </p>
          <p xml:id="i-G1AZexXEtpmF2z62Toq72J">
            Sverige tillät en hel del flyktingar att komma in i landet under
            krigsåren. Det var först när en del av dem inte ville återvända
            till sina hemländer vid krigsslutet och anförde att de löpte risk
            för förföljelse i hemlandet, som svenska myndigheter och regeringen
            tvingades ta ställning i frågan. Den samlingsregering som regerade
            vid utlämningen av de sovjetryska medborgarna till Stalinregimen
            i Sovjet bestod av Folkpartiet, Högern, Bondeförbundet och Socialdemokraterna.
          </p>
          <p xml:id="i-3kiKpSWuYn8C4PNdKbLtFU">
            Historikern Anders Berge skriver i sin studie: "Sammanfattningsvis
            har vi ändå tillräcklig grund för att avvisa karakteristiken av
            repatrieringen den 10 oktober som frivillig, oaktat svensk myndighet
            inte fattade beslut om förpassning eller utvisning i sammanhanget.
            De intagna i rysslägren fick inte individuellt välja om de ville
            resa eller inte, utan samlingsregeringens flyktingpolitik var
            att tvinga iväg dem alla. Metoden var en kombination av den sovjetiska
            inre regimen i lägren, ett av svensk myndighet nyinfört rymningsförbud
            samt svenska åtgärder i samband med själva avresan och tullbehandlingen
            ägnade att avhålla flyktingarna från protester och underlätta
            den sovjetiska personalens kontroll över dem. Detta var flyktingpolitik
            på ett annat plan än av utlänningslagen reglerade beslut om huruvida
            flyktingar fick stanna i Sverige eller inte."
          </p>
          <p xml:id="i-6s9cubdXUhkHiSsL3E7GfT">
            Informationen om vad som föranledde överlämnandet av de 2 000
            ryska krigsfångarna till Sovjetunionen är mycket knapphändig liksom
            vad som hände dem när de kom tillbaka. Berge sammanfattar samtliga
            sovjetiska flyktingars vidare öden: "Någon säker statistik över
            vad som hände med de 5,2 miljonerna repatrierade sovjetmedborgare
            finns naturligtvis inte. En uppskattning på basis av tillgänglig
            information visar dock att minst 300 000 avrättades, 2,5 miljoner
            sändes till fängelse eller tvångsarbetsläger, återstående 2,4
            miljoner placerades i inre exil, i krigsmakten eller sändes hem."
          </p>
          <p xml:id="i-13zan8gPvbSaaJ1XyrzAgA">
            Detta innebär förstås också att denna skamfläck i svensk flyktingpolitik
            inte är känd bland människor och därmed inte heller bland de lärare
            som har att undervisa i en levande historia. Eftersom beslutet
            om utlämningen föranleddes av beslut av samlingsregeringen finns
            detta givetvis dokumenterat i svenska arkiv. Det är hög tid att
            vi får veta vad som hände de sovjetryska krigsfångar som Sverige,
            genom samlingsregeringen, utlämnade till Sovjetunionen. Regeringen
            borde därför öppna de svenska arkiven för att på så sätt göra
            det möjligt för forskare att gräva fram alla fakta.
          </p>
        </div>
        <div type="ipQuestion">
          <p xml:id="i-9PVZrB1EJqaHdCiA9rJaPU">
            Mina frågor till statsrådet är:
            <list rend="ordered">
              <item>
                Vilka åtgärder har statsrådet för avsikt att vidta för att klarlägga
                vad som hände de 2 000 sovjetryska krigsfångar som utlämnades
                till Sovjetunionen?
              </item>
              <item>
                Vilka åtgärder har statsrådet för avsikt att vidta så att de
                svenska arkiven blir tillgängliga för de som vill forska kring
                vad som hände vid ryssutlämningen?
              </item>
              <item>
                Vilka åtgärder har statsrådet för avsikt att vidta för att ge
                sovjetryska krigsfångar som lyckades rymma och som fortfarande
                befinner sig i Sverige upprättelse?
              </item>
              <item>
                Vilka åtgärder har statsrådet för avsikt att vidta för att detta
                ska bli en del av den levande historien i Sverige?
              </item>
            </list>
          </p>
        </div>
      </div>
    </body>
  </text>
</TEI>
