<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0292">
  <teiHeader>
    <fileDesc>
      <titleStmt>
        <title>säkerhetsrådets resolution 1325</title>
        <author>René, Inger (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>säkerhetsrådets resolution 1325 till utrikesminister Anna Lindh om säkerhetsrådets resolution 1325</title>
          <idno type="rdwebb">GP10292</idno>
          <ref type="dokument_url_text">http://data.riksdagen.se/dokument/GP10292/text</ref>
          <ref type="dokument_url_html">http://data.riksdagen.se/dokument/GP10292</ref>
          <ref type="dokumentstatus_url_xml">http://data.riksdagen.se/dokumentstatus/GP10292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <persName>Inger René</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NsYqaWktjHdwwFp8AYLYoY" corresp="i-S7LcGmD5NuSMrFDW8LBeJ1">
          <date when="2002-03-12"/>
        </correspAction>
        <correspAction type="answered" xml:id="i-BhF5sS4LsNXMnFQvrU4SJ1" corresp="i-S7LcGmD5NuSMrFDW8LBeJ1">
          <date when="2002-04-12"/>
        </correspAction>
        <correspAction type="sent" xml:id="i-A4BtqVfLuZ3BgZvoXjGe1A" corresp="i-MtQDAwnav9eHyeftxbQLvf">
          <date when="2002-03-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TBrEjnyNZCurgEZ7G9FuEB">
            Interpellation 2001/02:292 av Inger René (m) till utrikesminister
            Anna Lindh om säkerhetsrådets resolution 1325
          </p>
        </div>
        <div type="ipqSubmissionInfo">
          <p xml:id="i-GZTgpp9Wpx2qNVNHnyZUsQ">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PbvBSKCSLbdxcS2UWm7Fh2">
            Förenta nationerna, FN, har på många olika sätt arbetat med kvinnors
            rättigheter och skyldigheter. Det har också givit resultat. Men
            de olika beslut som fattats av FN:s generalförsamling, säkerhetsråd
            och av FN speciellt anordnade konferenser m.m. har föregåtts av
            medlemsländers och frivilliga organisationers intensiva opinionsbildande
            verksamhet.
          </p>
          <p xml:id="i-5wMzffipZsKybjovGdYv4c">
            Som exempel kan nämnas av FN anordnade kvinnokonferenser i Rio,
            Köpenhamn, Nairobi, Beijing, New York m.fl. I sammanhanget bör
            också nämnas Konferensen i Wien 1993 om mänskliga rättigheter.
          </p>
          <p xml:id="i-H85Momqe9nsPtTiJqgx2fq">
            De dokument som berör kvinnors rättigheter och skyldigheter och
            som antagits av FN är bl.a. FN:s stadgar, FN:s allmänna förklaring
            om de mänskliga rättigheterna, (Human Rights/Convention 1948),
            Convention on the Political Rights of Women, UN, 52, Convention
            on the Elimination of All Forms of Discrimination against Women
            CEDAW, UN, 93, Declaration on the Elimination of Violence against
            Women UN, 93, World Conference on Human Rights, Vienna Declaration
            and Programme of Action, A/CONF.157/23, 12 July 1993, Beijing,
            Resolution 1325 (2000), adopted by the Security Council on 31
            October 2000.
          </p>
          <p xml:id="i-PzA5u2zKkxiwwNreZkebh7">
            FN har således i olika sammanhang lyft fram kvinnans situation
            och även pekat på olika möjligheter för medlemsländerna att arbeta
            för att ta till vara kvinnors kunskaper, resurser och möjligheter
            samt för att ändra den nedvärderande synen på kvinnan. Trots detta
            är kvinnan långt ifrån jämställd med mannen. Som exempel kan nämnas
            den ojämlika utbildningen, könsstympning, hedersmord, hiv/aids,
            prenatal könsdiskriminering, slaveri, prostitution, trafficking,
            systematiska våldtäkter, löneskillnader mellan kvinnor och män,
            kvinnors låga representation vad gäller högre poster inom näringslivet
            etc. Det behövs kunskap och insikt om gender-perspektivet.
          </p>
          <p xml:id="i-Xn48b86qwqZcuH6X5R6GRD">
            De resolutioner, konventioner och deklarationer som utarbetas
            och antas måste även vara tydliga, så att de inte kan missförstås.
            Det finns anledning att exempelvis särskilt fundera över Artikel
            1 FN:s Allmänna förklaring om de mänskliga rättigheterna. Där
            står att "alla människor är födda fria och lika i värde och rättigheter.
            De är utrustade med förnuft och samvete och bör handla gentemot
            varandra i en anda av broderskap."
          </p>
          <p xml:id="i-4vYGqCamUBruXeaNV9mSXE">
            Genom att ordet "broderskap" (brotherhood) används anser många
            kvinnor att orden i portalparagrafen inte gäller dem. Broderskap
            är en speciell manlig företeelse. Genom detta enda lilla ord omfattas
            inte hälften av mänskligheten av de mänskliga rättigheterna. Först
            genom tillägget i Wien 1993 inkluderades kvinnor i alla mänskliga
            rättigheter.
          </p>
          <p xml:id="i-45B3L18pS3pfXp7EBYFbEH">
            Den senast framtagna handlingen, som gäller kvinnors situation,
            är Resolution 1325/2000. Den antogs av FN:s säkerhetsråd den 31
            oktober 2000. Den belyser bl.a. kvinnors viktiga roll vid förebyggandet
            av konflikter och i arbete för fred. Den pekar också på vikten
            av att kvinnor på jämlika villkor deltar och engageras fullt ut
            i alla insatser för försvar och bevarande av fred och säkerhet
            samt behovet av att öka deras roller gällande att fatta beslut,
            konfliktförebyggande verksamhet och lösningar av problem. Men
            för att kvinnor ska fullt ut kunna delta i fredsdarbete fordras
            garantier för deras skydd och säkerhet. Samtidigt måste arbetet
            med att höja kvinnans status intensifieras.
          </p>
          <p xml:id="i-K6u2A6YCS3pnVrShWSESjC">
            Resolution 1325 är främst en handlingsplan inom FN-systemet,
            men där ingår också punkter som riktar sig till medlemsländerna.
            Det finns därför anledning att inrätta en uppföljningsmekanism
            gällande resolution 1325. I uppföljningen av CEDAW-konventionen
            finns exempel på hur en uppföljning kan gå till och avrapporteras
            till medlemsländerna. Mål och tidsramar kan fastställas, parallellbevakning
            inrättas och rapporteringen bli bättre. Det skulle ge en ökad
            press på länderna då ingen vill framstå som ett land som inte
            följer FN:s resolution.
          </p>
          <p xml:id="i-9u6iTWNxrDSAer7fXyrCBL">
            För en kraftfull markering av kvinnans betydelse i fredsarbete
            på olika plan och nivåer i krisdrabbade länder är det därför angeläget
            att Sverige i EU arbetar för att en uppföljningsmekanism av resolution
            1325 kommer till stånd.
          </p>
          <p xml:id="i-Ci6CUE3F4dSjs3ZyuCZe1K">
            Resolution 1325 ger stöd för att i de sammanhang där exempelvis
            Sverige medverkar vid fredssamtal måste Sverige också bevaka att
            kvinnors medverkan ökar i arbetet på samtliga nivåer för att lösa
            konflikten. Detta uppdrag gäller både då svenska delegater deltar
            i fredssamtalen och/eller då Sverige helt eller delvis finansierar
            sådana samtal.
          </p>
          <p xml:id="i-7CT3kXZRmSQDQ2ShLVMzj9">
            I svensk jämställdhetspolitik har mainstreaming lyfts fram som
            ett verktyg. Mångas erfarenheter är att det verktyget är för svagt
            i exempelvis krigs- och konfliktområden, där kvinnor är utestängda
            från att delta i beslutsfattandet. Där kommer att behövas ett
            annat instrument/system för att kvinnor ska komma med och också
            ges resurser för det fredsbyggande arbetet.
          </p>
          <p xml:id="i-EPK4MvZUbmrrxb4ftEbLFL">
            Som exempel kan nämnas att CEDAW-konventionen stadgar i artikel
            4 att "vidtagande av särskilda åtgärder för att påskynda faktisk
            jämställdhet mellan män och kvinnor skall inte betraktas såsom
            diskriminering enligt denna konvention..." Förutom att ge finansiella
            resurser kan det därför också bli nödvändigt att kräva kvotering
            enligt ovanstående CEDAW-artikel.
          </p>
          <p xml:id="i-DyCJww5RG9mjiAf9DNVeaq">
            Mina frågor till utrikesministern är:
          </p>
          <p xml:id="i-P9y9u8kxJ3FNayz6TjsK88">
            1. Ämnar utrikesministern arbeta för att framtida dokumenttexter
            blir könsneutrala?
          </p>
          <p xml:id="i-FAZyBRy4aDyT3Y5AivHfCM">
            2. Ämnar utrikesministern arbeta för att resolution 1325/2000
            implementeras i freds- och konfliktförebyggande arbete?
          </p>
          <p xml:id="i-75Bfkmpj8Z1AEGaXa1qHTK">
            3. Är utrikesministern beredd att verka för att en uppföljningsmekanism
            inrättas för att följa tillämpningen av resolution 1325?
          </p>
          <p xml:id="i-1b9qPvfimvt1DSeHqkoLe">
            4. På vad sätt ämnar utrikesministern verka för att representationen
            av kvinnor ökar vid svenska delegationer för freds- och konfliktförebyggande
            arbete?
          </p>
          <p xml:id="i-6e5pmySg6uWwvtiinRfggi">
            5. På vad sätt ämnar utrikesministern arbeta för att ett mer
            kraftfullt instrument än mainstreaming används för att öka kvinnors
            representation vid freds- och konfliktförebyggande samtal/arbete?
          </p>
        </div>
      </div>
    </body>
  </text>
</TEI>
