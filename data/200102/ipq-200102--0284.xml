<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0284">
  <teiHeader>
    <fileDesc>
      <titleStmt>
        <title>Afghanska flyktingar</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afghanska flyktingar till statsrådet Jan O Karlsson om Afghanska flyktingar</title>
          <idno type="rdwebb">GP10284</idno>
          <ref type="dokument_url_text">http://data.riksdagen.se/dokument/GP10284/text</ref>
          <ref type="dokument_url_html">http://data.riksdagen.se/dokument/GP10284</ref>
          <ref type="dokumentstatus_url_xml">http://data.riksdagen.se/dokumentstatus/GP10284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O. Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PpHepReskMuizq18HAYq8f" corresp="i-3MwbJPjHpsScrukDj5ohhN">
          <date when="2002-03-12"/>
        </correspAction>
        <correspAction type="answered" xml:id="i-3dh4d3EHJ195Laxg7fw284" corresp="i-3MwbJPjHpsScrukDj5ohhN">
          <date when="2002-04-12"/>
        </correspAction>
        <correspAction type="sent" xml:id="i-LRohxCphyNPFUmzNpQ8dHX" corresp="i-4SAiMdwrEthd2M8z2yjtkv">
          <date when="2002-03-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Kbg8zmxmMV7pvyN28bYDqd">
            Interpellation 2001/02:284 av Ana Maria Narti (fp) till statsrådet
            Jan O Karlsson om afghanska flyktingar
          </p>
        </div>
        <div type="ipqSubmissionInfo">
          <p xml:id="i-6kkLgx1gZAcw4r9iusSfiR">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FmybWWvTuCMaGR8Z94jXnC">
            Under ett öppet möte som FN:s säkerhetsråd anordnade i november
            då den s.k. Brahimirapporten om Afghanistan presenterades kom
            ett lovande förslag från Storbritanniens utrikesminister. Det
            gällde ett löfte och en uppmaning. Välutbildade afghanska flyktingar
            som nu bor i England skulle kallas till att bidra till landets
            återuppbyggnad. En varm appell riktades till andra rika och demokratiska
            länders ledare för att sätta i gång liknande kampanjer.
          </p>
          <p xml:id="i-NbRRZ6kNFiP9qYDajkipw">
            Den brittiske ministern tog som utgångspunkt för sitt förslag
            kunskaper om den afghanska flyktinggruppen, i vilken ingår många
            mycket kompetenta yrkesmänniskor från många professionella områden.
            Eftersom den sovjetiska invasionen, inbördeskriget och den talibanska
            diktaturen hade varit så grymma, och alla riktat hårt förtryck
            mot de intellektuella, hade många akademiker lämnat landet. Det
            är den engelska regeringens uppfattning att just dessa människor
            bäst kan bidra både till en stabilisering och till en utveckling
            i detta hårt plågade samhälle.
          </p>
          <p xml:id="i-LoDBHMp4my663CVxermNy">
            Redan i december hörde jag i en Eko-sändning att en internationell
            kampanj för kraftsamling bland afghanska flyktingar hade kommit
            i gång. Ett centrum för verksamheten hade öppnats i Wien.
          </p>
          <p xml:id="i-WyManuLm3oWr1zqQpkyvzq">
            Det är självklart att högt utbildade personer som bär på direkt
            kunskap om ett land, ett samhälle och en kultur samtidigt som
            de har direkta erfarenheter av vardagsliv i ett demokratiskt samhälle
            kan göra stora insatser när gemensamma ansträngningar planeras
            och genomförs för att återföra ett krigshärjat område till ett
            någorlunda normalt fungerade samhälle.
          </p>
          <p xml:id="i-Nd4j5ADU2CmDWTVZp1jQ2o">
            Det handlar inte i första hand om att få människor att under
            en nära framtid återvända till hemlandet. Kunniga människor som
            kommer från ett hårt prövat land kan arbeta för återbyggnad också
            från många platser i världen @ som instruktörer och lärare för
            organisationer engagerade i humanitärt arbete, som informatörer
            för politiska, administrativa och militära grupper sysselsatta
            med att förbereda projekt, som översättare och skribenter i olika
            internationella kanslier eller som jurister och ekonomer som kan
            förklara för västvärldens experter vilken miljö de kommer att
            samarbeta i. Det finns få områden där den s.k. tysta kunskapen
            @ den direkta, förkroppsligade kunskapen om en kultur och en geografisk
            region @ är så viktig som i förhållande till främmande länder.
            Jag är övertygad om att hela det västerländska biståndsarbetet
            skulle nå bättre effektivitet och utveckla sig på många skapande
            sätt om utvandrarnas kunskap som ursprungsländerna kom till konkret
            uttryck i verksamheten.
          </p>
          <p xml:id="i-6BRxREvy7auvA141JXRPQv">
            Självklart behöver inte denna modell tolkas som öppningen av
            en kampanj om återvändande till fattiga och svårt drabbade länder.
            Återvändandet är en invecklad process och få människor som har
            offrat allt för att lämna ett plågat område har styrka att göra
            om samma erfarenhet i motsatt riktning. De som har familj, små
            barn eller gamla och sjuka anhöriga kan över huvud taget inte
            tänka sig en sådan ny förflyttning med tanke på den stora brist
            på elementär infrastruktur, vård och utbildning som råder i hemländerna.
          </p>
          <p xml:id="i-QUg7o4mra2dG7BTxVYi2gW">
            Kunskapen om ett krigssargat land kan utnyttjas med framgång
            redan innan arbetet på plats sätts i gång @ i inhämtning av värdefull
            information, planering och utveckling av vitala och givande professionella
            nätverk. Hade biståndsmyndigheterna i Sverige lyssnat till Sveriges
            rumäner omedelbart efter Ceausescus fall, skulle räddningen av
            barnhemsbarnen ha kommit i gång betydligt tidigare och i större
            skala än det skedde. Bosniernas och kosovoalbanernas kunskap om
            det sociala och professionella livet på platser därifrån de kommit
            har enligt min mening inte heller i tillräckligt stor utsträckning
            tagits till vara, vilket har lett till fördröjning i viktiga sammanhang.
            Jag var själv med i en arbetsgrupp som föreslog att bosniska juristers
            kunskaper skulle komma till användning i det förberedande arbetet
            för en motsvarighet till Riksrevisionsverket i Bosnien och jag
            gjorde fruktlösa försök att koppla kunniga arkitekter och stadsplanerare
            från f.d. Jugoslavien till rekonstruktionen av förstörda städer
            och byar @ men vi bemöttes med alldeles för lite förståelse för
            denna arbetsmodell och tvingades ge upp.
          </p>
          <p xml:id="i-2C8bCzU3r3SuBhbs66DnrS">
            Denna modell borde alltså tillämpas i relation till olika områden
            som Sverige samarbetar med: Många kunniga flyktingar från många
            krigs- och katastrofdrabbade länder kan mobiliseras. På så sätt
            skulle säkert människor som i dag saknar arbete eller bara har
            tillträde till lågstatusjobb återfinna en ingång i sitt yrke.
            Frågan är säkert högt aktuell i Sverige som stor mottagare av
            flyktingar och som ett land där segregation och massarbetslöshet
            ger upphov till många svårigheter.
          </p>
          <p xml:id="i-Bn4NWUh586XGKFnJxsYZyh">
            Med bakgrund i det framförda vill jag fråga biståndsministern:
          </p>
          <p xml:id="i-X6oGgFbkMheU8rPxKibZ2b">
            På vad sätt är biståndsministern beredd att se till att de afghanska
            flyktingarnas kompetens tas till vara?
          </p>
          <p xml:id="i-CLmJivnECAUx1uMym5FzXU">
            Är biståndsministern beredd att arbeta internationellt för att
            de afghanska flyktingarnas kompetens ska tas till vara på ett
            bättre sätt?
          </p>
        </div>
      </div>
    </body>
  </text>
</TEI>
