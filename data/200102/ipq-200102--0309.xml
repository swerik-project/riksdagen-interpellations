<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0309">
  <teiHeader>
    <fileDesc>
      <titleStmt>
        <title>åtgärder för sysselsättning</title>
        <author>Nilsson, Martin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder för sysselsättning till näringsminister Björn Rosengren om åtgärder för sysselsättning</title>
          <idno type="rdwebb">GP10309</idno>
          <ref type="dokument_url_text">http://data.riksdagen.se/dokument/GP10309/text</ref>
          <ref type="dokument_url_html">http://data.riksdagen.se/dokument/GP10309</ref>
          <ref type="dokumentstatus_url_xml">http://data.riksdagen.se/dokumentstatus/GP10309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8HiHungHEQFnPqnUhnscP3</idno>
            <persName>Nilsson, Martin (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WM4YNbaERqQiYmm3UNLDwQ" corresp="i-HP26Ex6XfZD2gozC8P6pdm">
          <date when="2002-03-19"/>
        </correspAction>
        <correspAction type="answered" xml:id="i-6xFW93bMGqQ9LEuKuNxQbt" corresp="i-HP26Ex6XfZD2gozC8P6pdm">
          <date when="2002-04-02"/>
        </correspAction>
        <correspAction type="sent" xml:id="i-LLHiUMD2ibATQcpto8rGY3" corresp="i-8HiHungHEQFnPqnUhnscP3">
          <date when="2002-03-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Am8Bs8Hjq3bkjt6XvmsdK5">
            Interpellation 2001/02:309 av Martin Nilsson (s) till näringsminister
            Björn Rosengren om åtgärder för sysselsättning
          </p>
        </div>
        <div type="ipqSubmissionInfo">
          <p xml:id="i-UBJDHkZkVqkyBZ9r4jG1Y6">
            den 12 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BZt6gwVCmrXuYGiMoCkLjy">
            Continentals nedläggning av däcktillverkningen i Gislaved har
            blivit en flitigt diskuterad fråga inte minst mot bakgrund av
            att tillverkningen synes såväl lönsam som högkvalitativ och miljövänlig.
          </p>
          <p xml:id="i-Hurs1kZbd5BhnkorySBs8P">
            Också den svenska regeringen har reagerat och agerat mot vad
            som uppenbart varit bristfällig information och uppgifterna om
            tveksamt användande av EU-stöd samt nationella skatteregler för
            att gynna enstaka företag.
          </p>
          <p xml:id="i-GK3nzKr2VpDiUyR7jPLz4W">
            Regeringen har, såväl genom sin kontaktman Thage G Peterson som
            genom näringsministern, kraftfullt agerat för att få fram nödvändig
            information samt för att hitta nya intressenter som kan driva
            verksamheten vidare. Detta ska regeringen ha ett starkt erkännande
            för.
          </p>
          <p xml:id="i-FVjaB3h64qxM4w7PsNbNPC">
            Dessvärre framstår det som att intresset från företaget är, och
            hela tiden varit, begränsat av att underlätta fortsatt produktion
            vid anläggningen.
          </p>
          <p xml:id="i-MNAzNNgxdoMfDYbT1PwSv2">
            Gislaved är i detta avseende inget unikt fall. Dessvärre tycks
            det bli ett allt vanligare handlingsmönster. I jakt på snabba
            och ofta kortsiktiga vinster för att tillfredsställa ägarintressen
            så offras även lönsamma jobb. Inte helt sällan sker det med hjälp
            av olika offentliga stöd och skattesubventioner. Alltför ofta
            sker det utan att företaget tar tillräckligt ansvar för de anställdas
            fortsatta välfärd.
          </p>
          <p xml:id="i-JUdtvwxaZCcsNmK9jn3Wu8">
            Det finns med andra ord lärdomar som borde kunna dras av det
            som hänt i Gislaved.
          </p>
          <p xml:id="i-5teiJ3yBVVkyjJ7kjZSYma">
            Det första gäller regeringens insatser för särskilt utsatta orter.
            Det regeringen har gjort i bl.a. Gislaved och Katrineholm är bra.
            Det visar att regeringen tar ett konkret ansvar för sysselsättningen
            i hela landet. Det ger också den flexibilitet som ofta kan vara
            viktig för att nå framgång. Samtidigt är tillskapandet av sådana
            tillfälliga insatser ibland beroende av tillräcklig medial uppmärksamhet
            och det öppnar upp för ett visst godtycke. Det borde därför finnas
            anledning att överväga om det behövs någon form av institutionaliserat
            stöd till de kommuner som är utsatta för stora varsel. Regeringen
            har via Arbetsmarknadsstyrelsens speciella resurs för sådana orter
            tillskapat ett sådant stöd. Kanske finns det behov av ett sådant
            stöd även när det gäller andra politikområden såsom närings- och
            utbildningspolitiken.
          </p>
          <p xml:id="i-3a8zPye99YFSBekrBYe1iZ">
            Den andra lärdomen gäller möjligheterna att konkurrera på lika
            villkor. Det har uppmärksammats att EU-stöd kan ha inverkat på
            Continentals beslut att investera i Portugal för att senare lägga
            ned produktionen i Gislaved. På samma sätt har det diskuterats
            huruvida nationella beslut att sänka skatter riktade till företaget
            kan ha påverkat beslut om var produktionen ska ske. Den svenska
            regeringen har uppmärksammat EU-kommissionen på frågan och den
            bereds nu. Allt väl så långt. Men det finns anledning att överväga
            hur dylika fall ska kunna hindras från att upprepas i framtiden.
            Det gäller dels att förbättra informationen om EU-stöd så att
            dessa blir mer transparenta. Det handlar om att fundera på stödens
            konstruktion så att dessa bidrar till ny utveckling i svagare
            regioner i stället för att utvecklingsmöjligheter flyttas omkring
            inom EU. Vid den översyn som ska ske år 2006 av EU:s regionalpolitiska
            insatser finns det all anledning att lyfta dessa förändringar.
            Slutligen behövs det uppenbart också hårdare regler mot skattekonkurrens.
          </p>
          <p xml:id="i-KmYBxsW4XPLYoyLnzniUFm">
            Den tredje lärdomen handlar om företags ansvar vid stora varsel.
            Continental misslyckades på ett fundamentalt sätt informera sina
            anställda på ett korrekt sätt. Men det handlar inte bara om informationen,
            det handlar lika mycket om sättet att hjälpa de anställda vidare
            till nya jobb, genom exempelvis utbildning, ekonomiskt stöd och
            vägledning.
          </p>
          <p xml:id="i-7gbuDtbno8sUSLAdeGDoj5">
            Den socialdemokratiska partikongressen beslöt i höstas att verka
            för att aktivt främja upprättande av omställningsavtal på arbetsmarknaden
            och att i lag slå fast företags skyldighet att ingå i en social
            dialog med det omgivande samhället vid större varsel. Det som
            hänt i Gislaved bekräftar behovet av sådana åtgärder.
          </p>
          <p xml:id="i-S43vqTc4VdAWZnwyZvtpBJ">
            Den fjärde lärdomen handlar om företag som i syfte att begränsa
            konkurrens hindrar andra intressenter från att ta över och driva
            en lönsam verksamhet vidare. Det är självklart att ägare till
            en produktion har att bestämma vad man vill göra med produktionen
            och vem man eventuellt vill sälja densamma till. Det finns emellertid
            en intressekonflikt när ägandet används för att begränsa konkurrens
            och beröva de anställda arbetstillfällen som skulle kunnat leva
            kvar. Det borde därför övervägas om det behövs lagstiftning eller
            andra incitament som skulle kunna öka möjligheterna för fortsatt
            produktion.
          </p>
        </div>
        <div type="ipQuestion">
          <p xml:id="i-7aeaoYskk29HE11zb6Wk3M">
            Med anledning av ovanstående vill jag fråga näringsminister Björn
            Rosengren:
            <list rend="unordered">
              <item>
                1. Vad avser regeringen göra för att även fortsättningsvis bereda
                alla de orter som drabbas av stora varsel relevant stöd för utveckling?
              </item>
              <item>
                2. Vad avser regeringen göra för att tillförsäkra att svenska
                företag kan konkurrera på lika villkor och att produktion därmed
                inte flyttas till följd av snedvridande regionalpolitiska stöd
                eller skattedumpning?
              </item>
              <item>
                3. Vilka åtgärder avser regeringen att vidta för att tillförsäkra
                de anställda tillräckligt stöd från sin tidigare arbetsgivare
                vid omställningar? Avser regeringen stärka lagen i syfte att slå
                fast företags skyldighet att ingå i en social dialog med det omgivande
                samhället vid större varsel?
              </item>
              <item>
                4. Avser regeringen överväga behovet av stärkt lagstiftning,
                eller andra incitament, för att kunna vidmakthålla lönsam produktion
                och arbetstillfällen när ägare prioriterar konkurrensbegränsningar
                framför fortsatt produktion?
              </item>
            </list>
          </p>
        </div>
      </div>
    </body>
  </text>
</TEI>
