<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0113">
  <teiHeader>
    <fileDesc>
      <titleStmt>
        <title>arameiska</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arameiska till kulturminister Marita Ulvskog om arameiska</title>
          <idno type="rdwebb">GP10113</idno>
          <ref type="dokument_url_text">http://data.riksdagen.se/dokument/GP10113/text</ref>
          <ref type="dokument_url_html">http://data.riksdagen.se/dokument/GP10113</ref>
          <ref type="dokumentstatus_url_xml">http://data.riksdagen.se/dokumentstatus/GP10113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Hägg, Carina (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GoF9atEZm5bqDiCM2xCk9f" corresp="i-JchxQfU1zc3XVbvadFgBSn">
          <date when="2001-12-04"/>
        </correspAction>
        <correspAction type="answered" xml:id="i-MPWQmYNVbvuCEyP9rDiVTC" corresp="i-JchxQfU1zc3XVbvadFgBSn">
          <date when="2002-01-15"/>
        </correspAction>
        <correspAction type="sent" xml:id="i-DmJMUySyhdVWRfeX156Lc9" corresp="i-8Nio1rUw3hSjL6pvCGw22Y">
          <date when="2001-11-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XTv2qbSRWvN5iq9TMz1ret">
            Interpellation 2001/02:113 av Carina Hägg (s) till kulturminister
            Marita Ulvskog om arameiska
          </p>
        </div>
        <div type="ipqSubmissionInfo">
          <p xml:id="i-BbcBqcqH3yGGw25GmsKdrt">
            den 29 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6BCkHzX9HJAVVrX9x8RXoK">
            Arameiska uppmärksammas i Sverige främst genom den stora grupp
            av invandrande assyrier/syrianer som burit med sig sitt språk
            till Sverige. Arameiska är känt som det språk Jesus talade. Arameiska
            är ett semitiskt språk med ursprung i mellersta Eufrat. Därifrån
            spreds det 800@900 f. Kr. till Syrien och Mesopotamien. De äldsta
            bevarade skrifterna är från denna tid och avfattades på fornarameiska.
            I perserriket blev arameiska ett av de officiella språken, riksarameiska.
            De arameiska texterna i G:T: Esau 4:8@6:18 och 7:12@26, Daniel
            1:4@7:28 är på riksarameiska. Efter Kristi födelse användes arameiska
            dialekter som litteraturspråk av judiska, palestinska, arameiska,
            talmudiska, kristna @ syraika samt gnistiska texter @ mandeiska.
            Dessa dialekter används fortfarande som liturgiskt språk av kristna,
            judar och mandeer. Dialekterna grupperas i en västarameisk och
            östarameisk gren.
          </p>
          <p xml:id="i-6kRgoJLjbkPZc4BQNuNjEC">
            Peshitta är en bibelöversättning av Gamla och Nya testamentet
            till syriska. Förmodligen gjordes översättningen 100@200 e. Kr.
            Gamla testamentet var skrivet på hebreiska och nya testamentet
            på grekiska. Peshitta spelar tillsammans med de två andra bibelöversättningarna,
            Septuaginta, översättning till grekiska 100@200 f. Kr., och Vulgata,
            översättning till latin 300@400 e.Kr, en stor roll vid nyare bibelöversättningar.
          </p>
          <p xml:id="i-3j5JQewnCcVhvv3w1sqA5B">
            Det finns skillnader mellan olika bibelvarianter beroende på
            när och av vem de har översatts. Bibelkommissionen fann under
            sitt arbete ställen där översättningar till syriska i Peshitta
            inte helt överensstämt med den ursprungliga texten. Kommissionen
            använde sig av Peshitta, Septuaginta och Vulgata under sitt översättningsarbete.
            Bibelkommissionen överlämnade den 27 februari 2001 sitt slutbetänkande
            SOU 2000:100 till Kulturdepartementet. I betänkandets uppslagsdel
            finns bibelformen Peshitta omnämnd.
          </p>
          <p xml:id="i-9QJ1DrJT8Qs4jCiLZ4TQaf">
            Efter den islamska erövringen gick arameiska tillbaka som talspråk
            och ersattes i hög utsträckning av arabiska. Arameiskan talas
            i dag i fyra varianter, turabdinska, urmiska och nymandeiska,
            baserade på östarameiska dialekter, samt språket maalou i Syrien,
            som går tillbaka till en västarameisk dialekt. Endast urmeiskan,
            assyriska, är skriftspråk. Den arameiska skriften baseras på en
            variant av det feniciska alfabetet. Både hebreisk och arabisk
            skrift har utvecklats ur den arameiska skriften.
          </p>
          <p xml:id="i-EWmNsWSspFGWTZjF9qNh6B">
            Enligt skollagen och andra bestämmelser ska elever som har ett
            annat språk än svenska som sitt modersmål och använder det i sitt
            dagliga umgängesspråk ha rätt till undervisning i hemspråk. Eleven
            ska också få studiehandledning på sitt hemspråk om eleven behöver
            det. Uppsala universitet ger undervisning i det arameiska språket.
            Man har utbildning på A och A-nivå, 1@40 poäng, i arameiska/syriska.
            I kursplanen framgår att: "Studier av arameiska/syriskans språk
            och kultur är en väsentlig del av arbetet med de semitiska språken.
            Det är av vikt inte bara för semitisk lingvistik och filosofi,
            utan även för humanistiska discipliner som historia, religions-
            och litteraturvetenskap. Det är också av största betydelse för
            kommunikation med de invandrargrupper som idag står i en levande
            arameisk/syrisk språktradition". Grundkursen inleds med gemensamt
            kultur- och kyrkospråk för syrianer i Mellanöstern och världen
            över, särskilt i Indien, som har en stor assyrisk/syriansk minoritet
            som går ända tillbaka till Jesu lärjunge Thomas dagar. Undervisningen
            i deras språk ges traditionellt i assyrisk/syrianska skolor och
            utbildningsanstalter i språkområdet i Mellanöstern @ i den mån
            de över huvud taget tillåts verka.
          </p>
          <p xml:id="i-DoetePGDJvtYrBDruTaZsv">
            Vid sidan av detta kulturspråk finns enligt Uppsala universitet
            de talade dialekterna. I de östligaste trakterna av nuvarande
            Turkiet samt kring Urmiasjön har, genom missionärer på 1800-talet,
            dialekter nått status av skriftspråk. Huvuddialekten i Tur Abdin-området,
            används muntligt bland assyrier/syrianer i exil, även i Sverige.
            Vissa försök att skriva denna dialekt har gjorts.
          </p>
          <p xml:id="i-FCjLhgt1FRo5MUTQE7YAuW">
            Undervisning i dialekter görs inte vid institutionen vid Uppsala
            universitet men kan komma att ingå i kurser över 40 poäng dvs.
            på C- och D-nivå 41@80 poäng. Någon planerad tidpunkt för start
            av dessa språkstudier finns inte. Arameiska är ett viktigt språk
            genom sin betydelse för teologiska studier av judendomen, tidiga
            kristna kyrkor och islam. Arameiska är ett vidare begrepp än arameiska/syriska.
            Utbildning i traditionslitteratur kan förekomma vid teologiska
            institutioner.
          </p>
          <p xml:id="i-KASc5YmnjFGQKEhmVPnarL">
            Syrianskans ställning i språkområdet är direkt hotad både vad
            avser klassisk syrianska och syrianska dialekter. Utbildningsanstalter
            stängs, präster förbjuds att undervisa i språket. Den syrianska
            minoriteten utsätts i sina ursprungsområden för regelmässiga trakasserier,
            man har även sett exempel på ren förföljelse.
          </p>
          <p xml:id="i-McdEPcScG5g6UASqLp3jZP">
            Syrianskans ställning i Sverige kommer sannolikt att uppmärksammas
            mer när andra och tredje generationens invandrare söker sina rötter.
            Kanske syrianskan då även kan få status av officiellt minoritetsspråk
            i Sverige.
          </p>
          <p xml:id="i-6P1XkXiJodBZNoQvjMAfsa">
            I en skrift utgiven av Utrikespolitiska Institutet Minorities
            in Turkey beskrivs minoritetsgruppernas ställning i Turkiet. Vad
            gäller rätten till eget språk antogs 1983 en särskild lag Law
            Concerning Publications and Broadcasts in Languages Other Than
            Turkish vilken deklarerade att modersmål för turkiska medborgare
            var turkiska och att publicering endast kunde ske på turkiska.
            I dag är dessa restriktioner vad gäller publicering på annat språk
            än turkiska borttagna. Men än finns hinder vad gäller lagar och
            restriktioner för användande av vissa språk. Turkiets politik
            vad gäller minoritetsrättigheter ansluter till vad som framgår
            i Lausanne Peace Treaty från 1923. Trots att assyrier/syrianer
            är kristna har de inte som som andra kristna grupper kunnat dra
            fördel av de rättigheter som stipuleras i Lausanne Peace Treaty.
            För närvarande lär det finnas omkring 4 000 assyrier/syrianer
            i Turkiet.
          </p>
          <p xml:id="i-2PMZ7dEXBHrP9SiJxW2kDq">
            Arameiska/syrianska är ett språk som har ett kulturellt och forskningsmässigt
            intresse av värde, det är även en angelägenhet för Sverige. Att
            arameiska/syriska i dag är ett språk som spritts ut över världen
            breddar ansvaret för språkets överlevnad, men ansvaret saknar
            ett hemvist. Genom de assyrier/syrianer och kaldeer som lever
            i landet har Sverige i dag ett konkret intresse för språkfrågan.
            Att språket är så sammanvävt med den kristna historien gör att
            det bidrar till vårt intresse både av språkets historia och dess
            framtid. Men med dagens behov av kommunikationer så finns inget
            skriftspråk att använda för den som t.ex. e-postar. Skriftspråket
            är en fråga som ännu inte lösts och det är av största vikt att
            frågor som språkbildning och vården av ett kyrko- och kulturspråk
            får sitt hemvist och sin lösning. Jag har i denna interpellation
            använt för mig tillgänglig kunskap. Men jag har även känt att
            det finns en mängd kunskap som inte är tillgänglig utanför vårt
            lands gränser i form av muntlig tradition och en outforskad kyrkohistoria.
          </p>
          <p xml:id="i-DjEgZtDmUCNVWthJj1XnAP">
            Avser regeringen att ta initiativ till en språkkommitté? En språkkommitté
            för arameiska/syriska som skulle ha som främsta uppgift att ta
            sig an frågan om behovet av lätt användbara skriftspråk, undervisning
            och språkets långsiktiga status. Till att delta i språkkommittén
            skulle olika grupper från assyrier/syrianer och kaldeer, kyrkor
            samt experter erbjudas plats.
          </p>
        </div>
      </div>
    </body>
  </text>
</TEI>
