<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0142">
  <teiHeader>
    <fileDesc>
      <titleStmt>
        <title>värn för äldre</title>
        <author>von Sydow, Tullia (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>värn för äldre till socialminister Lars Engqvist om värn för äldre</title>
          <idno type="rdwebb">GP10142</idno>
          <ref type="dokument_url_text">http://data.riksdagen.se/dokument/GP10142/text</ref>
          <ref type="dokument_url_html">http://data.riksdagen.se/dokument/GP10142</ref>
          <ref type="dokumentstatus_url_xml">http://data.riksdagen.se/dokumentstatus/GP10142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dz8mLcsGo2h4KeNmgJ6ccT</idno>
            <persName>von Sydow, Tullia (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-KsDVeSwTcdNaWpvTjS9CEr" corresp="i-ESKbhHz2VETwMj9meYcmxk">
          <date when="2002-01-15"/>
        </correspAction>
        <correspAction type="answered" xml:id="i-DfcJWYTuxvsnExQsZUww6N" corresp="i-ESKbhHz2VETwMj9meYcmxk">
          <date when="2002-01-25"/>
        </correspAction>
        <correspAction type="sent" xml:id="i-DEBMfc1KpUPFaqqoQxo1q1" corresp="i-Dz8mLcsGo2h4KeNmgJ6ccT">
          <date when="2001-12-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-28mzZ3B2QHquTHp4NLGf76">
            Interpellation 2001/02:142 av Tullia von Sydow (s) till socialminister
            Lars Engqvist om värn för äldre
          </p>
        </div>
        <div type="ipqSubmissionInfo">
          <p xml:id="i-9BFpqRreomAWscNhx6yS2K">
            den 13 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-dmyTgv1dp1TvecZo8mMf7">
            Inom ramen för arbetet med att förverkliga den nationella handlingsplanen
            för äldre (prop. 1997/98:113) har Brottsoffermyndigheten kartlagt
            bl.a. våld mot äldre och ger en bra och bitvis skrämmande bild
            där kränkningar av äldres mänskliga rättigheter sker mitt i vårt
            välfärdssamhälles vardag. I studien har våld mot äldre i olika
            former kartlagts. Hot och trakasserier, fysiskt våld, sexuella
            trakasserier och utsatthet för ekonomiskt våld är sådant som äldre
            tvingas utstå i dagens Sverige. Den undersökning som myndigheten
            nyligen har presenterat innehåller uppgifter som verkligen pekar
            på behovet av insatser för att öka tryggheten för de äldre.
            <list rend="unordered">
              <item>
                16 % av de äldre kvinnorna och 13 % av de äldre männen har utsatts
                för våld eller trakasserier.
              </item>
              <item>
                Det är tre gånger så många kvinnor som män som är traumatiserade
                på grund av utsatthet för fysiskt våld före 65 års ålder, dvs.
                som lider av bestående rädsla.
              </item>
              <item>
                Nästan enbart kvinnor har utsatts för olika former av sexualiserat
                våld, där trakasserier är den vanligast förekommande formen. 51
                kvinnor av 1 000 och 2 män av 1 000 har enligt kartläggningen
                utsatts för detta. Ofta sker övergreppen i det egna hemmet och
                ofta är förövaren män i den närmaste bekantskapskretsen.
              </item>
              <item>
                75 % av alla kvinnor och 40 % av alla män som utsatts för våld
                eller övergrepp har aldrig sökt hjälp.
              </item>
            </list>
          </p>
          <p xml:id="i-JCZPXSCDk7v3iZTA4ksygk">
            Effekterna av det våld som äldre utsätts för är allvarliga både
            för den enskilde och för samhället. Vi ser hur drabbade äldre
            får en sämre hälsa och ofta ökar sin användning av t.ex. värk-
            och sömnmediciner osv. Därför utvecklas också detta till ett folkhälsoproblem
            samtidigt som det på ett verkligt påtagligt sätt kränker äldre
            människors rättigheter. Det finns samtidigt fastslaget i internationella
            deklarationer och överenskommelser att äldre kvinnor och män har
            rätt till ett bra stöd när de utsatts för övergrepp. Här finns
            en mängd saker att göra för att förbättra detta stöd.
          </p>
          <p xml:id="i-SxxHfkNDLrFC4SYrCtkfns">
            I vårt grannland Norge har man gått före. En sådan insats har
            varit att på kommunal nivå inrätta "Värn för äldre". Syftet är
            att öka kunskapen om och utveckla åtgärder som värn för äldre
            brottsoffer. Här samlas kompetens för att kunna arbeta med metodutveckling
            och utåtriktad information. Fall av övergrepp har avslöjats som
            annars antagligen aldrig skulle ha kommit fram. Polis och socialtjänst
            har en källa till kunskap och en instans till vilken man kan hänvisa
            problem som man annars haft mycket svårt att klara av. Systemet
            liknar till viss del dagens kvinnojourer men är anpassat efter
            de förutsättningar och krav som ställs i arbetet med äldre.
          </p>
          <p xml:id="i-XmGuYjTuxChKRXBp1QMmTP">
            Det är hög tid att ta de här problemen på allvar och här är inte
            minst Brottsoffermyndighetens enkäter allvarliga signaler. Av
            det skälet bör regeringen snarast initiera en liknande verksamhet
            i Sverige. Vi vet att äldre utsätts för övergrepp. Vi vet att
            äldreansvariga i kommunerna har stora behov både av kunskaper
            om detta hitintills ouppmärksammade problem och av modeller för
            omhändertagande och information till allmänhet och omsorgspersonal.
          </p>
          <p xml:id="i-ECSQTvN8WHtPnZXAfGUbLk">
            Jag vill därför fråga socialministern vilka åtgärder regeringen
            avser vidta i syfte att stärka de äldres trygghet i vårt samhälle.
          </p>
        </div>
      </div>
    </body>
  </text>
</TEI>
