<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0251">
  <teiHeader>
    <fileDesc>
      <titleStmt>
        <title>inflationen</title>
        <author>Hökmark, Gunnar (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>inflationen till finansminister Bosse Ringholm om inflationen</title>
          <idno type="rdwebb">GP10251</idno>
          <ref type="dokument_url_text">http://data.riksdagen.se/dokument/GP10251/text</ref>
          <ref type="dokument_url_html">http://data.riksdagen.se/dokument/GP10251</ref>
          <ref type="dokumentstatus_url_xml">http://data.riksdagen.se/dokumentstatus/GP10251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <persName>Hökmark, Gunnar (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EKPZJxRdngi8mjkUptKbXS" corresp="i-A5R84cTmpky3NHJ7nLKaEt">
          <date when="2002-02-19"/>
        </correspAction>
        <correspAction type="answered" xml:id="i-2cETgqhcjaVFD6U7XHTFgm" corresp="i-A5R84cTmpky3NHJ7nLKaEt">
          <date when="2002-03-08"/>
        </correspAction>
        <correspAction type="sent" xml:id="i-A3KY8Zi6rTiN84opc6azNT" corresp="i-Ay6zrjzeNnZpMAPRBGZ8tC">
          <date when="2002-02-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WMGP617nHnYJQojUVgPAZD">
            Interpellation 2001/02:251 av Gunnar Hökmark (m) till finansminister
            Bosse Ringholm om inflationen
          </p>
        </div>
        <div type="ipqSubmissionInfo">
          <p xml:id="i-SVc5b2CQ2nCSJmfMEmrqzp">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9dU2uhHtbRSVVpujrSaaLG">
            Socialdemokraternas chefsekonom har i en tidningsartikel uttalat
            sig för att en högre inflation enligt hans mening skulle ge en
            bättre ekonomisk tillväxt. Det är en uppfattning som saknar stöd
            i verkligheten. Hög inflation urholkar den ekonomiska tillväxten
            och motverkar investeringar. Den omfördelar från lönearbete till
            investeringar i fast egendom och den skapar en osäkerhet om de
            framtida ekonomiska förutsättningarna både vad gäller löner, priser,
            räntor, företagande och konsumtion.
          </p>
          <p xml:id="i-qF6kJ6MKj7d2jSPHCokXA">
            Kravet på ett mål som tillåter högre inflation måste betraktas
            med allvar eftersom det ska ses mot bakgrund av att den svenska
            inflationen de senaste månaderna tenderar att ligga över både
            det svenska inflationsmålet och de krav på ett stabilt penningvärde
            som ett svenskt inträde i euron ställer.
          </p>
          <p xml:id="i-ABNQak8M9LUp5QiPrKtKZV">
            Det finns lite grund i verkligheten för att en högre inflation
            bidrar till högre tillväxt. Den svenska ekonomiska utvecklingen
            ger i själva verket övertydliga besked om vad både inflation och
            sjunkande valutavärde har inneburit för stabiliteten i den ekonomiska
            utvecklingen. Det finns inget i de svenska erfarenheterna som
            bekräftar att det finns något av värde i en högre inflation. Däremot
            har en högre inflation ibland setts som ett sätt att undvika svåra
            vägval i den ekonomiska politiken på bekostnad av värdet av löner
            och sparande. Samma typ av erfarenheter gäller i ett bredare europeiskt
            sammanhang. Den stagflationsliknande utveckling som präglade 1970-talet
            lade grunden till den tydliga eftersläpning som sedan dess har
            präglat den europeiska ekonomin gentemot den amerikanska. Hög
            inflation gav högre räntor och makroekonomisk osäkerhet.
          </p>
          <p xml:id="i-Bz9Va7Wfoj79nsrUdW65uZ">
            En sådan utveckling skulle i hög grad drabba de Central- och
            Östeuropeiska länderna som är i stort behov av finansiellt kapital
            och stabila ekonomiska tillväxtförutsättningar. Hur deras tillväxt
            skulle gynnas av ett minskande penningvärde och stigande räntor
            är svårt att se. Snarare är det uppenbart att det är de länder
            i Central- och Östeuropa som bäst har kunnat kontrollera inflationen
            och skapa stabila förutsättningar för investeringar som också
            har klarat sig bäst i den ekonomiska utvecklingen. En högre inflation
            skulle i dessa länder dessutom kunna leda till en större politisk
            osäkerhet inför framtiden.
          </p>
          <p xml:id="i-RMd3QpDGphDreiRUhCxggc">
            Den socialdemokratiske chefsekonomen tar i sitt resonemang utgångspunkt
            i den Europeiska Centralbankens framtida inflationspolitik, men
            hans resonemang bottnar också i en uppfattning att dagens svenska
            inflationsmål är för lågt.
          </p>
          <p xml:id="i-DmrEQdS2afPWrFf3EtThBS">
            Vilka slutsatser drar finansministern av den diskussion om behovet
            av en högre inflation som förs inom det egna partiet?
          </p>
          <p xml:id="i-SKP9VYCtuWCT86znWCcsy9">
            Innebär detta i så fall att finansministern avser att ta några
            initiativ för att tillåta högre inflation i Sverige eller i euroområdet?
          </p>
        </div>
      </div>
    </body>
  </text>
</TEI>
