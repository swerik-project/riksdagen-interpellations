<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0118">
  <teiHeader>
    <fileDesc>
      <titleStmt>
        <title>den nya lärarutbildningens kvalitet</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den nya lärarutbildningens kvalitet till utbildningsminister Thomas Östros om den nya lärarutbildningens kvalitet</title>
          <idno type="rdwebb">GP10118</idno>
          <ref type="dokument_url_text">http://data.riksdagen.se/dokument/GP10118/text</ref>
          <ref type="dokument_url_html">http://data.riksdagen.se/dokument/GP10118</ref>
          <ref type="dokumentstatus_url_xml">http://data.riksdagen.se/dokumentstatus/GP10118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Nilsson, Ulf (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WYXaB5KotRUGiCLPCVtpVt" corresp="i-PzNviXpYSimQsvSkF9CmDz">
          <date when="2001-12-11"/>
        </correspAction>
        <correspAction type="answered" xml:id="i-5r2yJFuDMUnVhPuumYTtBt" corresp="i-PzNviXpYSimQsvSkF9CmDz">
          <date when="2002-01-29"/>
        </correspAction>
        <correspAction type="sent" xml:id="i-YR9KQnJhtgGdsCg9pXAitZ" corresp="i-nX9ipUS8FhkbQHkWWytwf">
          <date when="2001-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A9cbjjJkGdG4EWmhFiow7G">
            Interpellation 2001/02:118 av Ulf Nilsson (fp) till utbildningsminister
            Thomas Östros om den nya lärarutbildningens kvalitet
          </p>
        </div>
        <div type="ipqSubmissionInfo">
          <p xml:id="i-HDKCL5nXQtrCwiM5aUoJSD">
            den 3 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-74MgEcjUugDLANGhi8Ea3Q">
            Den nya lärarutbildningen som nu genomförs leder till en enda
            lärarexamen, som kan innehålla inriktningar mot olika skolformer.
            Begreppen förskollärare, grundskolelärare och gymnasielärare är
            borta. I utbildningen ingår ett gemensamt block på tre terminer
            med ett s.k. allmänt utbildningsområde. Folkpartiet röstade emot
            den nya lärarutbildningen i riksdagen, bl.a. med motiveringen
            att ämneskunskaperna skulle försvagas. Vi menade att det allmänna
            ämnesområdet riskerade att bli meningslöst, om så många olika
            kategorier av studerande måste läsa samma typ av kurser. Eftersom
            studenter kan antas till den nya lärarutbildningen utan att ha
            bestämt inriktning, finns en uppenbar risk att det allmänna utbildningsområdet
            läggs först i utbildningen. Då blir det ännu svårare att undvika
            ett konturlöst innehåll. Blivande gymnasielärare och blivande
            förskollärare har så skilda inriktningar att tre gemensamma terminer
            inte kan bli meningsfulla. Till försvar för den nya utbildningen
            anfördes dock att även det allmänna utbildningsområdet skulle
            kunna anpassas efter olika lärarstudenters studieinriktning och
            därmed även förstärka ämnesstudierna.
          </p>
          <p xml:id="i-7YBvps5MjmzsbeEdsghG9Y">
            Nu har det kommit konkreta exempel på att blivande lärare måste
            ägna sin studietid åt verksamhet, som inte har något att göra
            med deras framtida yrke. På Malmö lärarhögskola har flera studenter
            fått praktik på förskola, trots att deras inriktning är att bli
            grundskole- eller gymnasielärare. Framtiden får utvisa om sådana
            exempel är undantag eller om alltfler blivande lärare kommer att
            få ägna dyrbar tid till sådant som inte är relevant för deras
            utbildning. Enligt min mening är det beklagligt nog att en sådan
            uppläggning av studierna över huvud taget kan genomföras och därför
            borde lärarutbildningen förändras i grunden.
          </p>
          <p xml:id="i-9NTvjhp8YTrT5q2XtHNr9V">
            Enligt uppgift (Riksdagens utredningstjänst) inleder lärarstudenter
            i Stockholm med en gemensam första termin, där kurserna är desamma
            oavsett inriktning. Det är också möjligt att där läsa det allmänna
            utbildningsområdet tre terminer i följd. Med gemensamma tre terminer
            i inledningen av utbildningen blir det omöjligt att tillfredsställa
            kravet på ämnesspecialisering för gymnasielärare eller specialisering
            på t.ex. små barns läsutveckling.
          </p>
          <p xml:id="i-9ZvDFxCUN5ziHgMpbDMniU">
            Det borde vara av största intresse för regeringen, som genomdrivit
            utbildningen, att följa hur den utvecklas. Särskilt viktigt borde
            det vara att följa upp hur det hårt kritiserade allmänna utbildningsområdet
            läggs upp på olika håll i landet. Om det ligger allvar bakom argumentet
            att det allmänna utbildningsområdet inte ska innehålla samma kurser
            för alla lärarstudenter borde kanske också styrdokument reglera
            detta, så att inte utvecklingen blir som befarats.
          </p>
          <p xml:id="i-U5JXpABCvkoEHAVmBmtJqk">
            Med anledning av ovanstående vill jag ställa följande frågor
            till utbildningsministern:
          </p>
          <p xml:id="i-U9vS5TVJft8JvfAKaLxKNT">
            Vilka åtgärder avser utbildningsministern att vidta för att följa
            upp den nya lärarutbildningen?
          </p>
          <p xml:id="i-AvXnhKcyScv5AkiHWuLAXo">
            Vilka åtgärder avser utbildningsministern att vidta för att garantera
            att det allmänna utbildningsområdet får ett lämpligt innehåll
            för olika inriktningar av lärarutbildningen?
          </p>
        </div>
      </div>
    </body>
  </text>
</TEI>
