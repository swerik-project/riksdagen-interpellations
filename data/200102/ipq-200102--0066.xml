<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0066">
  <teiHeader>
    <fileDesc>
      <titleStmt>
        <title>kvinnan i ett globalt perspektiv</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnan i ett globalt perspektiv till utrikesminister Anna Lindh om kvinnan i ett globalt perspektiv</title>
          <idno type="rdwebb">GP1066</idno>
          <ref type="dokument_url_text">http://data.riksdagen.se/dokument/GP1066/text</ref>
          <ref type="dokument_url_html">http://data.riksdagen.se/dokument/GP1066</ref>
          <ref type="dokumentstatus_url_xml">http://data.riksdagen.se/dokumentstatus/GP1066</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9f2zjR9gyhULqciBLGXr85" corresp="i-S7LcGmD5NuSMrFDW8LBeJ1">
          <date when="2001-11-13"/>
        </correspAction>
        <correspAction type="answered" xml:id="i-PnaB47qwT5KJ1CfoBhA1ri" corresp="i-S7LcGmD5NuSMrFDW8LBeJ1">
          <date when="2001-11-26"/>
        </correspAction>
        <correspAction type="sent" xml:id="i-Ng9MZFKoJFFboGYaHqo1Co" corresp="i-T9dFBJ1pv742mQeG3uLBtA">
          <date when="2001-11-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D6LKU4jWaAPZNUKQ6Qk2AY">
            Interpellation 2001/02:66 av Margareta Viklund (kd) till utrikesminister
            Anna Lindh om kvinnan i ett globalt perspektiv
          </p>
        </div>
        <div type="ipqSubmissionInfo">
          <p xml:id="i-SduwjR2vZsK9vDMS9zwyv5">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Hyc3X7beMjCahkp2tKihba">
            Brott mot mänskliga rättigheter oavsett i vilket land de utförs
            och är riktade mot flickor/kvinnor drabbar indirekt alla flickor/kvinnor
            på jorden, även om de råkar bo i världens mest jämställda land.
            Självklart tar flickorna i vårt land både direkt och indirekt
            åt sig av många länders uppenbara brott mot flickors/kvinnors
            mänskliga rättigheter. Genom dagliga TV-rapporter från hela världen
            både ser och hör flickan att hon är mindre värd och har egentligen
            ingen integritet. Självförtroendet minskar och självbilden förvanskas.
            Pojkarnas syn på flickor påverkas naturligtvis också.
          </p>
        </div>
        <div type="ipQuestion">
          <p xml:id="i-2sTYVh31rqRuJGkk8VYm9H">
            Världens länder har gjort en rad åtaganden om att främja jämställdhet
            och mänskliga rättigheter:
            <list rend="unordered">
              <item>
                I FN-stadgan, i olika MR-konventioner bl.a. i FN:s konvention
                om avskaffande av all slags diskriminering av kvinnor @ CEDAW,
                som är undertecknad av 150 länder.
              </item>
              <item>
                Vid FN:s kvinnokonferens i Peking 1995, då världens länder antog
                en deklaration och en handlingsplan som inte är juridiskt men
                politiskt bindande. Kvinnor framhålls också som centrala aktörer
                vid FN-konferenserna om miljö och hållbar utveckling, mänskliga
                rättigheter, befolkning, social utveckling och boende och bebyggelsefrågor.
              </item>
              <item>
                Enskilda länder (bl.a. Sverige) utarbetade nationella handlingsplaner
                om jämställdhet inför Pekingkonferensen 1995. Flera länder har
                även utarbetat rapporter till FN om hur konferensen har följts
                upp.
              </item>
              <item>
                EU:s ministerråd beslutade i december 1995 att EU:s bistånd och
                biståndet i medlemsstaterna ska utgå från ett jämställdhetsperspektiv.
              </item>
              <item>
                Riksdagen slog våren 1996 fast att jämställdhet ska vara ett
                nytt mål i biståndet. Riksdagen har också beslutat att jämställdhet
                ska genomsyra allt samarbete med Central- och Östeuropa.
              </item>
              <item>
                DAC, OECD:s utvecklingskommitté, har utarbetat riktlinjer för
                hur ett jämställdhetsperspektiv ska integreras i allt bistånd
                (oktober 1997).
              </item>
            </list>
          </p>
          <p xml:id="i-G4XmTeViPLs1s1XPoivRJg">
            I det följande beskrivs några områden som trots dessa insater
            visar på kvinnans utsatta situation och diskriminering.
          </p>
          <p xml:id="i-LhAFNiwonZvFbMupdjp2cx">
            FN uppskattar det totala antalet kvinnor i världen som förra
            året mördades av sina egna familjemedlemmar till ca 5 000. Minst
            200 s.k. hedersmord äger rum varje år i Turkiet.
          </p>
          <p xml:id="i-FpaCGqmG2e7hamkQTzETyW">
            Under tryck av EU @ där Turkiet är ett kandidatland @ håller
            landet på att förändra sin lagstiftning. Men fortfarande bedömer
            landets domstolar hedersmord mildare än andra mord. Om den mördade
            dessutom är minderårig kan straffet för mordet bli mindre än två
            år i fängelse.
          </p>
          <p xml:id="i-718ZAjq1Qj5DZB3duuc31Q">
            Kristdemokraterna anser att frågan om hedersmord borde vara en
            av huvudpunkterna vid Sveriges samtal med företrädare för den
            turkiska regeringen och att frågan ska ingå i EU:s förhandlingar
            om Turkiets medlemskap i den europeiska unionen.
          </p>
          <p xml:id="i-LFPMDcRsKPjfg2nLzs4kM7">
            Ett annat problem, som alltmer uppmärksammas, är s.k. trafficking.
            Denna moderna form av slavhandel har ökat drastiskt under de senaste
            åren.
          </p>
          <p xml:id="i-FNLGE2xEnRw2B1464rVUuk">
            Denna människohandel omsätter stora pengar och är en farlig bransch
            att både kritisera och försöka motverka. Enbart i Europa är ca
            500 000 kvinnor bortrövade, sålda eller utlovade att få ett "hederligt"
            arbete. Men de har i stället blivit lurade intill döden eller
            inpå bara kroppen. Det handlar om en mycket lukrativ handel med
            kvinnan som handelsvara.
          </p>
          <p xml:id="i-7XH8xVyMPPNmq21VxHPyxs">
            Kvinnor säljs till samtliga länder inom EU @ även till Sverige.
            Det sägs att människohandeln i dag omsätter mer pengar än droghandeln.
            Handlarna tjänar stora summor utan att riskera samma hårda straff
            som gäller vid annan typ av smuggling.
          </p>
          <p xml:id="i-MnhXU7Tu8sBskozQfhbugE">
            Handeln med människor, mänskligt slaveri, utgör ett större problem
            i vårt moderna samhälle än någon kunnat ana. Nya uppgifter tyder
            på en global jätteindustri som omsätter oerhörda summor. Respekten
            för människovärdet kräver att vi genom internationellt samarbete
            bekämpar denna företeelse med alla medel. Slavhandelns offer behöver
            vår hjälp. Det handlar om flickors/kvinnors mänskliga rättigheter.
            Det är angeläget att trafficking implementeras i FN:s medlemsländers
            lagstiftning.
          </p>
          <p xml:id="i-H6iW8PgJ8Dh7bJAGCyw8LU">
            En annan fråga är att ingen kvinna väljer frivilligt att prostituera
            sig. Bakgrunden till prostitution är ofta en historia fylld av
            fysiska och/eller psykiska övergrepp, drogmissbruk, brist på kärlek
            och fattigdom.
          </p>
          <p xml:id="i-VC7M46asTAPxhqPwhkyd6x">
            Kristdemokraternas uppfattning är att prostitution aldrig kan
            jämföras med och behandlas som yrken vad gäller lagstiftning,
            reglering av arbetstider, semester, bildande av fackförbund m.m.,
            som har skett i exempelvis Nederländerna. Prostitution hör inte
            hemma i ett samhälle där en av grundbultarna är alla människors
            lika värde. Man kan inte köpa en annan människa. Sverige måste
            som ett föregångsland verka för att prostitution förbjuds i hela
            Europa.
          </p>
          <p xml:id="i-LnPGZMcEBV4jyLWMaR4dn1">
            Prostitution orsakad av fattigdom är ett stort problem i olika
            delar av världens regioner. Bland gatubarn är flickorna extra
            utsatta och riskerar att utsättas för sexuella övergrepp. När
            de blir lite äldre är det högst troligt att de tvingas in i prostitution.
            I familjer där fattigdomen är som störst kommer flickor främst
            i kläm, på grund av att de oftast inte värderas lika högt som
            pojkarna. Det är flickan som får sluta skolan först när pengar
            till skolavgifter inte finns, eller när syskonen mister sina föräldrar.
            Det är flickan som i värsta fall säljs av föräldrarna till ett
            liv som prostituerad. Detta är ett allvarligt problem inte minst
            i Nepal där en välorganiserad slavhandel pågår med flickor från
            landsbygden till bordellerna i Indiens storstäder. Flickors och
            kvinnors värde måste höjas och samtidigt med detta arbete ska
            intensivt preventivt arbete igångsättas för att skydda dem från
            att hamna i och/eller rädda dem ur prostitution.
          </p>
          <p xml:id="i-LGsLeppBynFNFFAagaQqGj">
            En ytterligare annan fråga handlar om kvinnlig könsstympning.
          </p>
          <p xml:id="i-Y4onMRwk9qoDoyWQQzNwVe">
            Enligt Världshälsoorganisationen, WHO, har 130 miljoner kvinnor
            runtom i världen utsatts för könsstympning. Trots att 15 afrikanska
            länder lagstiftat mot bruket av könsstympning rapporteras varje
            år 2 miljoner nya fall. Kvinnlig könsstympning (female genital
            mutilation, FGM) är en fråga som rör mänskliga och framför allt
            kvinnors/flickors rättigheter. Könsstympningen är ett trauma som
            påverkar flickan och senare kvinnan både psykiskt och fysiskt
            under hela livet och vars enda syfte är att ge mannen full kontroll
            över kvinnan.
          </p>
          <p xml:id="i-3RyRvXxHByKMacjDBpAqcm">
            Förutom i Afrika förekommer kvinnlig könsstympning även på spridda
            håll i Sydamerika och i Asien. Men det är i länderna kring Afrikas
            horn, Somalia, Sudan, Djibouti, Etiopien och Eritrea som könsstympning
            är vanligast förekommande. I dessa länder beräknas 90@100 % av
            kvinnorna vara könsstympade. Flickornas ålder när stympningen
            utförs kan variera från en månad upp till tolv år beroende på
            vilken typ av könsstympning som tillämpas.
          </p>
          <p xml:id="i-PPFHnu1ftRPf3z8C3Bi6mE">
            Det är inte endast afrikanska länder som behöver ett uppvaknande.
            Även Kina och Indien behöver väckas för att tillgodose många kvinnors
            rätt till mänskliga rättigheter. Frågan behöver belysas i bl.a.
            biståndssammanhang och då mänskliga rättigheter behandlas.
          </p>
          <p xml:id="i-XeWuUuf7teGd1hY2fEJKrt">
            Den sista frågan gäller prenatal könsdiskriminering.
          </p>
          <p xml:id="i-FfatHeEgwPNdAmXQDxvjhS">
            Andelen kvinnor i förhållande till män har speciellt i Asien
            sjunkit dramatiskt de senaste årtiondena. Enligt vissa beräkningar
            saknas det 60 miljoner kvinnor i den världsdelen. Orsakerna är
            aborter av flickfoster, undernäring och överarbete bland kvinnor.
            I exempelvis Indien är spädbarnsdödligheten högre bland flickor.
            Flickor får sämre vård och behandling redan som spädbarn.
          </p>
          <p xml:id="i-PKWWK1Kv3Qk46FnQEXzwXx">
            Att könsselektiv abort skulle vara hela förklaringen till de
            "förlorade" flickebarnen i Kina är inte klarlagt. Det går inte
            att utesluta att det förekommer barnamord lokalt i det vidsträckta
            Kina. Men könsselektiv abort tillämpas inte bara i Indien och
            Kina utan också i Sydkorea, på Taiwan, i Singapore och i Malaysia.
          </p>
          <p xml:id="i-WW7iQphQqgkUCDzp5zTnU">
            Indiska läkare anger den 5 augusti 1999 i ett TT-Reuter-meddelande
            att det är svårt att beräkna hur många flickfoster som dödas varje
            år, då de flesta fallen aldrig rapporteras till myndigheterna.
            Men under det senaste århundradet har antalet födda flickor stadigt
            minskat jämfört med antalet pojkar. Flera indiska delstater har
            därför förbjudit läkare att avslöja fostrets kön.
          </p>
          <p xml:id="i-DJuUoWtcRQzcAvT8gZRqzz">
            Hitintills har det i internationella och nationella sammanhang
            varit ganska tyst om den prenatala könsdiskrimineringen. Det finns
            all anledning för Sverige som ett föregångsland i arbetet för
            demokrati och mänskliga rättigheter att målinriktat arbeta för
            att frågan om prenatal könsdiskriminering behandlas seriöst i
            FN.
          </p>
          <p xml:id="i-QXNoSPLrBgWt2F2f4haeEp">
            Mina frågor till utrikesministern:
          </p>
          <p xml:id="i-NmGEG9Qk92UJhfbnpSAQXK">
            På vad sätt avser utrikesministern agera så att frågan om hedersmord
            ska ingå i EU:s förhandlingar med Turkiet om medlemskap i Europeiska
            unionen?
          </p>
          <p xml:id="i-RRgZ7dvfGFUc7GL9hH2NrH">
            Avser utrikesministern verka för att det dokument som FN antagit
            om trafficking snarast implementeras i medlemsländernas lagstiftning?
          </p>
          <p xml:id="i-NokDE7St7TPfEvXX82HdLB">
            Avser utrikesministern att i internationella sammanhang verka
            för att trafficking blir ett prioriterat brott att bekämpa?
          </p>
          <p xml:id="i-Y1TezuG7DGYEbEn2iUASTP">
            Avser utrikesministern att i EU och i andra internationella sammanhang
            verka för att prostitution förbjuds?
          </p>
          <p xml:id="i-4g9KBKMATyyfmP5usDBaTC">
            Avser utrikesministern att ta upp frågan om kvinnlig könsstympning
            i internationella sammanhang?
          </p>
          <p xml:id="i-EhpVKfRGpt3hbSWQV1L1hv">
            Hur avser utrikesministern verka för att frågan om kvinnlig könsstympning
            erkänns som ett brott mot mänskliga rättigheter?
          </p>
          <p xml:id="i-Lm8nneVcGRbt75bF3wHUdr">
            Avser utrikesministern verka för att frågan om prenatal könsdiskriminering
            förs upp på dagordningen för FN:s generalförsamling?
          </p>
          <p xml:id="i-Dhchd8EB7qwYVo1rHkeKJH">
            Avser utrikesministern verka för att Sverige i det multi- och
            bilaterala samarbetet samt i andra internationella sammanhang
            särskilt uppmärksammar flickornas situation i Indien och Kina?
          </p>
        </div>
      </div>
    </body>
  </text>
</TEI>
