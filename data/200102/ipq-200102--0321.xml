<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0321">
  <teiHeader>
    <fileDesc>
      <titleStmt>
        <title>stöd för barn som mediekonsumenter</title>
        <author>Hagström, Ulla-Britt (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stöd för barn som mediekonsumenter till kulturminister Marita Ulvskog om stöd för barn som mediekonsumenter</title>
          <idno type="rdwebb">GP10321</idno>
          <ref type="dokument_url_text">http://data.riksdagen.se/dokument/GP10321/text</ref>
          <ref type="dokument_url_html">http://data.riksdagen.se/dokument/GP10321</ref>
          <ref type="dokumentstatus_url_xml">http://data.riksdagen.se/dokumentstatus/GP10321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J94Ct1wVwpHWNRN9LatQ6F</idno>
            <persName>Hagström, Ulla-Britt (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-J25E7cDq99bq6hqh9hgGKT" corresp="i-JchxQfU1zc3XVbvadFgBSn">
          <date when="2002-04-02"/>
        </correspAction>
        <correspAction type="answered" xml:id="i-3rPkYVcCV7ex3AZTtent9J" corresp="i-JchxQfU1zc3XVbvadFgBSn">
          <date when="2002-04-09"/>
        </correspAction>
        <correspAction type="sent" xml:id="i-R1Yhyoun1aWwojcWgsNKR3" corresp="i-J94Ct1wVwpHWNRN9LatQ6F">
          <date when="2002-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QG87UEEP5LzHE2YsWDo9Bb">
            Interpellation 2001/02:321 av Ulla-Britt Hagström (kd) till kulturminister
            Marita Ulvskog om stöd för barn som mediekonsumenter
          </p>
        </div>
        <div type="ipqSubmissionInfo">
          <p xml:id="i-JkVWTgA9ekJsrckPx6AaUo">
            den 19 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DTPfa8qgc7yBcYDtGVo7P5">
            I FN:s konvention om barnets rättigheter står att barnet ska
            skyddas "mot information och material som är till skada för barnets
            utveckling". Detta är långt ifrån den verklighet många barn lever
            i. Via video, kabel-TV och Internet når barn och ungdomar grovt
            våld och grov pornografi, på ett enkelt sätt.
          </p>
          <p xml:id="i-PzYwd4g8NkTNdVQV1MqemQ">
            Forskning kring medievåldet visar att påverkan på barn och ungdomar
            inte enbart handlar om ökad aggressivitet. Medievåldet innebär
            dessutom en förstärkt rädsla hos barn och ungdomar för att själva
            utsättas för våldshandlingar. Det skapar också en orealistisk
            bild av hur mycket våld en människokropp tål.
          </p>
          <p xml:id="i-9AVpgwTSkFxBHEmsT8fiw2">
            Medievåldet är inte ensamt förklaringen till det ökande våldet
            i samhället. Forskningen pekar dock på att det finns en påverkan
            som inte kan ignoreras. Barn som saknar tydliga värderingar hemifrån
            påverkas på ett icke önskvärt sätt av värderingar och våldsskildringar
            som förs fram i medierna. Vi har därför ett delat ansvar för att
            i möjligaste mån skydda barn från denna typ av medieinnehåll.
            För att skydda minderåriga från skadliga våldsskildringar kan
            man använda dels lagstiftning, dels frivilliga regleringar.
          </p>
          <p xml:id="i-DhVkeNKCRY2vAFSH9qRc8x">
            För inköp av både folköl och tobak måste man kunna bevisa att
            man har fyllt 18 år. Däremot finns ingen åldersgräns för att hyra
            grova vålds- och porrfilmer i videobutik. Detta fastän många filmer
            är av den karaktären att de har skadlig påverkan på barn och ungdomar.
          </p>
          <p xml:id="i-JyQo92pGgAdX4b9wADxrYf">
            Våldsskildringsrådets senaste rapport visar exempel på vilka
            åldersgränser som gäller i ett antal länder för att se film på
            bio. I t.ex. Norge, Finland, Storbritannien och USA finns också
            en "absolut vuxengräns". I Storbritannien gäller dessa gränser
            även för att hyra videofilm. Detta är en logisk följd av att film
            inte enbart ses på bio. Åldersgräns för att få hyra eller köpa
            grova vålds- och porrfilmer bör införas. Den "absoluta vuxengränsen"
            bör även finnas på svenska biografer. På detta sätt kommer man
            inte åt Internet och filmer som visas på kabel-TV, men det är
            en tydlig signal om att det inte är allmänt accepterat att se
            vissa filmer.
          </p>
          <p xml:id="i-3nNcT2X5iFrZK1jiXs4xCV">
            För att öka kontrollen, av vilka filmer som visas på kabel-TV
            i hemmen, bör informationen till föräldrarna öka. Redan i dag
            finns en möjlighet att låsa program efter åldersrekommendationer
            genom ett särskilt barnlås. Det omvända kanske skulle vara att
            föredra, där det "barnvänliga" utbudet var standard och det krävdes
            aktivt handlande för att beställa det extra paket där grova vålds-
            och porrfilmer ingår.
          </p>
          <p xml:id="i-Y9vh6NgNi11Rom6uN4tKyB">
            Eftersom det inte går att hindra barn helt och hållet från att
            se grova vålds- och porrfilmer blir det mest angelägna att stärka
            barn som mediekonsumenter och stärka medieundervisningen i skolan.
            Medieundervisning innebär såväl att förmedla ett teoretiskt som
            praktiskt kunnande. En kombination av analys och produktion kan
            ge de unga en möjlighet att lära sig att kritiskt värdera medierna.
            Genom att stärka ungdomars kunskaper om medier och lära dem att
            mer kritiskt förhålla sig till det de ser, kan risken för negativ
            påverkan minska.
          </p>
          <p xml:id="i-NFy1vWAKfYQZfLrtV7vxXM">
            Med anledning av ovanstående vill jag ställa följande frågor
            till ministern:
          </p>
          <p xml:id="i-Fmqiw5MDyV7aJJ6aqg6VyS">
            Avser ministern införa åldersgräns för att kunna hyra och köpa
            filmer som innehåller våldsskildringar och pornografi?
          </p>
          <p xml:id="i-CSHbZk9MQe3AnQSrfGF7Ug">
            Avser ministern införa en "absolut vuxengräns" på film som visas
            på biograf?
          </p>
          <p xml:id="i-6smVdNxp6Qadhu4exKZDfV">
            Vilka åtgärder avser ministern vidta för att försvåra för barn
            att se våldsskildringar och pornografi via kabel-TV?
          </p>
          <p xml:id="i-Mew8oSrog3oK2maTijobB9">
            Vilka åtgärder avser ministern vidta för att stärka barn som
            mediekonsumenter?
          </p>
        </div>
      </div>
    </body>
  </text>
</TEI>
