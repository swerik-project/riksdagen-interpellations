<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0185">
  <teiHeader>
    <fileDesc>
      <titleStmt>
        <title>genderpespektiv på krishantering</title>
        <author>Jóhannesson, Berit (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>genderpespektiv på krishantering till försvarsminister Björn von Sydow om genderpespektiv på krishantering</title>
          <idno type="rdwebb">GP10185</idno>
          <ref type="dokument_url_text">http://data.riksdagen.se/dokument/GP10185/text</ref>
          <ref type="dokument_url_html">http://data.riksdagen.se/dokument/GP10185</ref>
          <ref type="dokumentstatus_url_xml">http://data.riksdagen.se/dokumentstatus/GP10185</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmkkKmc2XQLDmqAXoGoovP</idno>
            <persName>Jóhannesson, Berit (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>försvarsminister Björn von Sydow </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>försvarsminister Björn von Sydow </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XuXxyD4EMifcrk8ks1nzHf" corresp="i-6Yv6bDMEdGpsmCZBFnnZk4">
          <date when="2002-01-22"/>
        </correspAction>
        <correspAction type="answered" xml:id="i-6ew38CCK9vfxeTXbjWHwEm" corresp="i-6Yv6bDMEdGpsmCZBFnnZk4">
          <date when="2002-01-31"/>
        </correspAction>
        <correspAction type="sent" xml:id="i-2dCmJTZeoxsSSXvpbQ93Jb" corresp="i-LmkkKmc2XQLDmqAXoGoovP">
          <date when="2002-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RJUjsGEfXtibUeR4JJyjgJ">
            Interpellation 2001/02:185 av Berit Jóhannesson (v) till försvarsminister
            Björn von Sydow om genderpespektiv på krishantering
          </p>
        </div>
        <div type="ipqSubmissionInfo">
          <p xml:id="i-94Wc7e7JHzUMpHCqDzr8Sk">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8AkXuQMUD7TppcuRmf1kWS">
            Det har stor betydelse för resultatet och utgången av en krishantering
            vem som analyserar problemet och vem som föreslår lösningar. I
            dagsläget är det nästan uteslutande män som gör dessa analyser
            och som föreslår problemlösningar.
          </p>
          <p xml:id="i-6z75f23jq9UtGNvX3nVfSZ">
            Det som kännetecknar dagens krishantering är att det till största
            delen är med militära åtgärder som man försöker lösa konflikter.
            Den förebyggande och civila krishanteringen är, minst sagt, mycket
            blygsam i jämförelse med den militära delen. Detta gäller såväl
            resursmässigt som vad gäller uppmärksamhet. Något som är speciellt
            tydligt i EU:s krishanteringsförslag.
          </p>
          <p xml:id="i-2iMYghEXhWQj46BHrxJAYj">
            Dagens åtgärder att med militära medel, bombplan och förödande
            blockader, söka lösa konflikthärdar resulterar i många döda och
            lemlästade människor, totalt raserade infrastrukturer och ett
            omätbart mänskligt lidande. Och detta just i de länder som man
            anser behöver stöd och hjälp från världssamfundet för att lösa
            sina konflikter.
          </p>
          <p xml:id="i-9Prc82SrxQQ279TaAFVVsJ">
            Denna insikt har resulterat i att alltfler börjar uppmärksamma
            behovet av att kvinnor deltar som aktörer i dessa sammanhang.
            Och då som aktiva aktörer på alla nivåer inom den internationella
            krishanteringen.
          </p>
          <p xml:id="i-SYHFW6haZ8VXAUxyELWLS5">
            Försvarsberedningen skriver i sin rapport 2001:14: "Ökad uppmärksamhet
            har på senare tid riktats mot kvinnors roll i konfliktförebyggande
            krishantering och återuppbyggnaden efter konflikter. I samtliga
            dessa skeenden har påtalats att kvinnors kompetenser och erfarenheter
            bättre bör tas tillvara för att skapa effektivare insatser och
            hållbarare lösningar. Detta skulle t.ex. kunna innefatta att i
            mandaten för en fredsbefrämjande insats aktivt uppmärksamma och
            involvera kvinnor, både vad gäller den personal som sänds ut och
            kontakter med lokalbefolkning som insatserna riktas på, samt att
            uppmuntra kvinnligt deltagande när fredsavtal skall förhandlas
            fram."
          </p>
          <p xml:id="i-9WvFgksNdNVNCh6yJfMTjt">
            Man hänvisar vidare till FN-resolutionen 1325 (från år 2000),
            vilken innebar att man uppmanade medlemsstaterna att stärka kvinnorepresentationen
            på alla beslutsnivåer. Såväl i nationella som regionala och internationella
            institutioner och arrangemang för krishantering.
          </p>
          <p xml:id="i-4egabuDTjQz1qCTgfLFqPh">
            Samtidigt säger Försvarsberedningen att brister inom detta område
            minskar trovärdigheten i insatsen och riskerar att undergräva
            möjligheterna till ett framgångsrikt resultat.
          </p>
          <p xml:id="i-9we1vavryHZrNS8Wqw6GU1">
            Riksdagen har också genom utrikesutskottets betänkande, som svar
            på motion från Vänsterpartiet, understrukit vikten av FN-resolution
            1325.
          </p>
          <p xml:id="i-iKYvn7kNGxdKZ1FV29gVg">
            I betänkande 2000/01:UU4 och mer utvecklat i 2001/02:UföU1, säger
            utskottet: "Det sammansatta utrikes- och försvarsutskottet vill
            inledningsvis framhålla vikten av att kvinnorepresentation förstärks
            i alla sammanhang kring krishantering." Man redovisar vidare studier
            i frågan, stöd till Kvinna till Kvinna och andra initiativ och
            åtgärder Sverige deltagit med. Utskottet skriver avslutningsvis
            i denna del: "... att ett involverande av fler kvinnor i arbetet
            med konfliktförebyggande och konflikthantering i många fall skulle
            göra arbetet mer framgångsrikt och mångfacetterat. Det skulle
            medföra en mindre skev könsfördelning inom verksamhetsområdet
            och därutöver föra in perspektiv som män kanske ofta förbiser
            som t.ex. olika former av våld och hot mot kvinnor."
          </p>
          <p xml:id="i-NckQMUdWweaNcFETZ2AYCd">
            Det finns således en FN-resolution som uppmanar sina medlemsländer
            att agera i frågan, det finns uttalande om riksdagens positiva
            syn på kvinnors deltagande inom krishantering.
          </p>
          <p xml:id="i-Mfro67cWUhZ8cess5FiTPJ">
            Nu är det hög tid att gå från det uttalade stödet för forskning
            och utveckling av kunskaperna i frågan och ta steget mot konkret
            handling.
          </p>
          <p xml:id="i-7k3ShsMPh59AUH5EGuHKzW">
            Planeringen för den europeiska krishanteringsstyrkan pågår för
            fullt. Vad gäller den militära, oavsett vad vi anser om denna
            i övrigt, så har den sannerligen hitintills icke präglats av kunskaperna
            och insikterna som beskrivits ovan i denna interpellation. Den
            förebyggande och civila krishanteringen har endast tillåtits ta
            sina första stapplande steg.
          </p>
          <p xml:id="i-JtEbVCQM2gJ7utYoaX9BCC">
            Kunskapen om och behovet av att stärka kvinnorepresentationen,
            att kvinnor måste komma in på ett tidigt stadium, måste tillåtas
            att genomsyra planeringsprocessen från första stund. Det är inte
            nog att släppa in ett fåtal kvinnor i slutfasen av en process.
            Då är det för sent att påverka inriktning och uppbyggnad.
          </p>
          <p xml:id="i-FJTPcfZwze4SQCHK1R2CDk">
            Det är viktigt att regeringen, med stöd av riksdagens framställda
            åsikter och FN-resolutionen som grund, utvecklar en strategi för
            hur detta kan förverkligas. Det gäller att utveckla genderperspektivet
            och kunskaperna för officerare, både för dem som tjänstgör här
            hemma och för @ och detta kanske i ännu högre grad @ för dem som
            tjänstgör i internationella uppdrag. Kunskap om kvinnors situation
            och orsakerna till detta måste ges ett stort utrymme.
          </p>
          <p xml:id="i-2vUh553KQvPdMD3kXPkBGW">
            Det handlar också om att stärka kvinnors villkor i försvaret
            och att på allvar motarbeta diskriminering av kvinnor, både anställda
            inom försvaret och de värnpliktiga.
          </p>
          <p xml:id="i-XMvLXD9gQQ3a1V7oCEfiG3">
            Jag vet att det inom försvaret i dag pågår ett visst arbete för
            en försvarsmakt utan diskriminering och med ett betydligt större
            antal kvinnor anställda. Och det är bra! Jag vet att det pågår
            några projekt för att öka kunskapen om genderperspektivet inom
            Försvarsmakten. Och det är också bra. Men med det kan vi inte
            slå oss till ro, det finns mycket kvar att göra.
          </p>
          <p xml:id="i-N4GmeL9prTCquQDX2RUqXB">
            Det är även av största vikt att Sverige i sina kontakter inom
            de olika forum vi är representerade i, driver på för att förverkliga
            FN-resolutionen 1325:s mål och mening.
          </p>
        </div>
        <div type="ipQuestion">
          <p xml:id="i-4L1Kt3YKCMDVeiedp7yr6K">
            Jag vill ställa följande frågor till försvarsminister Björn von
            Sydow:
            <list rend="unordered">
              <item>
                1. Har försvarsministern utvecklat någon strategi i syfte att
                förverkliga FN-resolutionen 1325 och riksdagens uttalade mening
                vad gäller kvinnors roll i krishantering?
              </item>
              <item>
                2. Har försvarsministern vidtagit några åtgärder i syfte att
                förverkliga FN-resolutionen 1325 inom EU:s krishanteringsstyrka?
              </item>
              <item>
                3. Avser försvarsministern att vidta några åtgärder för att öka
                kunskapen om genderperspektivet inom Försvarsmakten?
              </item>
              <item>
                4. Avser försvarsministern att vidta några ytterligare åtgärder
                för att komma till rätta med diskrimineringen av kvinnor inom
                Försvarsmakten?
              </item>
            </list>
          </p>
        </div>
      </div>
    </body>
  </text>
</TEI>
