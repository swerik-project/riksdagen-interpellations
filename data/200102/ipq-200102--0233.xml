<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0233">
  <teiHeader>
    <fileDesc>
      <titleStmt>
        <title>demokrati för det nya seklet</title>
        <author>Nordlund, Harald (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demokrati för det nya seklet till statsrådet Britta Lejon om demokrati för det nya seklet</title>
          <idno type="rdwebb">GP10233</idno>
          <ref type="dokument_url_text">http://data.riksdagen.se/dokument/GP10233/text</ref>
          <ref type="dokument_url_html">http://data.riksdagen.se/dokument/GP10233</ref>
          <ref type="dokumentstatus_url_xml">http://data.riksdagen.se/dokumentstatus/GP10233</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDRRRaXKabL6avxH1jYjid</idno>
            <persName>Nordlund, Harald (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>Britta Lejon</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XrzEQ1bytgXXAXTAnsKx4X" corresp="i-sS6VZTVNkCN6AHvZNaaYb">
          <date when="2002-02-12"/>
        </correspAction>
        <correspAction type="answered" xml:id="i-5HYjnoBcYRWNks1mXkXxMv" corresp="i-sS6VZTVNkCN6AHvZNaaYb">
          <date when="2002-02-15"/>
        </correspAction>
        <correspAction type="sent" xml:id="i-Fq1c2n5i3sFEynLegYYtCA" corresp="i-PDRRRaXKabL6avxH1jYjid">
          <date when="2002-02-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WNA2dBLQMFXQXUUhAH2pg1">
            Interpellation 2001/02:233 av Harald Nordlund (fp) till statsrådet
            Britta Lejon om demokrati för det nya seklet
          </p>
        </div>
        <div type="ipqSubmissionInfo">
          <p xml:id="i-Y29J9zCZovCyuZELv1DExv">
            den 5 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TNADWxbd9pvhBvw5KFy3De">
            Regeringen har lagt sin proposition Demokrati för det nya seklet.
            Den säger sig presentera en långsiktig strategi för att värna
            om och fördjupa den svenska folkstyrelsen och den representativa
            demokratin och utgöra en av hörnstenarna i den samlade demokratipolitik
            som regeringen säger sig ha aktivt bedrivit sedan 1998. Den som
            till äventyrs hade höga förväntningar känner sig i dag besviken.
            Återbruk av gamla hörnstenar utgör ingen förnyelse. Det inslag
            av förnyelse propositionen ändå innehåller är knappast av hörnstenskaraktär,
            utan snarare byggnadsreglar som ska förstås som förändringar i
            det regelverk som ska ge förutsättningar för ett aktivt deltagande
            i det politiska arbete som många medborgare dessvärre redan ratat.
            Den viktigaste demokratireformen under senare år, personvalsreformen,
            får knappast någon uppmärksamhet i propositionen.
          </p>
          <p xml:id="i-BaFcudbu4FevXu7ypawnb5">
            De fyra långsiktiga målen
          </p>
          <p xml:id="i-3pmE78vKVD9mb1hqdRCQ1m">
            I det första av fyra mål föreslår och säger regeringen att valdeltagandet
            ska öka väsentligt i de nationella och kommunala valen liksom
            i valet till Europaparlamentet. Målet är knappast kontroversiellt
            och lär inte åstadkomma någon större debatt.
          </p>
          <p xml:id="i-NykkfobyR2ve3541fsowi7">
            Enligt det andra målet ska andelen medborgare som har, eller
            någon gång i livet har haft, politiska förtroendeuppdrag öka.
            Om detta mål ska förverkligas genom att antalet poster och uppdrag
            förväntas öka eller att omsättningen av förtroendevalda ska ske
            snabbare eller att de som samlat på sig många uppdrag, i snitt
            13 utöver kommunalrådsposten enligt en nyligen genomförd undersökning,
            ska dela med sig, säger regeringen inte mycket. Jag kan bara konstatera
            att målet knappast ska eller bör leda till en debatt i riksdagen
            eftersom frågan disponeras av kommunala fullmäktigeförsamlingar.
            Om en återremiss till SAP:s partikongress vore möjlig skulle jag
            föreslå en sådan.
          </p>
          <p xml:id="i-UNfKWWgWGtceExHgxrCEFE">
            Enligt det tredje målet ska medborgarna få bättre möjligheter
            än i dag att delta i och påverka den politiska processen och här
            ska också andelen som deltar ökas.
          </p>
          <p xml:id="i-PohHm4HoGc2ydvf8enQ3o8">
            Enligt det fjärde långsiktiga målet ska möjligheterna att påverka
            bli mer jämlika än i dag och det betyder att ungdomar, arbetslösa
            och personer med utländsk bakgrund också ska öka. Det torde råda
            politisk enighet också om de senare två målskrivningarna.
          </p>
          <p xml:id="i-Cg4fq7kVySdMp5rcvmcEq1">
            De konkreta åtgärderna
          </p>
          <p xml:id="i-SLgPMXVGrMNNoE32cSRXHR">
            Det är när det kommer till propositionens mer konkreta förslag
            det blir illavarslande och bristerna i nytänkande framstår ändå
            tydligare. Metoderna för att åstadkomma ökat valdeltagande präglas
            av en klädsam självkritik över nuvarande förhållanden, den låga
            aktiviteten, förmodade svårförståeliga system och brister i utnyttjande
            av personvalets potential. Förnyelsearbetet inskränker sig till
            jubileumsfiranden och inrättande av en ny myndighet.
          </p>
          <p xml:id="i-J9DMhLYSvyoiPmmNagxjx3">
            Regeringen vill också stärka de demokratiska institutionerna,
            framför allt fullmäktigeförsamlingarna och likställa drift i kommunal
            förvaltnings- respektive bolagsform. Man vill se till att fullmäktige
            får ta ställning innan helägda kommunala aktiebolag eller stiftelser
            fattar beslut. Den möjligheten finns redan i dag. Däremot är bolagens
            styrelseledamöter i sig bundna av aktiebolagslagen som ålägger
            dem att i huvudsak tillvarata ägarnas intressen och inte politiska.
            Vad som behövs är att ägarna, dvs. fullmäktigeförsamlingarna,
            tar egna initiativ och ger bolagsstyrelserna klara ägardirektiv
            vilket aktiebolagslagen medger.
          </p>
          <p xml:id="i-JR3ZEmnN9KjjzEwjzeSR3i">
            De vidgade befogenheter som föreslås för självförvaltningsorgan
            utgör inget nytänkande i sig men jämställer styrfunktionen för
            exempelvis kommunala verksamheter i egen regi med entreprenörer
            och annat huvudmannaskap. Genomgående är propositionens förslag
            nödvändig anpassning till en redan rådande verklighet. Det enda
            undantaget är medborgarförslagsrätten som ska ge personer som
            är folkbokförda i en kommun rätt att väcka ärenden i fullmäktige.
            Brasklappen att det blir "upp till respektive kommun- och landstingsfullmäktige
            att besluta om man vill införa möjligheten" finns här, men saknas
            i en del andra frågor respektive fullmäktige förfogar över.
          </p>
          <p xml:id="i-7wKw3RsvYNUKH3LUJujgKi">
            Personval
          </p>
          <p xml:id="i-GHByceNyuGEyJj9MQEcTtX">
            Personval stimulerar kontakterna mellan väljare och valda. Valsystemet
            ska förändras så att väljarna ges den fullständiga makten inte
            bara när det gäller val av parti utan också val av person. En
            annan viktig åtgärd är införandet av skilda valdagar för kommun-
            och riksdagsval. Härigenom ökar utrymmet för debatt och insyn
            i de lokala och regionala frågorna. Genom ett större inslag av
            personval skulle intresset för valen öka och väljarnas makt bli
            större.
          </p>
          <p xml:id="i-8qpAdHLySm6GT4JQW2cUYo">
            Det behövs en förändrad politikerroll
          </p>
          <p xml:id="i-YbTQpG51FwuYz4JAzNEuj3">
            Intresset för partipolitik är lågt. Detta är beklagligt eftersom
            den representativa demokrati vi har bygger på partier och partipolitik.
            Det låga intresset är förståeligt. Medborgaren möts mestadels
            av politikens detaljfrågor, som dessutom ofta är lösryckta ur
            ett större sammanhang. Så är också fallet med demokratipropositionen.
            Den innehåller utbud och erbjudanden till medborgarna. Den faller
            in i gamla hjulspår och efterlyser fler politiker att stänga in
            i sammanträdesrummen. Det finns ett allmänt intresse för samhällsfrågor
            men den politiska apparat som fattar besluten, som har makten,
            förmår inte fånga upp det intresset. Följden blir likgiltighet,
            utanförskap, maktlöshet och ibland t.o.m. ren vanmakt.
          </p>
          <p xml:id="i-UkvJ9a1fxPBXW7tNKeAQfG">
            Jag menar att det är mycket de politiska partierna, och vi politiker,
            kunde göra bättre för att väcka intresse och skapa delaktighet,
            motarbeta maktlöshet och återge människor makten över sig egen
            vardag. Individen måste bli starkare, på det politiska förmynderiets
            bekostnad, och i hög grad få ta ansvar för sitt eget liv. Politikens
            uppgift är att skapa dessa förutsättningar men den föreliggande
            propositionen lyckas inte fullt ut. Politikerns roll måste förändras
            från att vara representant för "systemet" till att vara medborgarnas
            ombud.
          </p>
          <p xml:id="i-HBzTGXRWNSj3upRJJ6aQKi">
            Jag vill fråga demokratiministern:
          </p>
          <p xml:id="i-GvkYzxu1BnKTZRchoFwaCs">
            Vilka initiativ avser statsrådet att ta för att förbättra möjligheterna
            för alla att delta i politiskt arbete?
          </p>
          <p xml:id="i-VYa2df3xJ1LD3jn3LDNfm6">
            Vilka åtgärder avser statsrådet att vidta för att möjliggöra
            för den förtroendevalde att vara medborgarnas ombud?
          </p>
          <p xml:id="i-Dk95kvwEBzWt9aQAvoxQJX">
            Vilka initiativ avser statsrådet att vidta för att politikerns
            roll ska förändras från att vara representant för "systemet" till
            att vara medborgarnas ombud?
          </p>
          <p xml:id="i-SMDSw3dsCVMkB8RKdWHTU8">
            Vilka initiativ avser statsrådet att ta för att öka möjligheterna
            till personval?
          </p>
        </div>
      </div>
    </body>
  </text>
</TEI>
