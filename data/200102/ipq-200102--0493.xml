<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0493">
  <teiHeader>
    <fileDesc>
      <titleStmt>
        <title>konkurrensvillkor för svenskt jordbruk</title>
        <author>Gustafsson, Holger (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konkurrensvillkor för svenskt jordbruk till finansminister Bosse Ringholm om konkurrensvillkor för svenskt jordbruk</title>
          <idno type="rdwebb">GP10493</idno>
          <ref type="dokument_url_text">http://data.riksdagen.se/dokument/GP10493/text</ref>
          <ref type="dokument_url_html">http://data.riksdagen.se/dokument/GP10493</ref>
          <ref type="dokumentstatus_url_xml">http://data.riksdagen.se/dokumentstatus/GP10493</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <persName>Gustafsson, Holger (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GuMvgYMeJzSMybUGVMsrRP" corresp="i-A5R84cTmpky3NHJ7nLKaEt">
          <date when="2002-05-14"/>
        </correspAction>
        <correspAction type="answered" xml:id="i-U9FtgJLPp2HWFLgXWsPT6v" corresp="i-A5R84cTmpky3NHJ7nLKaEt">
          <date when="2002-05-27"/>
        </correspAction>
        <correspAction type="sent" xml:id="i-CE2WdGvmHNk9tUzSxoQC8c" corresp="i-5jLvgtZLz4tn3NhaKToY29">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-USFCdqSkkugVHvcA5vKyVR">
            Interpellation 2001/02:493 av Holger Gustafsson (kd) till finansminister
            Bosse Ringholm om konkurrensvillkor för svenskt jordbruk
          </p>
        </div>
        <div type="ipqSubmissionInfo">
          <p xml:id="i-TrcLyFYt4ZfhLZ5G4sNraY">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G9qcAddWE7f5ZEVcS5LxrH">
            Samtidigt som lantbruksnäringen söker se optimistiskt på framtiden
            och Lantbruksbarometern pekar på en byggboom i det svenska lantbruket
            så pekar nya larmrapporter på sviktande antal sökande till landets
            jordbruksutbildningar. Detta trots att 48 % av samtliga lantbrukare
            anger att de kan rekommendera lantbrukaryrket till sina barn.
          </p>
          <p xml:id="i-6qjMJ255RWK6fpdDQeMS1L">
            Många bönder upplever att lönsamheten förbättrats under 2001.
            En majoritet av lantbrukarna, 60@70 %, upplever dock lönsamheten
            fortsatt som ganska eller mycket dålig.
          </p>
          <p xml:id="i-5dctrGy1AVgdcQUxkuMWju">
            Sammantaget ger detta en splittrad bild av vilka förutsättningar
            lantbruksnäringen har för framtiden. Från Kristdemokraternas sida
            har vi under lång tid drivit en tydlig linje, att statsmakterna
            måste stå upp för svenskt jordbruk och se till att skapa rimliga
            konkurrensvillkor med omvärlden. Regeringens jordbrukspolitik
            har dock präglats av passivitet eller för jordbruket direkt skadliga
            förslag. Det krävs nu en förändring.
          </p>
          <p xml:id="i-8Mj8Enb8u21EPqrEt7rmGH">
            De speciella villkor som är förknippade med jordbruk och livsmedelsproduktion
            måste få konsekvenser i form av en särskilt utformad jordbrukspolitik
            som skapar rimliga förutsättningar för den enskilde lantbruksföretagaren.
            Jorden ligger där den ligger och kan inte flyttas utomlands. De
            särskilt starka miljö- och djurhållningsvillkor som präglar svenskt
            jordbruk och som innebär ökade produktionskostnader i förhållande
            till omvärlden måste ekonomiskt kompenseras. Det miljö- och landskapsvårdande
            inslaget är en "kollektiv nyttighet". Eftersom strävan ska vara
            att bibehålla det öppna landskapet i hela landet krävs här en
            solidarisk uppställning via gemensam finansiering.
          </p>
          <p xml:id="i-5vdGTYAwAk3xrVqdDXxCMB">
            Den pessimism och depression som under senare år spritt sig bland
            jordbruks- och landsbygdsbefolkningen måste brytas. En ny optimism
            och hög attraktionskraft måste skapas för jordbrukaryrket. Som
            lantbrukare ska man kunna vara stolt över sitt yrke och känna
            optimism inför framtiden. Ungdomar måste med inspiration lockas
            till de areella näringarna och få möjlighet till bra utbildning,
            kompetensutveckling och framtidstro. För att komma därhän krävs
            en tydlig jordbrukspolitisk strategi. Den innefattar många frågeställningar
            men i denna interpellation vill jag koncentrera mig på frågan
            om att skapa lika konkurrensvillkor med omvärlden.
          </p>
          <p xml:id="i-PeQvMXVpLVsPD444aaGpfK">
            I Sverige har en extra skatteryggsäck pålagts bönderna i form
            av höga dieselskatter och skatter på gödning. Denna skatteryggsäck
            måste lyftas av så att lantbruksföretagaren kan konkurrera med
            omvärlden på lika villkor. Regeringen har trots utfästelser ännu
            inte lagt fram förslag som innebär att jordbruket får lika konkurrensvillkor.
            Också i vårpropositionen saknades förslag som skulle kunna infria
            de vallöften som spreds av ledande jordbrukspolitiska socialdemokratiska
            företrädare inför valet 1998. De löften som regeringen gett i
            en överenskommelse med LRF hösten 2000 och för ett år sedan i
            april 2001 har inte heller infriats. För ett år sedan uppfattade
            LRF att man fått löfte om att dieselskatten för arbetsmaskiner
            skulle sänkas redan till årsskiftet 2001/2002. Något som inte
            skedde.
          </p>
          <p xml:id="i-98VqNTEXd9VCU7zfrkHHuV">
            Under flera år har således regeringen och dess företrädare i
            riksdagen förespeglat landets lantbrukare att förslag ska presenteras
            som innebär en sänkning av dieselskatterna på arbetsfordon. Genom
            att begrava frågan i utredningar har man sett till att frågan
            ännu inte hamnat på riksdagens bord. Nu senast har Vägtrafikskatteutredningen
            redovisat sin syn som innebär endast en marginell skattesänkning
            som inte skulle innebära att svenska bönder fick likvärdiga konkurrensförhållanden
            gentemot omvärlden. Vidare säger utredaren i en kommentar att
            något slutligt förslag inte kan lämnas förrän de grundläggande
            principerna för trafikbeskattning utretts.
          </p>
          <p xml:id="i-PoyMLx9Pg9gA7KgNVKjeqP">
            Detta är ett hån mot den utsatta och luttrade lantbrukarkåren.
            Under en hel mandatperiod har nu regeringen lyckats förhala denna
            fråga. Och man tog inte heller chansen i vårpropositionen. Kommer
            det nu att bli nya löften inför kommande val i höst eller bryr
            sig regeringen inte längre om denna fråga? En tydlig signal om
            att regeringen vill ge jordbruksnäringen lika konkurrensvillkor
            skulle kunna vara den injektion som behövs för att nu på nytt
            fylla jordbruksutbildningarna med sökanden.
          </p>
        </div>
        <div type="ipQuestion">
          <p xml:id="i-Y8gn1TCFx4WRYEuAXsn7ZQ">
            Mina frågor till finansministern är:
            <list rend="unordered">
              <item>
                1. Varför har regeringen inte infriat löftena om sänkning av
                dieselskatten för arbetsfordon?
              </item>
              <item>
                2. När avser ministern föreslå en sänkning av dieselskatten för
                arbetsfordon, och hur stor kommer i sådant fall sänkningen att
                vara?
              </item>
            </list>
          </p>
        </div>
      </div>
    </body>
  </text>
</TEI>
