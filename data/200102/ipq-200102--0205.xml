<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0205">
  <teiHeader>
    <fileDesc>
      <titleStmt>
        <title>rökning och serveringsmiljöer</title>
        <author>Kinberg, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rökning och serveringsmiljöer till socialminister Lars Engqvist om rökning och serveringsmiljöer</title>
          <idno type="rdwebb">GP10205</idno>
          <ref type="dokument_url_text">http://data.riksdagen.se/dokument/GP10205/text</ref>
          <ref type="dokument_url_html">http://data.riksdagen.se/dokument/GP10205</ref>
          <ref type="dokumentstatus_url_xml">http://data.riksdagen.se/dokumentstatus/GP10205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <persName>Kinberg, Anna (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WdJUGQ3vkkcGwjP71YjJEW" corresp="i-ESKbhHz2VETwMj9meYcmxk">
          <date when="2002-02-05"/>
        </correspAction>
        <correspAction type="answered" xml:id="i-29RNbCm2VPpnx8Hpr6neYR" corresp="i-ESKbhHz2VETwMj9meYcmxk">
          <date when="2002-02-12"/>
        </correspAction>
        <correspAction type="sent" xml:id="i-QxddhycWGj8uZLFdArP9Pf" corresp="i-CajxChHCyySL6R6AQNT1bF">
          <date when="2002-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8DSeewrQtaY7FXb5JJji7j">
            Interpellation 2001/02:205 av Anna Kinberg (m) till socialminister
            Lars Engqvist om rökning och serveringsmiljöer
          </p>
        </div>
        <div type="ipqSubmissionInfo">
          <p xml:id="i-5mcbMqFFek2xsanYYnqSpU">
            den 28 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T7SXKSHct5Qvhnp8pGJCAL">
            I regeringens proposition 2001/02:64, Vissa tobaksfrågor, föreslås
            tvingande åtgärder för rökfria serveringsmiljöer och hotas med
            lagstiftning om totalt rökförbud. Bakom förslaget ligger folkhälsopolitiska
            motiv och det övergripande syftet att minska rökningen.
          </p>
          <p xml:id="i-4fYcvaqzHsk9SNsn7kX8cb">
            Frågan är dock om förslaget får önskvärd effekt. Risken är snarare
            stor att lagstiftning om rökfria krogar inte är ett effektivt
            sätt att minska antalet vanerökare, men desto effektivare för
            att minska antalet krogbesökare och krogar. I stället för att
            uppnå en positiv hälsoeffekt uppnås då en negativ arbetsmarknads-
            och näringseffekt.
          </p>
          <p xml:id="i-7yJX5zFZZ7ePpFfvWDdVP7">
            I dag uppskattas att ungefär hälften av gästerna röker i samband
            med krogbesöket. Många av dem är inte vanerökare utan uppskattar
            att ta en cigarett till kaffet ibland. Den hälsorisken utsätter
            de sig medvetet, och frivilligt, för om de går till en krog där
            rökning är tillåten. Den hälsorisken är försumbar jämfört med
            den som vanemässig och daglig rökning innebär. Om man vill minska
            antalet rökare bör man ta sikte på dem som röker ofta och mycket,
            snarare än dem som röker sällan och lite. Många "krogrökare" tillhör
            de senare av dessa kategorier.
          </p>
          <p xml:id="i-Bz5c8QPM48zu6q7G5SJiZe">
            Om förslaget om helt rökfria serveringsställen genomförs slutar
            några kroggäster säkert röka och fortsätter gå ut som förut. Men
            de andra får välja mellan att stå och röka utanför krogen, att
            göra det i krogens rökrum eller annat utrymme som "särskilt avsatts"
            där "servering eller annan verksamhet" inte bedrivs eller att
            stanna hemma. Inget av dem är till nytta för krognäringen, tvärtom
            får alla tre med största sannolikhet både ekonomiska och sociala
            konsekvenser. Därför skulle ett förbud mot rökning i serveringsmiljöer
            få negativa konsekvenser både för en av våra viktigaste näringar
            och för de människor som lever i och av den.
          </p>
          <p xml:id="i-DcHibTBTob5RdwxZfbv3HF">
            Gästerna skulle inte som i dag få välja mellan rökfria krogar
            och sådana där rökning är tillåten utan bara kunna välja rökfria.
            De som vill röka får gå till rökrummet, gå ut eller stanna hemma
            och avstå från att gå på restaurang.
          </p>
          <p xml:id="i-GBjGwgLm9nK5rGMbw127Vy">
            Krögarna skulle riskera att förlora upp till 50 % av sin omsättning
            om rökarna avstår från att äta ute. Även den krog som skulle bygga
            ett särskilt avsatt utrymme för rökning skulle förlora intäkter
            eftersom servering inte får förekomma där.
          </p>
          <p xml:id="i-8EZWMZ5aqe8tQjGMSVufax">
            Personalen skulle därmed riskera sina jobb. Även om många hellre
            jobbar i en mindre rökig bar än en där det röks mer har de allra
            flesta ändå jobbet kvar än blir av med det.
          </p>
          <p xml:id="i-ELYS2jwrz8RrcGE3U1q45">
            Om hotet om lagstiftning om totalt rökfria serveringsmiljöer
            blir verklighet kan, sammanfattningsvis, de negativa effekterna
            för krogbranschen bli större än de positiva för folkhälsan. Ett
            sådant scenario måste undvikas.
          </p>
        </div>
        <div type="ipQuestion">
          <p xml:id="i-FwzpLDpUnU8K5VcqBZv3h8">
            Eftersom förslaget om rökfria serveringsmiljöer kommer att utredas
            enligt ovannämnda proposition, ställer jag följande frågor.
            <list rend="unordered">
              <item>
                1. Avser ministern att ge utredningen i uppdrag att beräkna hur
                många vanerökare som kommer att sluta röka som en konsekvens av
                rökfria serveringsmiljöer?
              </item>
              <item>
                2. Avser ministern att ge utredningen i uppdrag att beräkna hur
                många arbetstillfällen som kommer att försvinna i krog-, kafé-
                och restaurangbranschen som konsekvens av rökfria serveringsmiljöer?
              </item>
              <item>
                3. Om utredningen skulle visa på omfattande konsekvenser med
                avseende på sysselsättning och exkluderande från uteliv och samvaro,
                alternativt negligerbara effekter på antalet rökare, avser socialministern
                ändå att lägga fram ett förslag om totalförbud mot rökning på
                krogar, kaféer och restauranger?
              </item>
            </list>
          </p>
        </div>
      </div>
    </body>
  </text>
</TEI>
