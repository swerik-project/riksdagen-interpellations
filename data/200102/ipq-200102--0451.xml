<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0451">
  <teiHeader>
    <fileDesc>
      <titleStmt>
        <title>kristna konvertiter från Iran</title>
        <author>Ayoub, Magda (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kristna konvertiter från Iran till statsrådet Jan O Karlsson om kristna konvertiter från Iran</title>
          <idno type="rdwebb">GP10451</idno>
          <ref type="dokument_url_text">http://data.riksdagen.se/dokument/GP10451/text</ref>
          <ref type="dokument_url_html">http://data.riksdagen.se/dokument/GP10451</ref>
          <ref type="dokumentstatus_url_xml">http://data.riksdagen.se/dokumentstatus/GP10451</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Fnps4HB4T8k2Yc71rfops</idno>
            <persName>Ayoub, Magda (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QX24Hdu2jpnBWZHhxYzH5P" corresp="i-3MwbJPjHpsScrukDj5ohhN">
          <date when="2002-05-14"/>
        </correspAction>
        <correspAction type="answered" xml:id="i-8SEuoUDmnrHmRX8tereK6M" corresp="i-3MwbJPjHpsScrukDj5ohhN">
          <date when="2002-05-21"/>
        </correspAction>
        <correspAction type="sent" xml:id="i-UrQ3z8CFjnyNnW5FVFJEmR" corresp="i-7Fnps4HB4T8k2Yc71rfops">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FCR22PiuNJwkz2Z63yQpYa">
            Interpellation 2001/02:451 av Magda Ayoub (kd) till statsrådet
            Jan O Karlsson om kristna konvertiter från Iran
          </p>
        </div>
        <div type="ipqSubmissionInfo">
          <p xml:id="i-FjewCL5241REVTwqoxqpqj">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-A4y48VSw1Cu24abwXnE65s">
            Enligt det islamiska rättssystemet sharia, som gäller i Iran,
            är konversion från islam till annan religion förbjuden. Brottet
            medför dödsstraff. Fram t.o.m. 1995 beviljades därför kristna
            konvertiter från Iran asyl i Sverige men i januari 1996 ändrades
            praxis. Konversion ses inte längre som asylgrundande skäl. De
            centrala argumenten för denna praxisändring är att om konversionen
            förblir en privat angelägenhet riskerar man inte att bli föremål
            för myndigheternas intresse och att även om sharia-rätten officiellt
            stadgar dödsstraff för konversion har endast en utdömts som sedan
            upphävts.
          </p>
          <p xml:id="i-JnS4HFYz8Rn4TRcSJARhsN">
            Det finns all anledning att ifrågasätta ett antal grundläggande
            resonemang i praxisbesluten. I beslutet i utlänningsnämnden den
            10 januari 1996 om risken för förföljelser i hemlandet efter konvertering,
            från islam till kristendom står det bl.a. följande:
          </p>
          <p xml:id="i-PeyXWcrYkpLaRt6qkszFhs">
            "Den i Iran gällande sharia-rätten stadgar officiellt dödsstraff
            för konversion från islam till kristendom. I ett fall under 1990-talet
            har konversionen, utöver andra anklagelser för brott, utgjort
            grund för utdömt dödsstraff enligt sharia-lagstiftningen. I detta
            fall har dödsdomen sedan upphävts av högsta domstolen. I några
            få andra fall har konvertiter på obekant sätt bragts om livet.
            Det har i samtliga fall rört sig om missionerande präster."
          </p>
          <p xml:id="i-Qku3qg95msg4hxc8h5NLZ7">
            "Iranska myndigheter anser sig ha större problem med bland annat
            det ekonomiska läget än att ha intresse för att förfölja enskilda
            personer som har konverterat till kristendomen."
          </p>
          <p xml:id="i-HMKBe7WQtySUbx2hNum1A4">
            "Konversion från islam till kristendom är enligt iranska myndigheters
            uppfattning inte möjlig och en konversion som skett utomlands
            uppfattas av myndigheterna som ett 'tekniskt' agerande i syfte
            att erhålla asyl, vilket vid ett återvändande därför inte medför
            att personen ifråga riskerar allvarligare trakasserier. Det i
            Iran utbredda så kallade 'taqieh'-institutet, som gör det legitimt
            att ljuga för att uppnå vissa syften, innebär en hög acceptansnivå
            vad gäller lögnen som ursäkt för vissa beteenden, såsom till exempel
            att ha sökt asyl i väst."
          </p>
          <p xml:id="i-4iudw9REk3BVbziyv6vPak">
            "Iranska medborgare som konverterat från islam till en annan
            religion och som låter konversionen förbli en personlig angelägenhet
            riskerar inte att bli föremål för myndigheternas intresse."
          </p>
          <p xml:id="i-5Euye79ZYh1xPoJcjg47np">
            I ett avslagsbeslut från Migrationsverket den 20 december 2001
            för en kristen iranier hänvisas uttryckligen till Utlänningsnämndens
            utslag enligt ovan (den 10 januari 1996):
          </p>
          <p xml:id="i-NUFyF221aYgJ492HR9hZ56">
            "Vad gäller din konversion har Utlänningsnämnden bedömt i fem
            praxisbildande beslut av den 10 januari 1996 (UN 9505010 m.fl.)
            att en iransk medborgare som konverterar från islam till en annan
            religion normalt inte behöver riskera sådana följder som föreskrivs
            inom sharia-rätten, vare sig konversion skett i hemlandet eller
            utomlands."
          </p>
          <p xml:id="i-NmgY3qZWEYJ71pniyjoQ9o">
            "Skulle det vara så att du blir illa behandlad av de sunnitiska
            mullorna i din hembygd är verket av den uppfattningen att du kan
            uppehålla dig i annan del av landet för att undkomma eventuella
            lokala problem."
          </p>
          <p xml:id="i-EPMutuhBDuEXfz4pDu3vzY">
            Islam genomsyrar det iranska samhället vilket innebär att religionen
            präglar arbetslivet, det sociala livet och familjelivet. Var och
            en som inte deltar i bön noteras och löper risk att rapporteras
            till myndigheterna. Medborgarna kontrolleras av islamiska kontrollanter
            som har rätt att stoppa människor på gatan och förhöra dem. Vid
            ansökan till skolor, universitet, armén och vid anställningar
            i statliga verk måste man uppge sin religiösa tillhörighet. Konvertiter
            nekas både studieplats, anställning och näringstillstånd för privat
            företagande. Att behålla sin kristna tro blir då en fråga om att
            leva underjordiskt, med en ständig rädsla för upptäckt.
          </p>
          <p xml:id="i-S2snrxwTADSnGP1jVx6TZC">
            I den senaste rapporten om Iran från UNHCR (januari 2001) har
            det noterats ett tjugotal "försvunna" konvertiter under ett år.
            Källorna för rapporten uppger att de sannolikt dödats. Den som
            konverterat i Iran är en murtad @ avfälling @ hans eller hennes
            blod är halal @ tillåtet att utgjuta av, regimens agenter och
            religiösa fanatiker, även av konvertitens egen familj. Ser man
            till den totala bilden där repression, förtryck och mord utövas
            mot oliktänkande på alla nivåer i samhället kan avsaknaden av
            offentliga avrättningar av konvertiter inte rimligen sägas bevisa
            en existerande rättstrygghet för den som konverterar. Det är,
            mot bakgrund av detta, uppenbart att beslutsunderlaget om situationen
            i hemländerna för kristna konvertiter genast borde ses över.
          </p>
          <p xml:id="i-TBSMk7odUeXHAAprGsGy2T">
            Vilka åtgärder avser statsrådet att vidta för att säkerställa
            att iranska konvertiter mot denna bakgrund får asyl?
          </p>
          <p xml:id="i-5dw7YPwbuSHwpQ7eG3oJmy">
            Vilka åtgärder avser statsrådet att vidta så att landinformationen
            om kristna konvertiter ses över och förbättras?
          </p>
        </div>
      </div>
    </body>
  </text>
</TEI>
