<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0279">
  <teiHeader>
    <fileDesc>
      <titleStmt>
        <title>missbruk och prostitution</title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>missbruk och prostitution till socialminister Lars Engqvist om missbruk och prostitution</title>
          <idno type="rdwebb">GP10279</idno>
          <ref type="dokument_url_text">http://data.riksdagen.se/dokument/GP10279/text</ref>
          <ref type="dokument_url_html">http://data.riksdagen.se/dokument/GP10279</ref>
          <ref type="dokumentstatus_url_xml">http://data.riksdagen.se/dokumentstatus/GP10279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Larsson, Hillevi (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LujHuT9hB85PmjwdZR2Rka" corresp="i-ESKbhHz2VETwMj9meYcmxk">
          <date when="2002-03-05"/>
        </correspAction>
        <correspAction type="answered" xml:id="i-NzuyX5ASUPGUZnbhj612bX" corresp="i-ESKbhHz2VETwMj9meYcmxk">
          <date when="2002-03-08"/>
        </correspAction>
        <correspAction type="sent" xml:id="i-Xepm5qVTm8WrBHJ9iYWefv" corresp="i-EgqHRHVoW5y9USDYuNoYuA">
          <date when="2002-02-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TyznXbgMrLrHLEi4wPDwLQ">
            Interpellation 2001/02:279 av Hillevi Larsson (s) till socialminister
            Lars Engqvist om missbruk och prostitution
          </p>
        </div>
        <div type="ipqSubmissionInfo">
          <p xml:id="i-UguTZbg8wzJ893Sp91PFrB">
            den 22 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JzzaT9sm8rLw43p9M19Lfx">
            Det finns ca 26 000 tunga narkomaner i Sverige, varav ca 5 000
            är heroinister. Av dessa får omkring 650 metadonbehandling. Det
            finns långt fler behövande än de som får en behandlingsplats,
            med förödande konsekvenser i form av fysiskt och psykiskt lidande,
            krossade familjer, omhändertagna barn, prostitution och ond bråd
            död. Heroin är en av de droger som är snabbast och mest beroendeframkallande.
          </p>
          <p xml:id="i-7RVKwfcnfLZFh475b8MxXZ">
            Det positiva med metadon är att det lindrar abstinensbesvär och
            dämpar suget efter heroin. Metadonet är beroendeframkallande,
            men patienten blir inte påverkad med rätt inställd metadondos.
            Det innebär att vederbörande kan leva ett någorlunda normalt liv.
          </p>
          <p xml:id="i-ACC3bL45TeXDhKETK5DYJa">
            År 1966 i Uppsala påbörjades de första försöken att ersätta heroin
            med metadon. Patienterna bestod av dem som hade svårast missbruk,
            och som tidigare gjort flera försök att sluta med sitt missbruk
            men återfallit gång på gång. I slutet av 1980-talet inrättades
            ytterligare två metadonprogram, i Stockholm och Lund. 1992 fick
            Malmö också ett program.
          </p>
        </div>
        <div type="ipQuestion">
          <p xml:id="i-QjNF3G2KMbFYYGrPoEbsGT">
            Det finns strikta kriterier för vilka som får delta i metadonbehandling.
            De är:
            <list rend="unordered">
              <item>
                minst fyraårigt dokumenterat intravenöst opiatmissbruk
              </item>
              <item>
                prövat drogfri behandling
              </item>
              <item>
                fyllt 20 år
              </item>
              <item>
                uppgifter som visar att avancerat blandmissbruk inte föreligger
              </item>
              <item>
                ha en acceptabel valfrihetssituation (ej vara arresterad, häktad,
                dömd till fängelsepåföljd eller intagen i kriminalvårdsanstalt).
              </item>
            </list>
          </p>
          <p xml:id="i-8eeLa44DDKxCNUS7jDYBhv">
            Dessutom ska i regel behandlingen ske efter samråd med socialtjänstens
            narkomanvård och den läkare som landstinget utsett för detta ändamål.
            Patienten måste också ge sitt medgivande till samråd för att behandling
            ska komma på tal.
          </p>
          <p xml:id="i-T8xMDE64jCDfU7RYeBfzAN">
            Med andra ord ställs mycket höga krav för att någon ska få metadonbehandling.
            Det vore därför inte förhastat att släppa in fler till behandling,
            eftersom dessa kommer att genomgå samma noggranna prövning.
          </p>
          <p xml:id="i-YbCGYc8qYiXDNC5oK6Fmaa">
            Det som talar starkast för att upplåta fler behandlingsplatser
            är de undersökningar som gjorts av konsekvenserna av metadonprogrammen.
            Samtliga 261 missbrukare som kom med i metadonprogram 1989@1991
            har följts i genomsnitt i nio år. Resultatet är entydigt. Både
            dödlighet, missbruk och kriminalitet minskar under tiden heroinisterna
            får metadonbehandling. En senare undersökning gjord av Socialstyrelsen
            1997 visar också på positiva konsekvenser. Dessa är en markant
            minskning av kriminalitet (lagförda brott och arresttillfällen),
            sjukhusvård och dödlighet samt en klar förbättring av livssituationen
            för många patienter.
          </p>
          <p xml:id="i-3H6oii11QC69y9NgEjt6gH">
            Trots det stora behovet ges behandling bara i Uppsala, Stockholm,
            Lund och Malmö och till sammanlagt högst 800 personer i Sverige.
            Det finns all anledning att ifrågasätta gränsen vid 800 personer.
            Antalet motiverade patienter bör vara avgörande för antalet behandlingsplatser,
            inte en i förväg fastställd siffra. Dessutom bör behandling ges
            på fler ställen i landet. Exempelvis Göteborg har liknande storstads-
            och drogproblem som Stockholm och Malmö.
          </p>
          <p xml:id="i-7Mrv2CA2fsFeAFhgGp242H">
            Heroinmissbruk har ett mycket starkt samband med prostitution.
            De som missbrukar "uppåt-tjack-droger" som kokain och amfetamin
            bekostar oftare sitt missbruk genom inbrott, stölder och den typen
            av brott. Heroin som är en "nedåt-tjack-drog" uppmuntrar inte
            till våldsamma brott eftersom den är förslöande. Dessutom är många
            prostituerade påverkade medan de arbetar, vilket gör jobbet mer
            uthärdligt eftersom heroinet bedövar deras ångest.
          </p>
          <p xml:id="i-CwdzapjjpYh2gwWKWXKngQ">
            I Malmö, där jag kommer ifrån, är 95 % av de gatuprostituerade
            heroinister. Ingen av dem går "frivilligt" på gatan. Suget efter
            heroin är det som drivit dem att prostituera sig. Detta sug är
            så starkt att inget annat i livet längre betyder något. Efter
            två till tre månaders missbruk hamnar dessa unga kvinnor så gott
            som utan undantag på gatan. Och detta gäller oavsett vilken bakgrund
            de har. Tjejer från välbärgade hem med god utbildning råkar i
            regel lika illa ut som de som kommer från fattiga hem och saknar
            utbildning. I Malmö är heroinet så billigt att man genom prostitution
            kan försörja två personer med heroin. Det innebär att många av
            kvinnorna som går på gatan även försörjer sin pojkvän med heroin.
          </p>
          <p xml:id="i-YRRwAN6az1bwMkAwZB9Kop">
            Mot bakgrund av detta är det viktigt att även männen erbjuds
            behandling mot sitt missbruk. Om bara kvinnan får genomgå behandling
            utsätts hon för dubbelt tryck från sin pojkvän. Dels blir det
            svårare att sluta ta heroin om pojkvännen gör det, dels kommer
            han att kräva att hon fortsätter att gå på gatan för att finansiera
            hans missbruk. Det bör bli möjligt att genomgå familjebehandling,
            där flera medlemmar i samma familj får hjälp samtidigt. Dessa
            kan dessutom motivera varandra att stå emot heroinet.
          </p>
          <p xml:id="i-BXJwETMMMHvYzEcP2Jfg4n">
            Det behövs inte bara fler behandlingsplatser för metadonprogram,
            utan väntetiderna måste också bli kortare. Samstämmiga uppgifter
            från fältpersonal säger att väntetiden är ödesdiger. Motiverade
            faller vanligtvis tillbaka till sitt missbruk om de tvingas vänta
            för länge. Med tanke på heroinets extrema abstinensbesvär är detta
            inte underligt. I dag kan väntetiden ligga på upp till en månad.
            För en missbrukare med tungt heroinmissbruk kan t.o.m. en vecka
            vara för lång tid. Ambitionen bör i stället vara att omedelbart
            med någon enstaka dags varsel ta in patienter för behandling.
            Extra resurser och minskad byråkrati skulle möjliggöra detta.
            I dag vittnar fältarbetare om svårt sjuka heroinister med små
            barn som av läkare fått en dödsdom om de inte genomgår behandling,
            men som ändå inte tas in för behandling inom rimlig tid. Det är
            skrämmande att människoliv skördas bara för att väntetiderna är
            för långa. Det är också fruktansvärt att små barn får sina liv
            förstörda på grund av detta. Det bästa för alla parter är att
            motiverade föräldrar omedelbart tas in för behandling så att de
            sedan kan leva ett någorlunda normalt liv, och framför allt överleva!
          </p>
          <p xml:id="i-Bt8PAxAfknU1NqDvZwpzvY">
            Trots mitt stöd för metadonbehandling anser jag att det i första
            hand ska användas för att behandla äldre missbrukare med långt
            och tungt missbruk som prövat allt annat. När det gäller yngre
            missbrukare måste man i första hand motivera dem att bli helt
            drogfria. Men när det gäller äldre missbrukare är det helt enkelt
            inte realistiskt att tro att någon som använt heroin i 20 år och
            gjort allt för att sluta plötsligt ska bli drogfri. Metadon är
            ofta enda vägen för dem att lämna både missbruket och prostitutionen.
            När det gäller äldre missbrukare kan metadon dessutom i många
            fall vara skillnaden mellan liv och död. De små barn som alltför
            ofta är inblandade förtjänar att man gör allt för att rädda deras
            föräldrars liv. Med metadonbehandling kan dessutom ofta föräldrarna
            behålla vårdnaden om barnet eftersom de kan leva någorlunda normala
            liv. Enligt min mening bör fångar med heroinmissbruk omfattas
            av möjligheterna att genomgå behandling med metadon. Därför måste
            reglerna för metadonbehandling ändras så att undantag kan göras
            för intagna.
          </p>
          <p xml:id="i-BHAjzVCinsJ2a9NnoGq16B">
            Sammanfattningsvis tror jag att metadonbehandling är ett sätt
            att bekämpa missbruk, kriminalitet, prostitution, fruktansvärt
            psykiskt och fysiskt lidande för såväl missbrukare som deras familjer
            och framför allt rädda liv.
          </p>
        </div>
        <div type="ipQuestion">
          <p xml:id="i-XeRBC9AxtjNRYo1GGYy5Do">
            Med anledning av ovanstående vill jag ställa följande frågor
            till socialministern:
            <list rend="unordered">
              <item>
                1.Kan ministern tänka sig att verka för att det erbjuds fler
                behandlingsplater än 800 och om det finns möjlighet att sprida
                dem till fler orter, exempelvis Göteborg?
              </item>
              <item>
                2.Kommer ministern att verka för att väntetiderna kortas för
                att förhindra att motiverade hinner falla tillbaka i missbruk?
              </item>
              <item>
                3.Kommer ministern att verka för att det erbjuds familjebehandling
                när fler än en i familjen missbrukar?
              </item>
              <item>
                4.Kommer ministern att verka för att motiverade fångar erbjuds
                metadonbehandling?
              </item>
              <item>
                5.Kommer ministern att verka för att metadonbehandling prioriteras
                för äldre prostituerade missbrukare?
              </item>
            </list>
          </p>
        </div>
      </div>
    </body>
  </text>
</TEI>
