<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0444">
  <teiHeader>
    <fileDesc>
      <titleStmt>
        <title>Aralsjön</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aralsjön till statsrådet Jan O Karlsson om Aralsjön</title>
          <idno type="rdwebb">GP10444</idno>
          <ref type="dokument_url_text">http://data.riksdagen.se/dokument/GP10444/text</ref>
          <ref type="dokument_url_html">http://data.riksdagen.se/dokument/GP10444</ref>
          <ref type="dokumentstatus_url_xml">http://data.riksdagen.se/dokumentstatus/GP10444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-RU4Mo7fCUNWJpVvgdEUnUh" corresp="i-3MwbJPjHpsScrukDj5ohhN">
          <date when="2002-05-14"/>
        </correspAction>
        <correspAction type="answered" xml:id="i-44Pj85fWmv3eTCDx7Y1LHo" corresp="i-3MwbJPjHpsScrukDj5ohhN">
          <date when="2002-05-21"/>
        </correspAction>
        <correspAction type="sent" xml:id="i-TvWaJ9FjHHGoUzgFks42ZD" corresp="i-T9dFBJ1pv742mQeG3uLBtA">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HZExXFQF1Lwsq265AiVCc2">
            Interpellation 2001/02:444 av Margareta Viklund (kd) till statsrådet
            Jan O Karlsson om Aralsjön
          </p>
        </div>
        <div type="ipqSubmissionInfo">
          <p xml:id="i-ChrPwe7GjYrzMaLwwyC522">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-81gwtiBa1X5XSkP1Vj3GoT">
            Lite nu och då, men inte tillräckligt ofta för att väcka behövlig
            opinion, brukar Aralsjön, som kallas världens största enskilda
            miljökatastrof, lyftas fram och belysas av massmedierna och i
            andra sammanhang. Katastrofen är så stor i sin omfattning, att
            det är nästintill omöjligt att förstå dess hela vidd och konsekvenser
            för människor och natur både i den nära regionen och för världsmiljön.
          </p>
          <p xml:id="i-PAJU9gBwkgHMzSwtZMTzJr">
            Sedan början på 1960-talet har Aralsjön krympt med en areal som
            är mer än dubbelt så stor som Skåne och i dess ställe har en ekologisk
            katastrofzon kommit. De årtionden som gått för att bryta ned de
            goda natur- och miljöbetingelserna för människor och natur kan
            det ta hundratals år att reparera och restaurera. Om det över
            huvud taget går.
          </p>
          <p xml:id="i-7tEf9opt5ovHcEQRVNt7FM">
            De svåra problemen kring Aralsjön är väl kända. Människorna runt
            sjön har inte tillgång till friskt dricksvatten, utan tvingas
            dricka salthaltigt, orenat vatten. Den odlingsbara marken runt
            sjön har förstörts dels av de stora mängder salt från den uttorkade
            sjöbottnen som förflyttats vid årligen återkommande stormar, dels
            genom den mycket stora användningen av kemiska gödslings- och
            bekämpningsmedel som användes i jordbruket under den sovjetiska
            tiden.
          </p>
          <p xml:id="i-E1y3M1KuWzadeZDLgW9pje">
            Trots att kunskapen om Aralsjöns dåliga situation är väl känd,
            finns det i dag inga väl sammanhållna planer för hur Aralsjön
            samt de omgivande staternas och befolkningarnas framtida existens
            ska kunna tryggas och livsbetingelserna förbättras. Det är därför
            hög tid att olika internationella fora på allvar tar tag i frågan
            om Aralsjön, sammanställer tillgänglig kunskap, i samarbete med
            länderna i Aralsjöns nära omgivning, utarbetar en enhetlig plan
            för området samt i samverkan verkställer planen.
          </p>
          <p xml:id="i-2DdSoRBJVn8DvUBgwFoUid">
            Aralsjöns situation är så angelägen att den måste få en framskjuten
            plats på världssamfundets dagordning. EU och OSSE måste också
            i sitt arbete i samverkan med FN ge prioritet åt den frågan.
          </p>
          <p xml:id="i-M2w4B8cNL1MDMM2WeGjwWm">
            Hundratals miljoner kronor har, som det kan tyckas till ingen
            nytta, redan satsats på att restaurera Aralsjön. Frivilliga organisationer
            från bl.a. Sverige arbetar i dag med att introducera jordbruksprojekt
            och bedriva humanitära och sociala projekt i Aralsjöområdet. Det
            är ett arbete som behöver allt stöd det kan få. Men framför allt
            behöver det planeras och utföras i internationell samverkan. Frågan
            brådskar och är mycket angelägen.
          </p>
          <p xml:id="i-QanqYkpZJas2Gc9QkqCFdR">
            Ett speciellt problem, som jag vill lyfta fram i sammanhanget
            är ön Vozrozhdeniye, På-nytt-födelse-ön, en ö som förbrukats helt
            av Sovjets militärmakt. Den har framför allt blivit en avstjälpningsplats
            för biologiska och kemiska vapen. Ön är nu övergiven av människor
            och spåren av människans framfart förskräcker. Förgiftade ormar
            och stora råttor har tagit ön i besittning. Hela ön är som en
            tickande bomb med nedgrävt smittsamt laboratorieavfall och oförbrukad
            krigsmateriel. Ön läcker ut sina gifter i Aralsjön och sprider
            dem med vinden.
          </p>
          <p xml:id="i-964nn5zVKe7u5vWaJhhXFB">
            Genom att Aralsjön minskar i volym närmar sig också Vozrozhdeniye
            fastlandet. Den processen går för närvarande mycket fort. Det
            är en tidsfråga när den processen är slutförd. Risken är stor
            att om inget görs för att sanera ön kommer de förgiftade djuren
            att spridas vidare till fastlandet.
          </p>
          <p xml:id="i-7z6qtfzuha9x92VWP9Bqhq">
            Utrikesutskottet konstaterar i sitt betänkande 2000/01:UU11 att
            USA kontinuerligt följer utvecklingen på ön när det gäller resterna
            av det sovjetiska biokrigsprogrammet. Detta är bra, men inte tillräckligt.
            Det är av ett globalt intresse att den krigsmateriel och det krigsavfall
            som finns på ön destrueras så fort som möjligt, inte minst med
            tanke på vad som skulle kunna hända om de biokrigsrester som fortfarande
            finns på ön kommer i fel händer. En internationell destruktions-
            och restaureringsplan för ön bör snarast upprättas. Här har världssamfundet
            och EU ett stort ansvar, och Sverige @ vars kunnande inom miljöområdet
            är allmänt känt @ bör spela en pådrivande roll när det gäller
            att gå från ord till handling i denna fråga.
          </p>
          <p xml:id="i-ERrZpc1w2zyxmjRDnnzT7m">
            Regeringarna i länderna runt Aralsjön har inlett ett samarbete
            för att söka lösa problemen kring Aralsjön. Nya samarbetsorgan
            har inrättats. Men regimerna präglas till stor del av det förflutna
            och anser sig möta problem av oöverstigliga dimensioner. Det är
            därför angeläget att samarbetet mellan staterna runt Aralsjön
            systematiseras och resultatinriktas för att få till stånd gemensamma
            insatser för sjöns räddning.
          </p>
          <p xml:id="i-Qqcb6c5yFz3A99ym8gyapa">
            Det internationella samfundet har gjort betydande ansträngningar
            för att förbättra situationen. Världsbanken och andra internationella
            organisationer har förmedlat stora resurser till området. Men
            resultaten av insatserna är hitintills begränsade. Det behövs
            väl planerade, långsiktiga och uthålliga insatser för att vända
            utvecklingen.
          </p>
          <p xml:id="i-BXYCZMMghN46W7RJYUXSfS">
            Även de internationella biståndsorganisationerna måste samordna
            sina insatser. Det behövs en internationell plan för gemensamma
            aktiviteter för och kring Aralsjön.
          </p>
          <p xml:id="i-Gw8UDSLmCykP35BXprsCXF">
            Samtidigt är det inte enbart det låga intresset för miljökatastrofen
            Aralsjön, som gör att internationell hjälp inte når fram. Många
            gånger finns orsaken att hämta i den tidsmässigt långa byråkratiska
            processen hos de internationella biståndsorganisationerna. Att
            vänta flera år uppfattas ofta av många lokala samarbetspartner
            som att intresset är lågt och följden blir att planerade projekt
            avbryts och utlovad hjälp uteblir. Att sprida kunskap om Aralsjökatastrofen,
            både internationellt och lokalt, är en viktig del av arbetet för
            en förbättrad situation kring Aralsjön.
          </p>
          <p xml:id="i-FFaVvG1oMMsV6ygUk19wCb">
            Insatser måste göras på många olika områden. Bevattningskanalerna
            måste repareras och effektiviseras, Aralsjöns tillflöden måste
            garanteras och på sikt måste produktionsstrukturen ändras så att
            man går över till mindre vattenkrävande grödor än bomull.
          </p>
          <p xml:id="i-2wf7VXobG61U7AUeyB3uSZ">
            Sverige kan, inte minst inom ramen för EU, aktivt verka för att
            ett internationellt organ, eventuellt i EU:s regi, inrättas för
            att samordna alla de insatser som redan görs, men också de som
            väntar på att göras, i denna ekologiskt sett hårt drabbade region.
          </p>
          <p xml:id="i-4ifDM84ZEm71WWTZoMkX7u">
            Mina frågor till statsrådet är:
          </p>
          <p xml:id="i-CzGZAGd47qeAkFBspjNSdt">
            Hur kommer regeringen att arbeta för att Aralsjön får en framskjuten
            plats på FN:s och andra internationella organs dagordningar?
          </p>
          <p xml:id="i-WufDmq8hf24XbeZiRKevgR">
            Hur avser regeringen att arbeta så att det upprättas en gemensam
            och hållbar internationell samverkansplan för arbetet med Aralsjön
            och för att förbättra ländernas och folkens katastrofala situation
            i området runt sjön?
          </p>
          <p xml:id="i-Dq4od4tFvstcHKuHsMB8cy">
            Hur avser regeringen att verka för att ön Vozrozhdeniyes situation
            blir en internationellt prioriterad fråga?
          </p>
        </div>
      </div>
    </body>
  </text>
</TEI>
