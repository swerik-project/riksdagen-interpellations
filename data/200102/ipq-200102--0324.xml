<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0324">
  <teiHeader>
    <fileDesc>
      <titleStmt>
        <title>tillverkning av fruktviner</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tillverkning av fruktviner till näringsminister Björn Rosengren om tillverkning av fruktviner</title>
          <idno type="rdwebb">GP10324</idno>
          <ref type="dokument_url_text">http://data.riksdagen.se/dokument/GP10324/text</ref>
          <ref type="dokument_url_html">http://data.riksdagen.se/dokument/GP10324</ref>
          <ref type="dokumentstatus_url_xml">http://data.riksdagen.se/dokumentstatus/GP10324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LGcjeEyyP8pKh5VcBjViMC" corresp="i-HP26Ex6XfZD2gozC8P6pdm">
          <date when="2002-04-02"/>
        </correspAction>
        <correspAction type="answered" xml:id="i-AMbfLw1ybB6PsjgUBucBgT" corresp="i-ESKbhHz2VETwMj9meYcmxk">
          <date when="2002-04-12"/>
        </correspAction>
        <correspAction type="sent" xml:id="i-9VvPKmiWkxxigGW5Xd3mpY" corresp="i-JKZyQwnfkbK1njmH7h7T4h">
          <date when="2002-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3QfcNqdUeaK8CZ9Pit344w">
            Interpellation 2001/02:324 av Ola Karlsson (m) till näringsminister
            Björn Rosengren om tillverkning av fruktviner
          </p>
        </div>
        <div type="ipqSubmissionInfo">
          <p xml:id="i-85rU8oP4cqczBbv3pbD3Ja">
            den 19 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8ab7weUacTqy4i4sXe7GTo">
            Reglerna för tillverkare av fruktvin är goda exempel på den byråkrati
            som möter och hindrar nya företagare. Det är också exempel på
            hur dagens regelverk förhindrar företagande inom nya områden och
            på landsbygden. Reglerna är oftast anpassade till de stora företagen
            i traditionella näringar inne i tätorterna.
          </p>
          <p xml:id="i-3W9VkVdoaLQYbEkqcxBtqw">
            Produktion av fruktvin skulle kunna skapa hundratals arbeten
            runtom i vårt land. I EU är fruktvinsnäringen väletablerad sedan
            länge. I Finland finns nu ett sjuttiotal fruktvinsproducenter
            vilket skapat förutsättningar för en omfattande vinturism, specialiserade
            underleverantörer, fruktodlingar, plockning av vilda bär, vinmakareutbildningar,
            forskning m.m. Därmed har också många nya arbetstillfällen skapats,
            de flesta på landsbygden. Den goda utvecklingen i Finland är en
            följd av att man i samband med EU-inträdet införde en lagstiftad
            rätt till den som producerar fruktvin att sälja sina produkter
            direkt till konsument. Resultaten har varit så goda att man vill
            utöka direktförsäljningen till att även gälla likörtillverkare.
          </p>
          <p xml:id="i-DmvF1Mgrdr66btnyEb8fYi">
            År 1995 avskaffade Sveriges riksdag tillverkningsmonopolet för
            vin- och spritdrycker. Efter sex år har endast fyra nya aktörer
            lyckats etablera sig. Vad dessa fyra producenter visar är att
            det finns ett stort intresse för svenskt fruktvin såväl i Sverige
            som utomlands och att det går att producera kvalitetsprodukter
            av svenska råvaror. Det allmänna intresset för att besöka vinerierna
            och se hur tillverkningen går till är också stort.
          </p>
          <p xml:id="i-X1QAy2V3WZqDnGtLzC6e97">
            De svenska tillverkarna av fruktvin möter framför allt två problem.
            Dels möjligheten att sälja sina produkter till vanliga konsumenter,
            dels svårigheterna att marknadsföra sina produkter.
          </p>
          <p xml:id="i-diN5WYJr1E9yKr5U5Sz5M">
            I resten av världen är gårdsförsäljning den dominerande försäljningen
            för många vinproducenter, framför allt för de mindre. Gårdsförsäljning
            är en utmärkt form för att kunna avsätta mindre partier och undvika
            dyra mellanhänder med krångliga hanteringssystem. Gårdsförsäljning
            är förbjuden i Sverige.
          </p>
          <p xml:id="i-DvKECPQnXvsA19vAjPSYiy">
            I resten av världen är en viktig del av marknadsföringen möjligheten
            att kunna erbjuda provsmakning. Både som ett led i försäljningsverksamheten
            men även för att kunna locka betalande turister till verksamheten.
            Det handlar då om små mängder, några centiliter, av de eget producerade
            vinerna. I Sverige kräver sådan servering serveringstillstånd.
            För att få ett permanent serveringstillstånd krävs att vinmakaren
            samtidigt kan erbjuda servering av mat, vilket i sin tur kräver
            investeringar i restaurangkök m.m. Alternativet är tillfälligt
            serveringstillstånd vilket då bara gäller vissa perioder och blir
            dyrt.
          </p>
          <p xml:id="i-G8UkbTCP7WTKKsVThkhyYY">
            Jag anser att reglerna snarast bör ändras både för att tillåta
            gårdsförsäljning och för att tillåta provsmakning av egna produkter
            utan krav på egen restaurang.
          </p>
          <p xml:id="i-U7EbrWxA1mNtkukFqAgzi9">
            Vilka åtgärder avser statsrådet att vidta för att underlätta
            för ökat företagande kring fruktvin?
          </p>
        </div>
      </div>
    </body>
  </text>
</TEI>
