<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0231">
  <teiHeader>
    <fileDesc>
      <titleStmt>
        <title>förbränning av fossila bränslen</title>
        <author>Hansson, Roy (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förbränning av fossila bränslen till statsrådet Lena Sommestad om förbränning av fossila bränslen</title>
          <idno type="rdwebb">GP10231</idno>
          <ref type="dokument_url_text">http://data.riksdagen.se/dokument/GP10231/text</ref>
          <ref type="dokument_url_html">http://data.riksdagen.se/dokument/GP10231</ref>
          <ref type="dokumentstatus_url_xml">http://data.riksdagen.se/dokumentstatus/GP10231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZ8SfvMTUwmGX9ydckup6w</idno>
            <persName>Hansson, Roy (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>statsrådet Lena Sommestad </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Vh5kfmQnbxyVETr66CXiQo" corresp="i-4f2bAEUboRxqAf7W8Ybmzm">
          <date when="2002-02-12"/>
        </correspAction>
        <correspAction type="sent" xml:id="i-DUhujvdVk4zJmnPSx7CSbU" corresp="i-TZ8SfvMTUwmGX9ydckup6w">
          <date when="2002-02-04"/>
        </correspAction>
        <correspAction type="answered" xml:id="i-UYBATK99AQwkr1kc7Uov59" corresp="i-HP26Ex6XfZD2gozC8P6pdm">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D6HADwhrpVd9WvPfAreR9P">
            Interpellation 2001/02:231 av Roy Hansson (m) till statsrådet
            Lena Sommestad om förbränning av fossila bränslen
          </p>
        </div>
        <div type="ipqSubmissionInfo">
          <p xml:id="i-Gv3CVodFXRUcq3Mg6Wbayc">
            den 5 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GWqMr9JQVh5VGXjC24iMue">
            När den energipolitiska överenskommelsen mellan Socialdemokraterna,
            Centerpartiet och Vänsterpartiet presenterades 1997 sade den då
            ansvarige ministern: "möjligen kommer det att krävas en och annan
            droppe olja". Detta var inte sant. I stället har det behövts berg
            av stenkol, för förbränning i Danmark.
          </p>
          <p xml:id="i-KZQkgRKyfSc7hiphqjSHCo">
            Svensk energipolitik, eller möjligen frånvaron av en realistisk
            energipolitik, har varit en lång lidandets historia. Särskilt
            gäller detta inom kärnteknikområdet där ärenden dragits i långbänk
            och många motsägelsefulla, "oåterkalleliga" och dyrbara politiska
            beslut torgförts över tiden.
          </p>
          <p xml:id="i-6fLYKUZUg14g93oxXG7hsg">
            Partierna bakom uppgörelsen måste även varit fullt medvetna om
            att stängningen av Barsebäck 1 skulle innebära ett behov av ökad
            import och därmed negativ inverkan på hälsan, miljön och klimatet,
            genom det ökade behovet av att förbränna fossila bränslen.
          </p>
          <p xml:id="i-WvdZ3ZjmtoQEGXYbKKeXF7">
            Produktionen i ett block i Barsebäck motsvarar förbränning av
            tre ton stenkol i minuten, vilket ger utsläpp som motsvarar utsläppen
            från 1 000 000 personbilar.
          </p>
          <p xml:id="i-AEChwTLRhEjGrDPC4D2Hki">
            Vidare måste uppgörelsepartierna varit medvetna om att det inte
            skulle vara möjligt att stänga Barsebäck 2 i juli 2001, med hänsyn
            till nödvändigheten att upprätthålla säker effektbalans i södra
            Sverige.
          </p>
          <p xml:id="i-dXsP3VqR765gtAiJosTtP">
            Energiomställningsprogrammet från 1997, på totalt drygt 9 miljarder
            kronor, har som mål att på sikt få fram ett resultat på tre TWh.
            Detta motsvarar inte den förlorade produktionskapaciteten i Barsebäck,
            som är 4,6 TWh per reaktor, dvs. totalt 9,2 TWh.
          </p>
          <p xml:id="i-7ba5aAuYs92CWbGT2RSkgh">
            En förutsättning för vårt välstånd är tillgången på elenergi
            till rimliga priser och med garanterad säker tillförsel.
          </p>
          <p xml:id="i-SB4zEcqnwXo7YSp6ZsXexu">
            Vad gäller priser är det naturligtvis så att konstruerad elbrist,
            utlandsberoende och samlade skatter på hissnande 30 miljarder
            kronor leder till stigande elpriser.
          </p>
          <p xml:id="i-VxeecfjK1yo33TJVCdVVeU">
            Regeringen har nyligen konstaterat att vårt importbehov kan bli
            mycket högre än vad det någonsin tidigare varit. Skulle dessutom
            en produktionsanläggning som Barsebäck 2 tas ur drift skulle elbristen
            bli mycket besvärande.
          </p>
          <p xml:id="i-CeJnGeqbWkzQEYjBG9TYoo">
            En fråga som diskuteras är huruvida klimatet påverkas av ökade
            utsläpp från förbränning av fossila bränslen. Sannolikt kan alla
            vara överens om att denna påverkan inte förändras beroende på
            i vilket land förbränningen sker. När vi importerar elenergi från
            Danmark, framställt genom förbränning av kol, så har vår import
            bidragit till ökade utsläpp. Lösningen på denna fråga är att vi
            inte importerar elenergi från Danmark, Tyskland eller Polen, utan
            det bästa vi kan göra för att minska utsläppen för vår del är
            att producera elenergi utan att förbränna fossila bränslen. Detta
            gäller oavsett om det är "en och annan droppe olja" eller berg
            av kol.
          </p>
          <p xml:id="i-FaYx3jzg3q72uAgBMmY5nP">
            När beslut om energiförsörjningen fattats tidigare, har kunskap
            funnits om begränsningar i möjligheter att överföra energi. Därmed
            har det varit klart att det inte skulle vara möjligt att upprätthålla
            en säker effektbalans. Oaktat detta har beslut fattats om avveckling
            av väl fungerade produktionsanläggningar som säkerställt just
            effektbalansen.
          </p>
          <p xml:id="i-G44t859bsetuNwB3aXUz4h">
            Regeringen har även här tidigare konstaterat att förutsättningar
            för fortsatt avveckling inte finns. Det hade naturligtvis varit
            långt bättre att detta konstaterats tidigare så att kapitalförstöring
            och onödiga elimportkostnader inte uppkommit, och att försörjningsosäkerhet
            inte hade behövt råda.
          </p>
          <p xml:id="i-5zvtSy5J3jK3xhSBXB5Hr4">
            När nu kunskap finns, vilket flera betydande organisationer som
            LO, Svenskt Näringsliv och Svensk Energi framhållit, är inte förutsättningarna
            för fortsatt avveckling av kärnkraften uppfyllda förrän tidigast
            flera år framåt.
          </p>
          <p xml:id="i-2FpaxQAfEYkCoC6NatwFg4">
            Regeringen har i skrivelsen (2001/02:22) konstaterat att det
            inte inom rimlig tidsrymd finns förutsättningar att avveckla produktionsanläggningar,
            utan att det finns behov av att ta i drift ytterligare produktionskapacitet.
            Skrivelsen anger vidare att det är viktigt att det förs en ansvarsfull
            energipolitik som på "kort och lång sikt tryggar tillgången på
            el och annan energi på villkor som är konkurrenskraftiga med omvärlden
            för att främja en god ekonomisk och social utveckling i Sverige".
          </p>
          <p xml:id="i-WcZ6gSVk12iZCjvViPJn4Q">
            Beslutet att stänga Barsebäck 1 var i grunden felaktigt, och
            beslutet har inneburit att vårt beroende av import ökat till betydande
            kostnader för landet. Hittills 8,5 miljarder kronor, och fram
            till 2017 lika mycket. Därtill har sårbarheten vad gäller energiförsörjning
            påtagligt ökat med uppenbar risk för betydande störningar vid
            kalla vinterdagar. Det är vidare uppenbart att beslutet att stänga
            Barsebäck 1 inneburit ett dramatiskt ökat hot mot miljön, genom
            den stora kvantitet utsläpp, som blivit följden genom nödvändigheten
            att ersätta bortfallet med förbränning av kol. Detta gäller oaktat
            att utsläppen inte skett i vårt land.
          </p>
          <p xml:id="i-AUQC6HyKhbs9WbRMiH1hPy">
            Regeringen har konstaterat att tidigare beslut att stänga Barsebäck
            2 år 2001 inte varit möjligt, eftersom uppsatta förutsättningar
            inte varit uppfyllda. Vidare konstateras i regeringsskrivelsen
            att dessa förutsättningar inte kommer förändras de närmaste åren,
            varför den aviserade prövningen 2003 förefaller vara helt meningslös.
          </p>
          <p xml:id="i-Gjzo8yBRSc3wbrxuuuXii2">
            Av något märkligt skäl finns i vår lagstiftning (lagen om kärnteknisk
            verksamhet [1984:3] § 6) ett förbud mot att genomföra forskning
            och utveckling inom kärnteknikområdet. Det måste väl ändå anses
            orimligt att det i vår lagstiftning finns inslag som förbjuder
            teknikutveckling?
          </p>
        </div>
        <div type="ipQuestion">
          <p xml:id="i-AVQC7djGqjvo4aU2HSTD74">
            Mot bakgrund av ovanstående vill jag ställa följande frågor till
            biträdande miljöministern:
            <list rend="unordered">
              <item>
                1.Vilka åtgärder avser statsrådet att vidta vad gäller kontrollstationen
                2003 vad avser stängningen av Barsebäck?
              </item>
              <item>
                2.Vilka åtgärder avser statsrådet att vidta för att vårt importbehov
                av stenkolsframställd elenergi minskar?
              </item>
              <item>
                3.Avser statsrådet att agera för att upphäva lagen som förbjuder
                forskning och utveckling inom kärnteknikområdet?
              </item>
            </list>
          </p>
        </div>
      </div>
    </body>
  </text>
</TEI>
