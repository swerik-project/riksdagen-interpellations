<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0041">
  <teiHeader>
    <fileDesc>
      <titleStmt>
        <title>sjuk- och olycksfallsförsäkringar för barn</title>
        <author>Moberg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sjuk- och olycksfallsförsäkringar för barn till socialminister Lars Engqvist om sjuk- och olycksfallsförsäkringar för barn</title>
          <idno type="rdwebb">GP1041</idno>
          <ref type="dokument_url_text">http://data.riksdagen.se/dokument/GP1041/text</ref>
          <ref type="dokument_url_html">http://data.riksdagen.se/dokument/GP1041</ref>
          <ref type="dokumentstatus_url_xml">http://data.riksdagen.se/dokumentstatus/GP1041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <persName>Moberg, Carina (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XJEzdsZFWww4ijwZwnVWcQ" corresp="i-ESKbhHz2VETwMj9meYcmxk">
          <date when="2001-11-13"/>
        </correspAction>
        <correspAction type="sent" xml:id="i-JN2J8B9SZ7q6HL96rREjpj" corresp="i-D9iCNaqxQvuHFjK2SSEFvT">
          <date when="2001-10-29"/>
        </correspAction>
        <correspAction type="answered" xml:id="i-DrKQn6NvSzr5maV3cKq2eg" corresp="i-ESKbhHz2VETwMj9meYcmxk">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Uc3pdMGahNUPBhjkK7Ayo7">
            Interpellation 2001/02:41 av Carina Moberg (s) till socialminister
            Lars Engqvist om sjuk- och olycksfallsförsäkringar för barn
          </p>
        </div>
        <div type="ipqSubmissionInfo">
          <p xml:id="i-ERZGB1bsebqYvCZ1Eyw3o">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EZrb6C3gerKBq7RkFAGXim">
            Att det är viktigt för varje förälder att se till att deras barn
            har bra sjuk- och olycksfallsförsäkring känner de flesta till.
            Som blivande förälder uppmärksammas man på detta på många sätt,
            inte minst genom reklam innehållande olika erbjudanden. Man får
            också ofta reda på att det är mycket viktigt att försäkra sitt
            barn så tidigt som möjligt innan eventuellt torra fläckar på huden,
            urinvägsinfektioner och andra vanliga åkommor dyker upp.
          </p>
          <p xml:id="i-HQXdn81UhT95t4sJsLjcpb">
            Som förälder har man i de allra flesta fall tät kontakt med barnavårdscentralen
            och barnsjuksköterska/barnläkare då barnen är väldigt små. Det
            finns tydliga kontrollpunkter för när man som förälder bör låta
            undersöka sitt barn. Ofta väger och mäter man sitt barn relativt
            regelbundet och gör en hel del andra test samt vaccinerar mot
            difteri, polio m.m. Inte minst viktigt är att som förälder få
            "prata av sig" sina undringar och ibland oro. Kontakten är mycket
            viktig och det ligger självklart i barnets intresse att relationen
            till sakkunnig personal är så bra som möjligt. Att detta fungerar
            bra har förmodligen stor betydelse för att vi i Sverige har friska
            och välmående barn. Så måste det fortsätta.
          </p>
          <p xml:id="i-Jzh1FukurBRBTbDdztB9VR">
            Patientjournallagen reglerar hur dokumentationen av kontakterna
            med föräldrar/barn ska gå till. Att handlingarna omfattas av sekretessen
            är oerhört viktigt. Som förälder är det inte någon självklarhet
            att du själv känner till vad som står i journalerna, eller att
            du ens vet att de förs. Det finns tydliga regler för vad, hur
            och varför vissa saker dokumenteras och annat inte, men eftersom
            vårdpersonalen tack och lov är människor kan självfallet nyanser
            och ordval leda till att olika tolkningar kan göras beroende på
            vem och i vilket syfte man tar del av detsamma.
          </p>
          <p xml:id="i-7ydmLBgpxuwRcERj6am4DD">
            Jag har uppmärksammats på att det är vanligt att man som förälder,
            ofta omedvetet, skrivit under ett avtal och därigenom ett godkännande
            av att det bolag man valt att försäkra sitt barn hos har rätt
            att kringgå sekretesslagstiftningen. Visserligen genom föräldrarnas
            medgivande till utlämnande av barnavårdscentralernas journaler
            men ofta utan grundlig och lättförståelig information. Omedvetenheten
            består ofta i att det inte klart går att utläsa denna konsekvens
            vid undertecknandet av avtalet. Informationen från försäkringsbolagen
            är på denna punkt otillräcklig. Jag ställer mig tveksam till försäkringsbolagens
            argument om att de två parterna på detta sätt får anses ha samma
            information om barnet.
          </p>
          <p xml:id="i-46ELci2ZjvJkVHuChy7CsF">
            Utöver detta ser rutinerna för olika barnavårdscentraler väldigt
            olika ut på olika platser i landet. Vissa barnsjuksköterskor har
            en upparbetad rutin som innebär att de, när ett försäkringsbolag
            begär att få kopior på ett barns journal, tar en direkt kontakt
            med föräldrarna som en informationsåtgärd. Detta anser jag borde
            vara en självklar rutin på alla barnavårdscentraler.
          </p>
          <p xml:id="i-6ttmu3etyMW3WgJiKf7C6Y">
            Mina farhågor innebär att detta kan leda till att föräldrar blir
            försiktigare med att kontakta barnavårdscentralerna och oroliga
            för att föra en öppen diskussion med sakkunnig personal, då man
            kan känna att den offentliga vårdens starka integritet naggas
            i kanten genom att man som förälder mer eller mindre tvingas till
            individuellt upphävande av sekretessen för att kunna försäkra
            sitt barn. Ingen vill ju ha barn som står utan sjuk- och olycksfallsförsäkring
            i vårt land.
          </p>
          <p xml:id="i-AgruUvYP1GiqHr8oF23qjt">
            Min fråga till socialminister Lars Engqvist är:
          </p>
          <p xml:id="i-FADbCuMorrGLjXoEtfMRbz">
            Vilka åtgärder är ministern beredd att vidta för att inskränka
            möjligheten att få tillgång till barnavårdscentralernas hälsovårdsjournaler
            för icke offentliga aktörer och vilka förbättringar vad gäller
            informationen avser ministern initiera?
          </p>
        </div>
      </div>
    </body>
  </text>
</TEI>
