<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0189">
  <teiHeader>
    <fileDesc>
      <titleStmt>
        <title>minerallagen</title>
        <author>Bergström, Harald (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>minerallagen till statsrådet Ulrica Messing om minerallagen</title>
          <idno type="rdwebb">GP10189</idno>
          <ref type="dokument_url_text">http://data.riksdagen.se/dokument/GP10189/text</ref>
          <ref type="dokument_url_html">http://data.riksdagen.se/dokument/GP10189</ref>
          <ref type="dokumentstatus_url_xml">http://data.riksdagen.se/dokumentstatus/GP10189</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UtrdG3TunFF2Q5dXbR45yN</idno>
            <persName>Bergström, Harald (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4JNKKd9HTwk5QoFkYDAWsn" corresp="i-L7Ay5GaFaMutWEX7utMv62">
          <date when="2002-01-22"/>
        </correspAction>
        <correspAction type="answered" xml:id="i-XfUM8P2CRZ3gMzCpXhbtg4" corresp="i-L7Ay5GaFaMutWEX7utMv62">
          <date when="2002-01-31"/>
        </correspAction>
        <correspAction type="sent" xml:id="i-LNC8mBeDuNEkFT5cLZ7s22" corresp="i-UtrdG3TunFF2Q5dXbR45yN">
          <date when="2002-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3kUHd8yxjmXFSubmejVU2x">
            Interpellation 2001/02:189 av Harald Bergström (kd) till statsrådet
            Ulrica Messing om minerallagen
          </p>
        </div>
        <div type="ipqSubmissionInfo">
          <p xml:id="i-2TWYkVHJBLwJVQ4oaoUJ6W">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SZwjXzCHVLHRsurVj26LW1">
            År 1991 fick Sverige en ny minerallag som öppnade nya möjligheter
            för såväl svenska som utländska mineralprospekterande företag
            att verka i Sverige. Den under 1980-talet mycket låga aktiviteten
            avseende antalet sökta och av Bergsstaten beviljade undersökningstillstånd
            ökade raskt till rekordnivåer åren 1996 och 1997.
          </p>
          <p xml:id="i-BEvc9eoQsn6KJFqgDmWcvP">
            Emellertid kom den nya lagen att medföra omfattande protester
            från markägare när deras mark togs i anspråk för undersökningstillstånd.
            Speciellt i södra Sverige var reaktionen kraftig.
          </p>
          <p xml:id="i-KMsdJSEkC6opYMVzwE1Vxp">
            Som ett svar på denna reaktion liksom motioner från alla riksdagspartierna
            tillsatte regeringen en utredning med uppgift att se över bl.a.
            markägares ställning i förhållande till minerallagens stadganden
            och regeringens förordning om tillståndsgivning för undersökning.
          </p>
          <p xml:id="i-JweUpeX9K2836SQszy3Zz8">
            I oktober 2000 överlämnades till regeringen utredningens betänkande,
            Minerallagen, markägarna och miljön. Betänkandet innehöll en rad
            förslag med syfte att rätta till den obalans som för närvarande
            råder mellan markägare, prospekteringsföretag och gruvnäring.
            Trots att en del av utredningens förslag inte är särskilt långtgående
            skulle deras genomförande ändå innebära förbättringar för de markägare
            som berörs av prospektering och bearbetning.
          </p>
          <p xml:id="i-YAQrpH3MThafo3aRW1Q8F2">
            Uppfattningen att det utan dröjsmål behövs förändringar av nu
            gällande lag och därefter av förordningen, som regeringen formellt
            råder över, torde dock vara höjt över varje tvivel.
          </p>
          <p xml:id="i-NbziD66sU6VCfJankijfyg">
            En fortsatt hög aktivitetsnivå avseende undersökningstillstånd
            är viktig för den nationalekonomiskt mycket viktiga gruvnäringens
            fortlevnad. Enligt vad jag erfarit av Bergsstaten börjar vi åter
            närma oss den alltför låga nivå som gällde under början av 1990-talet.
          </p>
          <p xml:id="i-eQht3kKCa6X1ep6pUSyXx">
            Jag sätter detta i samband med den osäkerhet prospekteringsföretagen
            känner inför de omfattande markägarprotester många nya undersökningstillstånd
            medfört de senaste åren.
          </p>
          <p xml:id="i-UncVUQ3MaiFUwEXFi5wZh2">
            Efter vad som tidigare meddelats skulle en proposition läggas
            i december 2001. Det är nu passerat. Inte heller aviseras något
            förslag i den förteckning över propositioner som regeringen avser
            förelägga riksdagen under våren 2002.
          </p>
        </div>
        <div type="ipQuestion">
          <p xml:id="i-D2Q4cS6Wtezr3aiwj7eNL3">
            Mot bakgrund av ovanstående vill jag fråga statsrådet:
            <list rend="unordered">
              <item>
                1. När avser statsrådet lägga förslag till ny minerallag på riksdagens
                bord?
              </item>
              <item>
                2. Vilka åtgärder avser statsrådet vidta för att en hög nivå
                av undersökningsaktiviteter ska råda och därigenom tillförsäkra
                gruvnäringen framtida livsbetingelser?
              </item>
            </list>
          </p>
        </div>
      </div>
    </body>
  </text>
</TEI>
