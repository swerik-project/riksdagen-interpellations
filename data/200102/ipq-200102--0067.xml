<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0067">
  <teiHeader>
    <fileDesc>
      <titleStmt>
        <title>äldreboende</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>äldreboende till socialminister Lars Engqvist om äldreboende</title>
          <idno type="rdwebb">GP1067</idno>
          <ref type="dokument_url_text">http://data.riksdagen.se/dokument/GP1067/text</ref>
          <ref type="dokument_url_html">http://data.riksdagen.se/dokument/GP1067</ref>
          <ref type="dokumentstatus_url_xml">http://data.riksdagen.se/dokumentstatus/GP1067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VamGrDsijS1f4VRWxJ8LH9" corresp="i-ESKbhHz2VETwMj9meYcmxk">
          <date when="2001-11-13"/>
        </correspAction>
        <correspAction type="answered" xml:id="i-6suizAnccV7WeNvVrJaUoP" corresp="i-ESKbhHz2VETwMj9meYcmxk">
          <date when="2001-11-26"/>
        </correspAction>
        <correspAction type="sent" xml:id="i-8vSvAauztKKjexrR3QXuYE" corresp="i-T9dFBJ1pv742mQeG3uLBtA">
          <date when="2001-11-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Qybny5CBobLp1UmrLmCV3C">
            Interpellation 2001/02:67 av Margareta Viklund (kd) till socialminister
            Lars Engqvist om äldreboende
          </p>
        </div>
        <div type="ipqSubmissionInfo">
          <p xml:id="i-AeGfVumYQydEfgvPNVWb5d">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GSULP4NR9kBtKNPkb8SHop">
            Riksdagen framhöll i anslutning till införandet av ädelreformen,
            år 1992, att samhällets service och vård till de äldre ska vila
            på tre grundläggande principer, rätten att själv bestämma hur
            man vill leva sitt fortsatta liv, rätten till trygghet och rätten
            till valfrihet.
          </p>
          <p xml:id="i-NL9WEN2DPpGHtMDbGXTRXG">
            Ädelreformen innebar bl.a. att kommunerna fick ansvar för äldreomsorg
            vid dåvarande sjukhem, ålderdomshem, gruppboende och servicehus.
            Övertagandet av sjukhemmen innebar att ca 31 000 vårdplatser överfördes
            från landstingen till kommunerna.
          </p>
          <p xml:id="i-ULJkF5d1JYDQdeXB8SUude">
            I början av 1990-talet byggdes ca 20 000 äldrebostäder enligt
            nya normer för särskilt boende. I bostäderna ingick kök eller
            kokskåp, toalett, dusch och kapprum. Bostäderna skulle ha sådan
            storlek och utformning att de kunde användas av en rullstolsbunden
            person.
          </p>
          <p xml:id="i-UDaFvmJxorp4wpsE8fbk45">
            För att klara omsorgen om dementa byggdes även gruppboenden men
            i otillräckligt antal. Genom att de äldre har blivit så många
            fler har antalet åldersdementa ökat, eftersom åldern är en av
            de faktorer som bidrar till demens. Detta har i sin tur ökat behovet
            av gruppboende för dementa, som är ett boende som kräver större
            personaltäthet i jämförelse med andra boendeformer.
          </p>
          <p xml:id="i-W59nAM9u4ou97fca4JyqXB">
            Då kommuner inte har haft möjlighet att tillhandahålla fler platser
            i gruppboende för dementa har de tvingats att göra tillfälliga
            säkerhetsanordningar med exempelvis låsta dörrar i ordinärt särskilt
            boende. Detta är helt otillfredsställande. Det har bl.a. inneburit
            att andra äldre inom boendet fått begränsad rörelsefrihet.
          </p>
          <p xml:id="i-FN7Z9cbVKmrdYVvHVSx1Co">
            Kommunerna har dessutom fått ta emot äldre från sjukhusen, där
            de bedömts som färdigbehandlade. Detta har ställt större krav
            på kommunerna att tillhandahålla särskilda boendeformer till dem
            som direkt efter sjukhusvistelse inte kan bo i sina hem. Inom
            äldreomsorgen behövs därför platser för växelvård och rehabilitering.
          </p>
          <p xml:id="i-9uKWrCfC2TQ3PsyJtFmEV7">
            Samtidigt som ädelreformen genomfördes, och de äldres antal ökade,
            fick kommunerna allt sämre ekonomiska förutsättningar att ta hand
            om de äldre. De långtgående besparingarna kommunerna tvingades
            göra påverkade i hög grad de äldres möjligheter till valfrihet
            i boendet.
          </p>
          <p xml:id="i-S6DLnvmf1sxZ4yWdWuKqFM">
            Som situationen ser ut i dag, i de flesta kommuner, liknar vårdbehovet
            för de äldre i de särskilda boendeformerna det som tidigare var
            vid sjukhemmen eller sjukvårdens långvårdsplatser. En stor skillnad
            är att det särskilda boendet inte är dimensionerat för de äldres
            stora vårdbehov. Vårdtyngden har generellt ökat de senaste åren.
            Detta gäller även den vård och omsorg som sker i hemmen. Genom
            de besparingar som kommunerna tvingades till på 1990-talet har
            inte tillräckligt med personal kunnat anställas. Detta har inneburit
            att personalen fått för stor arbetsbelastning. Detta har medverkat
            till att antalet långa sjukskrivningar för personalen ökat. Situationen
            är på vissa håll kaotisk.
          </p>
          <p xml:id="i-BF6LXq1JpH5XLCDqGrWenY">
            I dag har de äldre som på grund av trygghetsskäl inte vill bo
            hemma dessvärre ingen annan boendeform än det egna hemmet, där
            de dock kan få olika former av stöd. De har bl.a. möjlighet till
            bostadsanpassning, hemtjänst, färdtjänst, matdistribution, dagverksamhet
            och trygghetslarm. Men för många är det framför allt ur trygghetssynpunkt
            inte tillräckligt.
          </p>
          <p xml:id="i-2zRNaiXWXDaJ9e9pUaMZUv">
            Det är angeläget att en genomgripande översyn och utredning om
            äldreboendet kommer till stånd. Det behövas fler boendeformer,
            där de som inte vill eller kan bo kvar i sin egen bostad kan få
            möjlighet till särskilt boende med vård och omsorg. För att tillgodose
            de äldres möjligheter till trygghet, valfrihet och självbestämmande
            behövs också en översyn av personalförsörjningen.
          </p>
          <p xml:id="i-2GneAxqwVC9h96X4n4vXUS">
            För att äldreomsorgen ska kunna leva upp till ädelreformens principer
            och kunna ge de äldre en anständig vård och omsorg krävs mer initiativ
            och stöd från statens sida. För att ädelreformens grundläggande
            principer ska kunna gälla måste det satsas på äldreomsorgen på
            ett helt annat sätt än vad som hitintills har gjorts.
          </p>
          <p xml:id="i-HoQKQpeVZkkqpXrkF9pKTN">
            Mina frågor till socialministern:
          </p>
          <p xml:id="i-DciTuM4vnp6jqCViLudGmk">
            Vilka åtgärder tänker ministern vidta för att ädelreformens grundprinciper
            ska kunna efterlevas?
          </p>
          <p xml:id="i-EKgE7N72FM64udPAsq4Bij">
            Vilka åtgärder tänker ministern vidta för att tillgodose personalförsörjningen
            inom äldreomsorgen?
          </p>
          <p xml:id="i-XK6Y96CCm6YZ36ReH7Bw3y">
            På vad sätt tänker regeringen stödja kommunerna så att de äldres
            boende och boendeformer tillgodoses?
          </p>
        </div>
      </div>
    </body>
  </text>
</TEI>
