<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0403">
  <teiHeader>
    <fileDesc>
      <titleStmt>
        <title>postal infrastruktur</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>postal infrastruktur till statsrådet Mona Sahlin om postal infrastruktur</title>
          <idno type="rdwebb">GP10403</idno>
          <ref type="dokument_url_text">http://data.riksdagen.se/dokument/GP10403/text</ref>
          <ref type="dokument_url_html">http://data.riksdagen.se/dokument/GP10403</ref>
          <ref type="dokumentstatus_url_xml">http://data.riksdagen.se/dokumentstatus/GP10403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Ug2FzN6Gp45oDYiz4jUNsT" corresp="i-GFJcxAB9fyzG2VN1HakscJ">
          <date when="2002-05-14"/>
        </correspAction>
        <correspAction type="answered" xml:id="i-78JNu1yH2Bjpf3uixVNAxk" corresp="i-GFJcxAB9fyzG2VN1HakscJ">
          <date when="2002-05-13"/>
        </correspAction>
        <correspAction type="sent" xml:id="i-WWQfoCDauzLNi791Vf4sbj" corresp="i-KtELEJ9HytY7HFgQExEzLq">
          <date when="2002-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4Fed7gkAtPhfPDT75xju1a">
            Interpellation 2001/02:403 av Sven Bergström (c) till statsrådet
            Mona Sahlin om postal infrastruktur
          </p>
        </div>
        <div type="ipqSubmissionInfo">
          <p xml:id="i-AApxFZ6F2q9ChT8oRpCmfh">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VdoaEdfBWoGUag9MwqmGUD">
            Det är nu mer än tio år sedan den svenska postmarknaden avreglerades
            i början av 1990-talet. Det har inneburit att flera mindre aktörer
            börjat uppträda på den svenska postmarknaden. De flesta av dessa
            är mycket små enmansföretag som arbetar endast med lokal post
            i mindre städer. En större aktör är City Mail som finns etablerad
            främst i Stockholmsområdet men också i Malmö och Göteborg samt
            på Gotland. City Mail är dock verksam endast på marknaden för
            datoradresserad post.
          </p>
          <p xml:id="i-9ft9RCmi5DQfFZC5CrUcf4">
            De nya aktörerna har på detta område så här långt haft en begränsad
            betydelse för postmarknaden som helhet. På marknaden för enstaka
            brevförsändelser är Postens marknadsandel nära nog hundraprocentig
            och på området datoradresserad post fortfarande över 90 %.
          </p>
          <p xml:id="i-42KTMHXYQKzxmh3VZVLsTP">
            Mer än tio år efter det att postmarknaden avreglerades har alltså
            Posten fortfarande en kraftigt dominerande ställning. Det kan
            finnas olika förklaringar till detta men en viktig förklaring
            är sannolikt att tillgången till den postala infrastrukturen inte
            är på konkurrensneutrala villkor i dag. På en avregleringsmarknad
            är det kanske naturligt att det inte är klart från början vad
            som är infrastruktur över huvud taget. Just att detta inte varit
            klart och lagreglerat har inneburit en del turbulens och komplicerade
            förhandlingar.
          </p>
          <p xml:id="i-KBjmvqjXwTzkYnXjpT2V6X">
            De nya privata aktörerna har hävdat att vissa system är infrastruktur
            och att de därför har rätt att få tillgång till dessa till någon
            form av självkostnadspris. När Posten inte velat acceptera synsättet
            att olika system är infrastruktur utan i stället Postens egendom
            som de har rätt att prissätta affärsmässigt gentemot konkurrenterna,
            eller inte tillmötesgå önskemål om tillgång till dessa över huvud
            taget, så har naturligen förhandlingarna dragit ut på tiden och
            de mindre aktörerna har haft en svagare position och förlorat
            ekonomiskt.
          </p>
          <p xml:id="i-SQBio4k8m2nVjhMuYANkTd">
            Detta har enligt uppgift bl.a. visat sig vid förhandlingar om
            postboxpriser. Posten hävdade från början att priset för en privat
            aktör att lämna in en försändelse till en postbox skulle vara
            2:50 och att ersättning dessutom skulle betalas till Posten för
            den vinst som Posten gått miste om för att kunden valt att anlita
            en privat entreprenör i stället för Posten. Det finns flera liknande
            exempel från 1990-talet och tyvärr förefaller problemen att finnas
            kvar på en del områden.
          </p>
          <p xml:id="i-3nvW6GZZCeQD7m4opFWXKg">
            I slutet av 1990-talet började det bli enighet mellan samtliga
            politiska partier i riksdagen om att den postala infrastrukturen
            är postnummersystemet, adressändringar, postboxar och eftersändning.
            Det framgår av betänkanden i frågan från trafikutskottet. När
            frågan utreddes av Post- och telestyrelsen visade det sig att
            i princip samtliga aktörer, utom Posten, var överens om att detta
            skulle betraktas som postal infrastruktur. Från de fria postoperatörerna
            signalerades en stark frustration över att olika förhandlingar
            om tillgången till den postala infrastrukturen gav ett så begränsat
            resultat.
          </p>
          <p xml:id="i-URewNrQZvn2A6gWH46KzoP">
            Våren 1999 presenterade regeringen sin proposition om postal
            infrastruktur. Vid behandlingen i riksdagen av denna proposition
            gjordes vissa skärpningar av de förslag som regeringen lade fram
            i propositionen. Avsikten var att söka komma till rätta med problemen
            gällande tillgången till den postala infrastrukturen på konkurrensneutrala
            villkor. Riksdagen beslutade i enlighet med trafikutskottets betänkande
            på samtliga punkter.
          </p>
          <p xml:id="i-CaJSPTFRfndDn7ZuZQ9GFc">
            En viktig fråga vid riksdagsbehandlingen var att en definition
            av postal infrastruktur skulle föras in i postlagen. Utskottet
            anförde:
          </p>
          <p xml:id="i-K9NcbwzXBaZGzBpGLhCJwp">
            "Frågor om den postala infrastrukturen är enligt utskottets mening
            av stor betydelse för en fungerande posttjänst. Det finns därför
            mycket som talar för att man inför en definition av begreppet
            postal infrastruktur i postlagen. Frågan bör emellertid först
            ytterligare utredas. Regeringen bör se till att så sker och snarast
            möjligt återkomma till riksdagen med förslag till lagändring."
            (1998/99:TU11, s. 18)
          </p>
          <p xml:id="i-JAhw6T2cueg1nKKeBk16GZ">
            Bakgrunden var att Post- och telestyrelsen i sin utredning från
            mars 1998 lagt ett sådant förslag och att det vunnit remissinstansernas
            gillande. Det antogs kunna underlätta de förhandlingar som skulle
            komma om tillgången till den postala infrastrukturen om en definition
            av denna infördes i postlagen. Trots att tre år nu gått har inte
            regeringen återkommit med något förslag till riksdagen eller redovisat
            några skäl till dröjsmålen. I avsaknad av en klar definition av
            begreppet postal infrastruktur rapporteras också att vissa motsättningar
            kvarstå mellan aktörerna på postmarknaden.
          </p>
          <p xml:id="i-HeZiQPvQb1W2ygGizBHk4h">
            I dag anser de fria postoperatörerna att de får betala ett för
            högt pris för tillgången till postboxarna. De menar att det inte
            är möjligt att drygt 60 öre och mer är en självkostnad för att
            lägga upp en försändelse i en postbox. (Även om det är mindre
            än Postens utgångsbud på 2:50.) De fria postoperatörerna anser
            också att priset för eftersändning är ännu längre ifrån någon
            form av självkostnadspris. Och priserna för postbox och eftersändning
            är fortfarande interremistiska mer än 2,5 år efter det att ändringarna
            i postlagen angående postal infrastruktur trädde i kraft.
          </p>
          <p xml:id="i-8d6HsgMUYdezBxjsNEApdk">
            Ett ytterligare problem som påtalats är att Posten hävdat att
            fingerade postboxar, dvs. postboxar som inte finns fysiskt men
            som hanteras på i stort samma sätt av Posten i förhållande till
            adressaterna, inte omfattas av postlagen och de regler som ställs
            upp där för prissättning och andra villkor för tillgången. Detta
            trots att PTS i ett yttrande anfört att så är fallet i enlighet
            med riksdagens motiveringar av vad som är postal infrastruktur.
          </p>
          <p xml:id="i-6affvt72UmobvYnP8BcXz8">
            Även i detta sammanhang framstår det som ett problem att det
            inte finns någon faktisk definition och att Posten utnyttjar denna
            otydlighet till sin fördel. Postens distinktion mellan fysisk
            och fingerad box har inneburit att övriga postoperatörer tvingas
            åka ut till fysiska adresser så att adressaten inte får all sin
            post samtidigt vilket är tanken med att betala för en box. Fingerade
            boxar har ofta tillkommit på grund av platsbrist och det är inte
            ovanligt att adressaten kommer in på postkontoret och hämtar sin
            post. Tidigare fick inte de lokala postoperatörerna ens lämna
            in försändelser till fingerade boxar. Om den lokala postoperatören
            försöker kompensera detta genom att vara hos adressaten före Posten
            ger detta upphov till extra kostnader. Det är just detta som Posten
            själv tar betalt för, nämligen att garantera leverans före ett
            visst klockslag tidigt på förmiddagen jämfört med att ha hela
            arbetsdagen på sig.
          </p>
          <p xml:id="i-Nae2Vu5vevkupNWWqyKbLt">
            Tillgången till den postala infrastrukturen har varit ett problem
            sen postmarknaden avreglerades. Detta verkar vara en av förklaringarna
            till varför de mindre postoperatörerna har svårt att göra sig
            gällande och att därmed Posten fortfarande efter drygt tio års
            avreglering distribuerar 95 % av försändelserna på postmarknaden.
          </p>
          <p xml:id="i-SqWSSAcWwcDQVQ7vG9gEAz">
            Enligt min mening är fortfarande tillgången till den postala
            infrastrukturen inte konkurrensneutral och det försvårar för de
            mindre postföretagen att bedriva sin verksamhet.
          </p>
        </div>
        <div type="ipQuestion">
          <p xml:id="i-onQyVtmhCFQVJ7PH66HE8">
            Mot bakgrund av ovanstående vill jag fråga biträdande näringsministern:
            <list rend="unordered">
              <item>
                1. Vad avser biträdande näringsministern att vidta för åtgärder
                för att tillgången till den postala infrastrukturen ska ske på
                konkurrensneutrala villkor?
              </item>
              <item>
                2. Avser biträdande näringsministern att lägga fram förslag om
                att införa en definition av postal infrastruktur i postlagen i
                enlighet med riksdagens beslut?
              </item>
              <item>
                3. Vilka ytterligare åtgärder avser biträdande näringsministern
                att vidta för att uppnå en väl fungerande postmarknad?
              </item>
            </list>
          </p>
        </div>
      </div>
    </body>
  </text>
</TEI>
