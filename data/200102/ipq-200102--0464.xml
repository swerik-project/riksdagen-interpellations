<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0464">
  <teiHeader>
    <fileDesc>
      <titleStmt>
        <title>the Baltic University Programme</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>the Baltic University Programme till utbildningsminister Thomas Östros om the Baltic University Programme</title>
          <idno type="rdwebb">GP10464</idno>
          <ref type="dokument_url_text">http://data.riksdagen.se/dokument/GP10464/text</ref>
          <ref type="dokument_url_html">http://data.riksdagen.se/dokument/GP10464</ref>
          <ref type="dokumentstatus_url_xml">http://data.riksdagen.se/dokumentstatus/GP10464</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DGCMjroHKZzDJ9zu27N8Bd" corresp="i-PzNviXpYSimQsvSkF9CmDz">
          <date when="2002-05-14"/>
        </correspAction>
        <correspAction type="answered" xml:id="i-QpVuGyQuCaZo57zY6Hcyse" corresp="i-PzNviXpYSimQsvSkF9CmDz">
          <date when="2002-06-03"/>
        </correspAction>
        <correspAction type="sent" xml:id="i-CFTghZmLDgUFPm4UPVcq6J" corresp="i-4HwVdTBbapZ5KwNJtKs6Ux">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JX2GPjuAuG4gNWLYSPAoN2">
            Interpellation 2001/02:464 av Marianne Andersson (c) till utbildningsminister
            Thomas Östros om the Baltic University Programme
          </p>
        </div>
        <div type="ipqSubmissionInfo">
          <p xml:id="i-Xj6SFbEidtQCqPitGVZ1re">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PDJoioRYaT5h3ZzsfXUXY8">
            The Baltic University Programme (BUP) är ett samarbete mellan
            olika universitet i Östersjöregionen. Programmet, som initierades
            av Uppsala universitet år 1991, spelar en mycket viktig roll i
            arbetet med att främja forskning och utbildning kring frågor som
            har stor betydelse för Östersjöregionens utveckling. Programmet
            omfattar ett nätverk av 174 universitet eller motsvarande i 14
            länder runt Östersjön.
          </p>
          <p xml:id="i-8952kxBm9MTXx7gAL6QVU1">
            Forskare och lärare från alla fakulteter och länder har inom
            ramen för programmet tillsammans skapat utbildningar om Östersjöregionens
            miljöfrågor, hållbar utveckling och demokratifrågor. Dessa ges
            såväl som grundkurser som specialistkurser på magisternivå. Kurserna
            följs av ca 7 000 studenter årligen och är på engelska. De översätts
            även till polska, ryska och lettiska. En kurs i hållbar utveckling
            ges för närvarande vid ca 100 universitet, en specialistutbildning
            i vattenfrågor vid 40 universitet. För genomförandet av utbildningarna
            bidrar de deltagande universiteten med betydande insatser.
          </p>
          <p xml:id="i-PgeFU1PLXaVF2WRtqt2Wka">
            Informations- och kommunikationsteknologi används inom programmets
            alla verksamheter och utbildningar, främst satellit-TV, bildkonferens
            över ISDN, datakonferens över Internet och audiokonferenser över
            telefonnätet. BUP samarbetar med TV-bolag i tio länder. Sammanlagt
            har 60 timmar TV om miljö, utveckling och demokrati producerats
            och sänts dels inom det egna universitetsnätverket dels till allmänheten
            i t.ex. Polen, Litauen, Lettland, Finland och Vitryssland som
            ett bidrag till folkbildning och mellanfolklig förståelse. I Sverige
            har BUP samarbetat med Teracom, Rymdbolaget och Utbildningsradion.
          </p>
          <p xml:id="i-GjwCUThkcX8KTCG5XDy9f8">
            Samverkan med kommuner, myndigheter och näringsliv medför i dag
            att BUP anpassar kurser för kompetensutveckling inom olika yrken,
            i första hand miljöutbildningar men även avsnitt om demokratisering
            och förvaltning.
          </p>
          <p xml:id="i-UQiKAYfeJXfGrhCXgsQwcB">
            I december 2000 beslutade regeringen att stödja BUP-sekretariatet
            vid Uppsala universitet med 2 miljoner kronor årligen under 2001
            och 2002. I sitt beslut skriver regeringen att det är angeläget
            att en långsiktig finansiering ordnas, men inte hur detta ska
            göras. Enligt samma regeringsbeslut kommer dock finansieringen
            från UD ej att kunna fortsätta i dess nuvarande form. Det verkar
            i nuläget även högst osäkert om statsstöd över huvud taget kommer
            att utgå efter utgången av 2002.
          </p>
          <p xml:id="i-JwiKyBobRW5CjZUSV9tRBK">
            Mot bakgrund av den viktiga verksamhet som bedrivs inom BUP är
            det oerhört angeläget med en fortsatt finansiering av sekretariatet.
            Utan en fortsatt statlig finansiering riskerar programmet att
            upphöra helt och hållet. Det vore mycket olyckligt för forskningen
            och utbildningen kring miljö- och demokratifrågor i Östersjöregionen.
            En indragning av stödet vore särskilt beklagligt med tanke på
            de stora åtaganden Sverige har inom ramen för Agenda 21, i synnerhet
            inom sektorn för utbildning.
          </p>
          <p xml:id="i-BeNM5T9bqgX7D2WTHJK3KF">
            Det är även mycket angeläget att det nuvarande tillfälliga finansieringssättet
            ersätts med ett mer långsiktigt sätt. Det förefaller vara orealistiskt
            att finna en grundläggande stabil finansiering på annat sätt än
            genom statsanslag. Ett sätt är att inom ramen för det svenska
            biståndsanslaget ange en särskild post som avser BUP. Då resurserna
            i dag är knappa bör det årliga statsfinansierade anslaget fördubblas.
          </p>
        </div>
        <div type="ipQuestion">
          <p xml:id="i-SouwpWPptQqkM87fnreWvD">
            Med anledning av det ovan anförda vill jag ställa följande frågor
            till utbildningsministern:
            <list rend="unordered">
              <item>
                1. Vilka åtgärder är utbildningsministern beredd att vidta för
                att främja ett fortsatt universitetssamarbete inom ramen för BUP?
              </item>
              <item>
                2. Vilka åtgärder är utbildningsministern beredd att vidta för
                att säkerställa genomföranden av svenska åtaganden inom ramen
                för Agenda 21, särskilt vad avser sektorn för utbildning?
              </item>
            </list>
          </p>
        </div>
      </div>
    </body>
  </text>
</TEI>
