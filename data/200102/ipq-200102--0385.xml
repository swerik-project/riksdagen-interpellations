<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0385">
  <teiHeader>
    <fileDesc>
      <titleStmt>
        <title>livförsäkringar</title>
        <author>Gennser, Margit (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>livförsäkringar till finansminister Bosse Ringholm om livförsäkringar</title>
          <idno type="rdwebb">GP10385</idno>
          <ref type="dokument_url_text">http://data.riksdagen.se/dokument/GP10385/text</ref>
          <ref type="dokument_url_html">http://data.riksdagen.se/dokument/GP10385</ref>
          <ref type="dokumentstatus_url_xml">http://data.riksdagen.se/dokumentstatus/GP10385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <persName>Gennser, Margit (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-L9DEcJTBGuGnZeVg2KPDpg" corresp="i-A5R84cTmpky3NHJ7nLKaEt">
          <date when="2002-04-23"/>
        </correspAction>
        <correspAction type="answered" xml:id="i-SNGtwxAadzrNhLsTa1DmSd" corresp="i-A5R84cTmpky3NHJ7nLKaEt">
          <date when="2002-05-21"/>
        </correspAction>
        <correspAction type="sent" xml:id="i-DyabUA7pKgU1gdu7rURM4z" corresp="i-KFLLBh5CxVpZkUZaHy3pAz">
          <date when="2002-04-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2WiHj8VvC5JT2ux2MGNbCm">
            Interpellation 2001/02:385 av Margit Gennser (m) till finansminister
            Bosse Ringholm om livförsäkringar
          </p>
        </div>
        <div type="ipqSubmissionInfo">
          <p xml:id="i-URnLSfex3yN1Tjf4rJsJSS">
            den 18 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Px7oPnPgcAse8tqbZNspdq">
            En mycket stor andel av svenska folkets sparande finns i traditionella
            livförsäkringar. Det är en uppskattad långsiktig sparform som
            har gett en god avkastning. En viktig förutsättning för den goda
            avkastningen har varit att sparandet varit långsiktigt bundet.
          </p>
          <p xml:id="i-Ke1HnSrVmjf8QZWffNP5uw">
            Bundenhet har dock negativa effekter för den enskilde försäkringstagaren.
            En försäkringstagare som är missnöjd med sitt försäkringsbolag
            har ingen möjlighet att byta till annat försäkringsbolag. Försäkringstagaren
            har inte heller någon möjlighet att påverka den finansiella riskens
            storlek eller förvaltningen i övrigt.
          </p>
          <p xml:id="i-Qxx4QtHDM1GS8WDooZAEqK">
            Så sent som i början av 1980-talet var premier, avtalsvillkor
            m.m. reglerat i de försäkringstekniska grunderna. Grunder som
            skulle fastställas av dåvarande Försäkringsinspektionen. Bolagen
            kom därför att ha i stort sett samma premier och försäkringsvillkor.
            Den offentligrättsliga regleringen och Försäkringsinspektionens
            tillsyn var statens sätt att skydda försäkringstagarna.
          </p>
          <p xml:id="i-GUXCkADvp1SLT5iDGbnyhY">
            Försäkringsmarknaden har avreglerats under de senaste 15@20 åren.
            Försäkringsgivare och försäkringstagare har stor frihet att utforma
            försäkringsavtalen utan pekpinnar från myndigheter. Utvecklingen
            har alltså gått från offentligträttslig reglering och myndighetskontroll
            till civilrättslig avtalsreglering.
          </p>
          <p xml:id="i-PYRTMuWe6qHRzvpedv43tV">
            Skyddet för försäkringstagarna har dock inte hängt med i utvecklingen.
            Det bygger fortfarande på att en myndighet, Finansinspektionen,
            i väsentliga avseenden ska bevaka försäkringstagarnas rätt.
          </p>
          <p xml:id="i-NevjhfYr9SDC5mw9pWsqyq">
            I icke vinstutdelande livförsäkringsbolag har försäkringstagarna
            två typer av rättigheter: rätten till de i avtalen uttryckta förmånerna
            inklusive garanterad eller villkorad återbäring och rätten till
            andel i försäkringsbolagets riskkapital. Vid årsskiftet 2000/01
            uppgick de traditionella livförsäkringsbolagens avsättningar för
            den förstnämnda rätten till 690 miljarder kronor. Detta kan jämföras
            med att det i samma bolag fanns 610 miljarder kronor i riskkapital
            tillhörande försäkringstagarna, i form av återbäringsmedel.
          </p>
          <p xml:id="i-Nz8J1Y23sZZ67Y64MMhUhY">
            Rätten till de avtalade förmånerna omfattas av ett stort antal
            skyddsregler. Rätten till andel i försäkringsbolagets riskkapital
            omfattas i princip inte av några skyddsregler alls. I ömsesidiga
            försäkringsbolag är försäkringstagarna delägare och har därmed
            vissa möjligheter att utöva inflytande, även om det är oklart
            var gränsen går mellan försäkringstagarrättigheter och delägarrättigheter.
            I icke vinstutdelande livförsäkringsaktiebolag är försäkringstagaren
            inte delägare. Försäkringstagarens rätt till andel i riskkapitalet
            motsvarar således i princip en rösträttslös aktie som inte går
            att sälja. Det kan ifrågasättas om försäkringstagare ska vara
            sämre skyddade än små aktieägare i stora börsbolag.
          </p>
          <p xml:id="i-GZnp5kB4dkbPq9Gk7NtXiP">
            I praktiken är det försäkringstagarna som står för hela riskkapitalet
            i icke vinstutdelande livförsäkringsbolag. I exempelvis Skandia
            Liv AB uppgick vid årsskiftet 2000/01 försäkringstagarnas andel
            av riskkapitalet till 134 miljarder kronor. Detta kan jämföras
            med aktieägarnas andel av riskkapitalet som uppgick till 600 000
            kr. Det kan diskuteras om det är rimligt att aktieägarna som har
            investerat 600 000 kr bestämmer allt medan försäkringstagarna
            som bidrar med 134 miljarder kronor i riskkapital inte har något
            att säga till om.
          </p>
          <p xml:id="i-MLaq5jWGQCpUcQuVKxTBrt">
            De icke vinstutdelande livförsäkringsbolagen ingår ofta i koncerner
            där det finns vinstutdelande bolag. En fråga som måste ställas
            är därför hur fristående livförsäkringsbolagen är. Formellt är
            det fråga om olika bolag men normalt föreligger en inte obetydlig
            personalunion mellan styrelserna. Uppdelningen i skilda juridiska
            personer innebär i praktiken en formell separation i stället för
            en reell sådan. Detta urholkar till en betydande del syftet med
            kravet på uppdelning.
          </p>
          <p xml:id="i-CAbDah4hLB7CbZMKCmBPMw">
            Frågan om konkurrerande intressen mellan försäkringstagare och
            aktieägare, som kontrollerar flera företag i samma koncern som
            ett livförsäkringsbolag, kan belysas med två aktuella exempel.
            Båda exemplen visar på behovet av en reell separation mellan livförsäkringsbolag
            och andra bolag i samma koncern. Exemplen visar också på att livförsäkringstagare,
            som är de reella ägarna av icke vinstutdelande livförsäkringsbolag,
            måste få ett reellt inflytande i bolagen eller, åtminstone, en
            möjlighet att avyttra sin andel i bolagets riskkapital.
          </p>
          <p xml:id="i-Rr7VHVVmo3Q1c9ZTvPU4Ao">
            Ett exempel är Skandia AB:s försäljning av en betydande aktiepost
            i sakförsäkringsbolaget If AB till Skandia Liv AB. Om detta på
            lång sikt kommer att visa sig vara en bra affär för försäkringstagarna
            Skandia Liv AB kan givetvis inte avgöras i nuläget. En sak är
            emellertid säker. If AB har under senare år, som de flesta sakförsäkringsbolag,
            drabbats av ökade skadekostnader. Kostnader som påverkar lönsamheten
            negativt, åtminstone på kort sikt. Förvärvet måste godkännas av
            styrelsen i Skandia Liv AB. I detta sammanhang kan noteras att
            det tidvis förekommit att styrelseledamöter suttit i bägge styrelserna
            samtidigt.
          </p>
          <p xml:id="i-FneihgkD6kVU6N4jJ7a888">
            Ett annat exempel är Den Norske Banks förvärv av rätten att förvalta
            livförsäkringstagarnas pengar i Skandia Liv AB. Priset, som enligt
            uppgift var 3,5 miljarder kronor, betalades till Skandia AB, inte
            till livförsäkringsbolaget. Transaktionen kan naturligtvis vara
            motiverad av framsynta överväganden om nya former för specialisering
            av kapitalförvaltning. Den kan dock också ha varit motiverad av
            andra intressen än värnandet om försäkringstagarna. Det väsentliga
            i sammanhanget är emellertid att försäkringstagarna inte har någon
            möjlighet att direkt påverka ett så pass viktigt beslut. Väsentligt
            är också att enskilda försäkringstagare inte synes ha någon möjlighet
            att få saken prövad i allmän domstol. Det torde inte heller finnas
            någon möjlighet för försäkringstagarna att kräva att Finansinspektionen
            gör en fullständig prövning eller att överklaga inspektionens
            eventuella beslut till allmän förvaltningsdomstol.
          </p>
        </div>
        <div type="ipQuestion">
          <p xml:id="i-RkJfpDyEuqQ23KprS2mxDz">
            Det finns ett behov av att skapa en bättre balans mellan försäkringstagare
            och försäkringsgivare. Ett symtom på detta är den senaste tidens
            debatt om flytträtt för livförsäkringar. De förslag om obligatorisk
            flytträtt för livförsäkringar, som kommit från bl.a. myndighetshåll,
            kan dock paradoxalt nog försämra förutsättningarna för ett sparande
            med hög avkastning och relativt låga förvaltningskostnader. Detta
            utan att skyddet för försäkringstagarna ökar eller att flexibilitet
            i sparandet väsentligt förbättras. Det är emellertid positivt
            att det nu utvecklas försäkringsformer som redan från början medger
            flytträtt. Sådana försäkringar bidrar till större flexibilitet
            i sparandet för enskilda individer.
            <list rend="unordered">
              <item>
                1. Vilka åtgärder avser finansministern att vidta för att skydda
                försäkringstagarnas andel av riskkapitalet i icke vinstutdelande
                livförsäkringsbolag?
              </item>
              <item>
                2. Vilka åtgärder avser finansministern att vidta för att försäkringstagarna
                ska få ett inflytande som står i proportion till deras andel av
                bolagens riskkapital?
              </item>
              <item>
                3. Vilka åtgärder avser finansministern att vidta för att personalunion
                mellan vinstutdelande bolag och livförsäkringsbolag i samma koncern
                ska undvikas?
              </item>
            </list>
          </p>
        </div>
      </div>
    </body>
  </text>
</TEI>
