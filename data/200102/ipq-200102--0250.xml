<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0250">
  <teiHeader>
    <fileDesc>
      <titleStmt>
        <title>gränshinder i Norden</title>
        <author>Olsson, Kent (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>gränshinder i Norden till statsrådet Leif Pagrotsky om gränshinder i Norden</title>
          <idno type="rdwebb">GP10250</idno>
          <ref type="dokument_url_text">http://data.riksdagen.se/dokument/GP10250/text</ref>
          <ref type="dokument_url_html">http://data.riksdagen.se/dokument/GP10250</ref>
          <ref type="dokumentstatus_url_xml">http://data.riksdagen.se/dokumentstatus/GP10250</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FKLdFezw4jPcBcpexqvUyJ</idno>
            <persName>Olsson, Kent (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ESiAt7SHzRNXFZjRvkrsUp" corresp="i-V19ff9MeDZhTGpv5xEprbu">
          <date when="2002-02-19"/>
        </correspAction>
        <correspAction type="answered" xml:id="i-6e6Cwemz6Q9mnfM7xrkUYF" corresp="i-V19ff9MeDZhTGpv5xEprbu">
          <date when="2002-04-09"/>
        </correspAction>
        <correspAction type="sent" xml:id="i-GYGT7RGNSEzUetyz5mivBG" corresp="i-FKLdFezw4jPcBcpexqvUyJ">
          <date when="2002-02-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M7NtHbb79Y4gMUqoqQFkfe">
            Interpellation 2001/02:250 av Kent Olsson (m) till statsrådet
            Leif Pagrotsky om gränshinder i Norden
          </p>
        </div>
        <div type="ipqSubmissionInfo">
          <p xml:id="i-J7Qa6yEDsRN9iLTXtE3M2h">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FYnxTQptnWqqZxnRTG9HDf">
            Många nordbor är irriterade och besvikna över brister och otympligheter
            vid tillämpningen av nordiska avtal. Myndigheterna i de nordiska
            länderna ser däremot nästan inga problem med implementeringen.
            Det existerar också en viss desillusion över det nordiska politiska
            samarbetet och en besvikelse över bristen på konkreta resultat.
            För att vitalisera det nordiska politiska samarbetet krävs en
            klarare beslutsordning och en bättre uppföljning. Detta budskap
            framförde ambassadör Ole Norrback, tidigare finsk samarbetsminister,
            vid Nordiska rådets session i oktober 2001 i Köpenhamn. Ole Norrback
            har på uppdrag av Nordiska ministerrådet närmare studerat nordbors
            rättigheter och förväntas presentera sin slutrapport i mars 2002.
          </p>
          <p xml:id="i-A9oxX2hUtqiReZc7xJwytD">
            Såväl Nordiska rådet som Nordiska ministerrådet talar mycket
            om integration och om vikten av att avskaffa gränshinder @ allt
            i syfte att skapa ett gränsfritt Norden. Så sent som vid förra
            årets session rekommenderade Nordiska rådet de nordiska ländernas
            regeringar att skapa en instans som kan ge tillförlitliga och
            så långt möjligt bindande besked om vilka rättigheter och skyldigheter
            man har vid förflyttning eller arbetspendling mellan de nordiska
            länderna. Flera medborgarreaktioner har gett vid handen att verkligheten
            ser lite annorlunda ut än de visioner som vi har om det nordiska
            samarbetet. Det behövs uppenbarligen flera politiska initiativ,
            klarare politiska beslut och bättre uppföljning. Jag ska här bara
            ta fram ett exempel på vad en nordisk medborgare kan råka ut för
            när han rör sig i det "gränslösa Norden".
          </p>
          <p xml:id="i-47gAvFcAhyNKwbKiHjTXwp">
            En dansk medborgare har efter pensioneringen bosatt sig i Sverige.
            Han har ingen rösträtt i Danmark men han ska betala skatt i Danmark.
            Han får inte heller rösta i Sverige förrän om några år, även om
            han kan utnyttja svenska tjänster. Bidrag som hans hustru skulle
            vara berättigad till för att hon inte har någon inkomst mister
            hon, eftersom de flyttat och betraktas som utvandrare. Vill han
            ringa hem till sitt gamla hemland blir det dyrare eftersom han
            ska över en nationsgräns.
          </p>
          <p xml:id="i-6MoRmbEMRmFcvCHjMiZs8C">
            Mot bakgrund av detta enskilda fall ställde jag en fråga till
            Danmarks samarbetsminister vid Nordiska rådets frågestund vid
            53:e sessionen i oktober 2001 vad som kunde göras för att stärka
            nordbors rättigheter. Av svaret framgick att överläggningar om
            skatteproblematiken pågick mellan Sverige och Danmark och att
            de skulle vara klara inom de närmaste två månaderna. Såvitt gällde
            telefonavgifter uttrycktes förhoppningen att man skulle kunna
            se Norden som ett område, något som man borde ta upp med telefonbolagen.
          </p>
          <p xml:id="i-2JUty3x2pSF4gKsatttbfP">
            Statsrådet Pagrotsky framförde för sin del att samordningen i
            Norden var för dålig och att anpassningen till ett mera sammanväxt
            Norden inte varit tillräckligt bra. Han underkände också hanteringen
            av skattefrågorna. Hemvistbeskattning skulle kunna lösa en del
            av problemen varför argumenten härför var värda att pröva. Av
            debatten framgick att den dansk-svenska enigheten kanske inte
            var så stor.
          </p>
          <p xml:id="i-Ud6G7Eyuw1vQ2ZCnb3EPGL">
            När Öresundsbron byggdes fanns det stora förhoppningar om ett
            ökat samarbete över gränserna. Visst har det till en del blivit
            så, men många hinder finns för en bättre integration. Den s.k.
            montörregeln i nordiska skatteavtalet gör det möjligt för en svensk
            arbetstagare att arbeta upp till 183 dagar under en tolvmånadersperiod
            i Danmark, få sin lön av svenskt företag och skatta i Sverige.
            Detta är enkelt för företaget, och enkelt för arbetstagaren.
          </p>
          <p xml:id="i-JR8pcMFWTF4pE7qAn2BNgs">
            Men detta gäller inte för bemanningsföretagen. Man får inte vara
            uthyrd någon dag till dansk arbetsgivare @ utan att betala skatt
            i Danmark. Detta påverkar den enskilde vad gäller föräldraförsäkring,
            pensionsgrundande inkomst m.m. Man kan fråga sig av vilken anledning
            bemanningsföretagen särbehandlas, det underlättar inte integrationen
            i regionen.
          </p>
        </div>
        <div type="ipQuestion">
          <p xml:id="i-V72WaUxpmdbg6F4H6iX5AG">
            Mot bakgrund av ovanstående vill jag fråga statsrådet följande:
            <list rend="unordered">
              <item>
                1. Har skattefrågorna mellan Danmark och Sverige kommit närmare
                en lösning?
              </item>
              <item>
                2. Vilka åtgärder avser statsrådet vidta för att undanröja andra
                former av gränshinder i Norden som bidrar till att försvåra för
                de enskilda medborgarnas möjligheter att fritt röra sig över gränserna
                i Norden?
              </item>
              <item>
                3. Vilka åtgärder avser statsrådet vidta för att den negativa
                särbehandlingen av bemanningsföretag ska upphöra?
              </item>
            </list>
          </p>
        </div>
      </div>
    </body>
  </text>
</TEI>
