<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0376">
  <teiHeader>
    <fileDesc>
      <titleStmt>
        <title>ersättning enligt patientskadelagen</title>
        <author>Lindblad, Göran (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättning enligt patientskadelagen till socialminister Lars Engqvist om ersättning enligt patientskadelagen</title>
          <idno type="rdwebb">GP10376</idno>
          <ref type="dokument_url_text">http://data.riksdagen.se/dokument/GP10376/text</ref>
          <ref type="dokument_url_html">http://data.riksdagen.se/dokument/GP10376</ref>
          <ref type="dokumentstatus_url_xml">http://data.riksdagen.se/dokumentstatus/GP10376</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <persName>Lindblad, Göran (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NWF7nj9JzX98wGn8pn7si" corresp="i-ESKbhHz2VETwMj9meYcmxk">
          <date when="2002-04-23"/>
        </correspAction>
        <correspAction type="answered" xml:id="i-5vmkVe27Ftozr2djmz18Ax" corresp="i-ESKbhHz2VETwMj9meYcmxk">
          <date when="2002-05-27"/>
        </correspAction>
        <correspAction type="sent" xml:id="i-YDtHX1nn5nANV6bKbLuM7A" corresp="i-KdNZEf7wb1MAJv58QEHYrr">
          <date when="2002-04-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WiYS8hScv8jWq6nxaGau47">
            Interpellation 2001/02:376 av Göran Lindblad (m) till socialminister
            Lars Engqvist om ersättning enligt patientskadelagen
          </p>
        </div>
        <div type="ipqSubmissionInfo">
          <p xml:id="i-93RKCo6QYECf4Gg1FebtjC">
            den 16 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-728kjc1qVoY3CS5gnZThKi">
            Enligt patientskadelagen ska patienter som skadats inom svensk
            hälso- och sjukvård kunna kompenseras för skadan. Med svensk hälso-
            och sjukvård avses "sådan verksamhet som omfattas av hälso- och
            sjukvårdslagen (HSL 1982:763) eller tandvårdslagen (1985:125),
            under förutsättning att det är fråga om verksamhet som utövas
            av personal som omfattas av 1 kap. lagen (1998:531) om yrkesverksamhet
            på hälso- och sjukvårdens område", PSkL 5 §.
          </p>
          <p xml:id="i-LR4qH4qr8fZuPGBcR6zh3W">
            Beviskraven är lägre än de krav som generellt gäller inom civilrätten.
            Enligt patientskadelagen räcker det med att det "övervägande sannolikt"
            finns ett orsakssamband mellan åtgärd och skada.
          </p>
          <p xml:id="i-CJJTGMv23GvPiJe3QHihzo">
            Lagstiftningen omfattar personskador som kan vara fysiska såväl
            som psykiska och har en bred patientdefinition. Lagstiftningen
            ser inte bara de som sökt vård som patienter utan också de som
            "frivilligt deltar som försöksperson i medicinsk forskning eller
            som donerar organ eller annat biologiskt material för transplantation
            eller annat mediciniskt ändamål" (PSkL 2 §). Inkluderat i HSL
            är "åtgärder för att medicinskt förebygga, utreda och behandla
            sjukdomar och skador", sjuktransporter, omhändertagande av avlidna
            och åtgärder för funktionsförbättrande och funktionsuppehållande
            behandling för funktionshindrade. Sist men inte minst omfattas
            lagstiftningen av åtgärder i samband med förlossning.
          </p>
          <p xml:id="i-3J1nbKqqMDefe7urq3aekq">
            Lagstiftningen är vid både beträffande patientdefinition och
            beviskrav och det krävs inte heller att behandlande läkare gjort
            fel för att ersättning ska kunna utgå. Trots detta finns det patientskador
            som inte omfattas av lagstiftningen och som därför inte heller
            kompenseras. De patienter som faller mellan stolarna har behandlats
            med en metod eller utförande som saknar alternativ.
          </p>
          <p xml:id="i-UB2qzsoVmtLsjERMzc1DGT">
            Kravet att skadan skulle kunnat undvikas om behandlande läkare
            valt annan behandlingsmetod, eller ett annat utförande för att
            ersättning ska kunna utgå, visar att patientskadelagen i dess
            nuvarande skick, är ett trubbigt instrument för att patienter
            som skadats inom hälso- och sjukvården ska kunna kompenseras.
          </p>
          <p xml:id="i-CcdMdgVica8jEfHAGKu2Zm">
            Ett exempel på en drabbad patientgrupp är kvinnor som fått skador
            efter epiduralbedövning vid förlossning. De har dels råkat oförtjänt
            illa ut vid en vanligt förekommande behandling och ges heller
            inte rätt till kompensation för de skador epiduralbedövningen
            åsamkat dem. I Sverige finns åtta kända fall, varav fyra blivit
            friska. För de fyra kvinnor som inte tillfrisknat kännetecknas
            symtomen av smärtor och balansrubbningar.
          </p>
          <p xml:id="i-UTEu1V7o8PYqTe5raFa1kP">
            Att det är en nästintill försvinnande liten patientgrupp gör
            inte frågan mindre viktig. I värsta fall handlar det om skador
            som är bestående livet ut. Utöver många års lidande för både de
            drabbade kvinnorna och deras familjer, handlar det dessutom om
            försämrade möjligheter till arbete och inkomster.
          </p>
          <p xml:id="i-EVCgDEWiHfbBhVHEzcMWEh">
            Mot bakgrund av ovanstående vill jag fråga statsrådet följande:
          </p>
          <p xml:id="i-V1u42ex4wbLBSdnApVCN5D">
            Vilka åtgärder ämnar socialministern att vidta för att de patienter
            vars skador i dag inte omfattas av patientlagstiftningen, trots
            att de bevisligen uppstått till följd av ingrepp inom hälso- och
            sjukvården, ska få ekonomisk kompensation?
          </p>
        </div>
      </div>
    </body>
  </text>
</TEI>
