<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0253">
  <teiHeader>
    <fileDesc>
      <titleStmt>
        <title>Östersjöstiftelsens verksamhet</title>
        <author>Ask, Beatrice (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östersjöstiftelsens verksamhet till utbildningsminister Thomas Östros om Östersjöstiftelsens verksamhet</title>
          <idno type="rdwebb">GP10253</idno>
          <ref type="dokument_url_text">http://data.riksdagen.se/dokument/GP10253/text</ref>
          <ref type="dokument_url_html">http://data.riksdagen.se/dokument/GP10253</ref>
          <ref type="dokumentstatus_url_xml">http://data.riksdagen.se/dokumentstatus/GP10253</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Ask, Beatrice (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-L3dPL6MoiSe5u8b4VPDMt1" corresp="i-PzNviXpYSimQsvSkF9CmDz">
          <date when="2002-02-19"/>
        </correspAction>
        <correspAction type="answered" xml:id="i-WwaW2KZVLUW2ZgKgpbK2FU" corresp="i-PzNviXpYSimQsvSkF9CmDz">
          <date when="2002-03-05"/>
        </correspAction>
        <correspAction type="sent" xml:id="i-WpTjxQaEws4cdLb9PF5Y78" corresp="i-PRHkYxGCaT2cbJpjjfnRtn">
          <date when="2002-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VVeLgtKXQd9gjcVqN1TdUF">
            Interpellation 2001/02:253 av Beatrice Ask (m) till utbildningsminister
            Thomas Östros om Östersjöstiftelsens verksamhet
          </p>
        </div>
        <div type="ipqSubmissionInfo">
          <p xml:id="i-CDv6SwCnmRwVuPGsBmCdpJ">
            den 12 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GJjziJNFG2o7KAQPaZ65uo">
            De forskningstiftelser som bildades med medel från de avvecklade
            löntagarfonderna är betydelsefulla för finansieringen av svensk
            forskning i dag. Det är därför viktigt att stiftelsernas verksamhet
            fungerar väl och kontinuerligt granskas, vilket också framhölls
            när de instiftades.
          </p>
          <p xml:id="i-RmtHSintwo1acHmnvyCNCC">
            Vetenskapsakademin har nyligen i enlighet med stiftelsens stadgar
            låtit granska verksamheten vid Östersjöstiftelsen vars medel ska
            användas till Östersjöforskning och är knutna till att bidragsmottagaren
            ska finnas vid Södertörns högskola. Rapporten har nyligen presenterats.
          </p>
          <p xml:id="i-BFi5vWfdURB5YqLxawRj1Y">
            I rapporten pekas på två problem där granskningsgruppen förordar
            åtgärder.
          </p>
          <p xml:id="i-3mynNCwXB95VxD3yMdVc13">
            Den första punkten handlar om den restriktion i stiftelsens stadgar
            som innebär att medel bara får ges till forskning som är knuten
            till Södertörns högskola. Däremot begränsas inte forskningen vad
            avser discipliner.
          </p>
          <p xml:id="i-6piLY8EEGn1BVCduUbFD7R">
            Granskningsgruppen konstaterar att den första tiden för stiftelsens
            verksamhet "präglats av behoven att organisera verksamheten".
            Märkligt nog har man dock avstått ifrån att bygga upp en egen
            organisation för prövning av anslagsansökningar och formulerat
            inriktningen för den forskning man avser att stödja. I stället
            beviljades pengar till projektering av en biblioteksbyggnad och
            stöd till ett språklaboratorium bl.a. Av rapporten framgår att
            medel använts för att klara lärarförsörjningen vid den grundläggande
            utbildningen vid Södertörns högskola.
          </p>
          <p xml:id="i-R4sBUkyoZxjUKpWz2PTnmg">
            Granskningsgruppen påtalar att det hade varit en fördel om stiftelsen
            mer tydligt definierat sina prioriteringar framför en ordning
            som i praktiken inneburit att stiftelsen beviljat ett klumpanslag
            till högskolan utan att man gjort egna vetenskapliga bedömningar
            eller anlitat externa granskningar. Styrelsen har dock på senare
            tid blivit mer aktiv i att följa upp användningen av tilldelade
            medel, men även på denna punkt har uppgiften genomförts av högskolan
            själv, i stället för av utomstående bedömare.
          </p>
          <p xml:id="i-URLXZXv2rQTfRoX68VhdcU">
            Den sammanfattande kritiken, när det gäller fördelningen av forskningsmedel,
            gäller att Östersjöstiftelsen dels genom sina stadgar, dels genom
            den valda arbetsordningen "går på tvärs emot grundläggande principer
            inom svensk forskning", där projekt seriöst granskas och bedöms
            av fristående experter innan medel beviljas. Den begränsning av
            målgrupp för dessa forskningsmedel som finns gör frågan än mer
            besvärlig eftersom Södertörns högskola är liten, under uppbyggnad
            och antalet forskare och projekt därmed begränsat.
          </p>
          <p xml:id="i-WhSjpDRHm5XydLkYJR5EHV">
            Avsikten med Östersjöstiftelsens stadgar var att stötta "en universitetsstruktur
            i södra delen av Stockholm". Med tanke på de ansenliga medel som
            stiftelsen nu förfogar över och att Södertörns högskola måste
            anses etablerad är det rimligt att överväga om särskilda skäl
            fortfarande föreligger för att särbehandla denna högskola. Jämfört
            med universiteten i Karlstad, Växjö och Örebro innebär Östersjöstiftelsens
            bidrag att Södertörn placerats i en riktig "gräddfil" när det
            gäller forskningsanslag. Frågan är om det långsiktigt gagnar något
            av de enskilda lärosätena?
          </p>
          <p xml:id="i-WP9DwL2ygS37XR3dy1HAnT">
            Den andra punkten i Vetenskapsrådets kritik rör den symbios mellan
            Östersjöstiftelsens ledning respektive Södertörns högskolas ledning
            som utvecklats. Att de båda organisationerna har en gemensam administration
            innebär att rollfördelningen mellan anslagsgivare och anslagsmottagare
            blivit otydlig. Den oklara rollfördelningen förstärktes när regeringen
            1999 utsåg nya ledamöter i stiftelsens styrelse och valde att
            till ny ordförande i styrelsen utse högskolans ordförande. Vidare
            utsågs rektorn vid samma högskola till ledamot i styrelsen. Endast
            två ledamöter saknar direkt koppling till Södertörns högskola.
          </p>
          <p xml:id="i-HfkwK97LYiy2yhQuZ7qPNP">
            Utbildningsministern har i en debatt nyligen sagt att regeringen
            kommer "att titta mycket noga på denna utvärdering för att se
            vilka slutsatser vi kan dra av detta."
          </p>
          <p xml:id="i-JREo8UxSEQc89tVERjNNjW">
            Mot bakgrund av det anförda vill jag fråga utbildningsministern:
          </p>
          <p xml:id="i-KCuxvbQpnPN5f2b7D2HsNc">
            Vilken betydelse vill utbildningsministern lägga i att forskningsmedel
            fördelas utifrån en vetenskaplig prövning av olika projekt?
          </p>
          <p xml:id="i-DbzEH3RNr18F83FeNs3sRt">
            Vilka initiativ kommer utbildningsministern att vidtaga för att
            säkra forskningens kvalitet vid Södertörns högskola?
          </p>
          <p xml:id="i-DjYJVn6BV4ZAYDEgkamsDy">
            Vilka åtgärder kommer utbildningsministern att vidtaga för att
            ge de nya universiteten och högskolorna likvärdiga förutsättningar
            att bedriva angelägen forskning?
          </p>
        </div>
      </div>
    </body>
  </text>
</TEI>
