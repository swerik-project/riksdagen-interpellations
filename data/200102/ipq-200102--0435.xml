<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0435">
  <teiHeader>
    <fileDesc>
      <titleStmt>
        <title>biotekniska uppfinningar</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>biotekniska uppfinningar till justitieminister Thomas Bodström om biotekniska uppfinningar</title>
          <idno type="rdwebb">GP10435</idno>
          <ref type="dokument_url_text">http://data.riksdagen.se/dokument/GP10435/text</ref>
          <ref type="dokument_url_html">http://data.riksdagen.se/dokument/GP10435</ref>
          <ref type="dokumentstatus_url_xml">http://data.riksdagen.se/dokumentstatus/GP10435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Johansson, Kenneth (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-346XrrfkUtS5ucjjUFa76z" corresp="i-STyFs6Gu3boin31eFp1bNM">
          <date when="2002-05-14"/>
        </correspAction>
        <correspAction type="answered" xml:id="i-JrCoVb78qX4ZGpxv6rS5Kz" corresp="i-STyFs6Gu3boin31eFp1bNM">
          <date when="2002-05-27"/>
        </correspAction>
        <correspAction type="sent" xml:id="i-VciYwA1QRQpyScPTP3w6EK" corresp="i-EANGVQ7bBDvQLJRQXHptPX">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5bZCeJm2iW48ZQMzodGRmH">
            Interpellation 2001/02:435 av Kenneth Johansson (c) till justitieminister
            Thomas Bodström om biotekniska uppfinningar
          </p>
        </div>
        <div type="ipqSubmissionInfo">
          <p xml:id="i-E44qjTD14gt4TExJZQGsj4">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-U1oeyj4Afqy3emcf4LqQgp">
            Sverige står just i begrepp att genomföra EG-direktivet om patent
            på biotekniska uppfinningar. Justitiedepartementet har i en promemoria
            föreslagit ändringar i patentlagen, som skulle innebära att svensk
            lagstiftning anpassas till direktivet om biopatent. I departementspromemorian
            sägs dessutom att förslagen om patent i stort överensstämmer med
            gällande praxis. De föreslagna ändringarna av patentlagen skulle
            alltså enligt promemorian vara såväl nödvändiga som okontroversiella.
          </p>
          <p xml:id="i-VXkXGyfEJnKNQ3vUfBi3Qn">
            Patent fyller en viktig funktion för att stimulera forskning
            och utvecklingsarbete, och en harmonisering av patentlagstiftningen
            i Europa är naturligtvis angelägen. Ändå finns det skäl att ifrågasätta
            det kloka i att i dagsläget genomföra direktivet.
          </p>
          <p xml:id="i-XfTy4A3nQToS7vZFeDSGWE">
            Många instanser runtom i Europa har riktat allvarlig kritik mot
            direktivet. Kritiken går ut på att det inte drar en tydlig gräns
            mellan uppfinning och upptäckt, och att en gen och andra mänskliga
            beståndsdelar kan patenteras. Vägande kritik mot direktivets principer
            för patentering har vid upprepade tillfällen (1999, 2000, 2001)
            framförts av Europarådets parlamentariska församling. Mycket klara
            uttalanden mot direktivet har gjorts av den franska nationella
            rådgivande bioetiska kommittén (2000), av Danmarks Etiske Råd
            (den 15 november 2001) och av de nederländska, italienska och
            norska regeringarna i deras talan mot direktivet inför EG-domstolen.
          </p>
          <p xml:id="i-MLYk6nnYPujXY17qzy7KJ6">
            Flera viktiga remissinstanser har riktat motsvarande kritik mot
            de föreslagna ändringarna i den svenska patentlagen. Jag tänker
            exempelvis på Naturvårdsverket, Landstingsförbundet, juridiska
            fakulteten vid Lunds universitet, Gentekniknämnden, Statens medicinsk-etiska
            råd och @ inte minst @ en i sammanhanget så juridiskt sakkunnig
            instans som Patentbesvärsrätten.
          </p>
          <p xml:id="i-KtcUBGSHJUGoFKruYKnAja">
            De senaste årens forskning har visat att sambandet mellan proteiner
            och DNA-sekvenser är mera komplicerat än vad som tidigare antogs.
            Patentbesvärsrätten varnar för att direktivet och det europeiska
            patentverkets praxis ger utrymme för ett obegränsat produktskydd
            för en gen med dess DNA-sekvens, eller för en del av denna sekvens.
            Ett obegränsat produktskydd för en viss DNA-sekvens kan leda till
            att patentet skyddar inte bara den för patentansökan upptäckta
            funktionen, utan också för senare, av en annan uppfinnare upptäckta
            funktioner, som gäller exempelvis helt andra proteiner. Direktivet
            lämnar, enligt bl.a. Patentbesvärsrätten, öppet för breda patent
            som kan blockera andra tillämpningar, hämma den fria forskningen
            och medföra ökade sjukvårdskostnader. Detta är tyvärr inte bara
            en teoretisk möjlighet. Det europeiska patentverket beviljade
            för snart ett år sedan det amerikanska företaget Myriad Genetics
            patent på bröstcancergenen BRA1 och BRCA2, vilket skapat stor
            oro bland kliniska cancerforskare och -läkare.
          </p>
          <p xml:id="i-D829zK2jXgUVX2v17ZjLMZ">
            Jag vill också påminna om Unescodeklarationen om det mänskliga
            genomet och de mänskliga rättigheterna, som betonar att våra genetiska
            resurser är mänsklighetens gemensamma arv och egendom. Då en gen
            produktskyddas kan detta anses kränka såväl deklarationen som
            den enskildes integritet.
          </p>
          <p xml:id="i-3YAXjcGJaPZh6kKmVwFAah">
            Myriads Genetics patent omfattar bl.a. möjligheten att kunna
            diagnostisera ärftlig bröst- och äggstockscancer hos enskilda
            kvinnor. Det är sålunda den genetiska förändringen hos just en
            individ som det handlar om. På grund av patentet måste blodprovet
            från kvinnan sändas till Myriad Genetics för analys. Kvinnan kan
            få intryck av att hon inte äger "sin" gen eftersom hon inte själv
            kan bestämma över hur och var analysen ska utföras @ och framför
            allt inte påverka hur analysresultatet används i framtiden. Det
            är uppenbart att kvinnans integritet kränks.
          </p>
          <p xml:id="i-EXX5EZRQu3bMJoJt8jBE51">
            Vi riskerar således möta många problem om direktivets principer
            för patentering får råda. De tycks helt enkelt rimma illa med
            dagens genetiska kunskap.
          </p>
          <p xml:id="i-6GNJHAP2srW2bYHG2W7kQV">
            Också i andra avseenden tycks tiden ha sprungit ifrån EG-direktivet.
            Väsentliga delar av den embryonala stamcellsforskningen skulle
            enligt direktivets formuleringar anses strida mot "allmän ordning
            och goda seder".
          </p>
        </div>
        <div type="ipQuestion">
          <p xml:id="i-QkuUGy96MrU8swtKUWa3Hr">
            Mina frågor till justitieministern är:
            <list rend="unordered">
              <item>
                1. Avser ministern att lägga förslag till riksdagen om en implementering
                av EG-direktivet i svensk rätt?
              </item>
              <item>
                2. Avser ministern, mot bakgrund av de senaste årens kunskapsutveckling,
                att verka för att EG-direktivet omförhandlas?
              </item>
              <item>
                3. Vilka åtgärder avser justitieministern att vidta för att det
                i patentlagstiftningen ska göras en tydlig åtskillnad mellan upptäckt
                och uppfinning?
              </item>
            </list>
          </p>
        </div>
      </div>
    </body>
  </text>
</TEI>
