<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0165">
  <teiHeader>
    <fileDesc>
      <titleStmt>
        <title>familjeföretag</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>familjeföretag till näringsminister Björn Rosengren om familjeföretag</title>
          <idno type="rdwebb">GP10165</idno>
          <ref type="dokument_url_text">http://data.riksdagen.se/dokument/GP10165/text</ref>
          <ref type="dokument_url_html">http://data.riksdagen.se/dokument/GP10165</ref>
          <ref type="dokumentstatus_url_xml">http://data.riksdagen.se/dokumentstatus/GP10165</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JS5Tob7j2rQh8hC8Kj9n7X" corresp="i-HP26Ex6XfZD2gozC8P6pdm">
          <date when="2002-01-15"/>
        </correspAction>
        <correspAction type="answered" xml:id="i-CGg6kDyjnSHNNmwNo9X4af" corresp="i-A5R84cTmpky3NHJ7nLKaEt">
          <date when="2002-01-24"/>
        </correspAction>
        <correspAction type="sent" xml:id="i-MmAgo7if8jdTnVDYQecvz7" corresp="i-SKjAmNScZ7eZ3a8Xy1J8hs">
          <date when="2002-01-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9AJsYYBiMaVtBDMDBxorqC">
            Interpellation 2001/02:165 av Maria Larsson (kd) till näringsminister
            Björn Rosengren om familjeföretag
          </p>
        </div>
        <div type="ipqSubmissionInfo">
          <p xml:id="i-CnDPCWNLtMb3rkiLHTDyA2">
            den 9 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-H5A4GmjoiFoGgyLnu2F7Vb">
            De senaste åren har inneburit en dramatisk förändring i ägarstrukturen
            i svenska företag. I dag är det 35 % utländskt ägande i svenska
            börsnoterade företag. Antalet företagsköp under år 2000 ökade
            med 21 % jämfört med 1999 och för första gången var köpen fler
            än 1 000. Förlaget Förvärv &amp; fusioner som tagit fram statistiken
            räknar med att de utländska köpen i Sverige kommer att öka.
          </p>
          <p xml:id="i-CyG25ikGLt5myhEqgpD4bo">
            Svenskt näringsliv står inför en kraftig föryngring de närmaste
            åren. Mer än hälften av företagen i Sverige är fortfarande familjeföretag.
            Bland dem finns en stor grupp fyrtiotalister som nu vill träda
            tillbaka. Åtta företagare av tio hoppas att barnen ska ta över.
          </p>
          <p xml:id="i-F6N3URZBcq1ZSaFkiKSFA4">
            Reglerna för fåmansbolag samt arvs- och gåvoreglerna upplevs
            som komplicerade vilket försvårar generationsskiften. Det är dessutom
            mycket kostsamt att genomföra ett generationsskifte. Ägarbilden
            i familjeföretagen har därför förändrats dramatiskt de senaste
            fem åren. Också i Gnosjöregionen är i dag det utländska ägandet
            ca 15 %. Antalet företag med utländskt ägande har mer än tredubblats
            de senaste tre åren. Utvecklingen går mycket snabbt.
          </p>
          <p xml:id="i-7KDDd1MVpxSNVj213RM7wt">
            Företagen på en mindre ort är inte bara producenter av varor
            och tjänster, de har ofta dessutom ett socialt engagemang. Det
            sociala kapitalet har varit av avgörande betydelse för framväxten
            av Gnosjöandan. Långsiktig ekonomisk utveckling kräver mer än
            konkurrens på det lokala och regionala planet. Det krävs samarbete
            och förtroende.
          </p>
          <p xml:id="i-5EgmRrQ1gVVoPrH1DZ6qdp">
            Självfallet är det sunt och riktigt att utländska investerare
            kommer in på den svenska marknaden i större omfattning ju mer
            ekonomin internationaliseras. Utländska ägare kan ge potential
            för ny utveckling och en tillgång till nya marknader. Men med
            den takt som utförsäljning av svenska familjeföretag nu sker är
            det alarmerande.
          </p>
          <p xml:id="i-YFYoYgDMwWBBgGzJci5GUb">
            Det vore mycket olyckligt om andelen svenska familjeföretag skulle
            minska kraftigt. Familjeföretagen arbetar oftast långsiktigt i
            ett nära och ansvarsfullt ägande. Man har också visat god överlevnadsförmåga
            i lågkonjunkturer. Skulle andelen familjeföretag minska innebär
            det enligt forskaren Emil Emling minskad ekonomisk stabilitet
            och ökat risktagande i svenskt näringsliv.
          </p>
          <p xml:id="i-KqHwu2gu7Y7nupYobmL9XQ">
            Med hänvisning till det anförda vill jag ställa följande fråga
            till näringsminister Björn Rosengren:
          </p>
          <p xml:id="i-NFTKs936LM2tiWpTpLo5Xz">
            Vilka åtgärder avser ministern vidta för att underlätta för fortsatt
            ägande i fåmansbolagsform?
          </p>
        </div>
      </div>
    </body>
  </text>
</TEI>
