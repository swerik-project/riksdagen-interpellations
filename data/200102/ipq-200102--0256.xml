<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0256">
  <teiHeader>
    <fileDesc>
      <titleStmt>
        <title>mål för förnybar energi</title>
        <author>Nordlund, Harald (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mål för förnybar energi till miljöminister Lena Sommestad om mål för förnybar energi</title>
          <idno type="rdwebb">GP10256</idno>
          <ref type="dokument_url_text">http://data.riksdagen.se/dokument/GP10256/text</ref>
          <ref type="dokument_url_html">http://data.riksdagen.se/dokument/GP10256</ref>
          <ref type="dokumentstatus_url_xml">http://data.riksdagen.se/dokumentstatus/GP10256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDRRRaXKabL6avxH1jYjid</idno>
            <persName>Nordlund, Harald (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>statsrådet Lena Sommestad </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PekeJsCdeyFN7g5pYdCHib" corresp="i-4f2bAEUboRxqAf7W8Ybmzm">
          <date when="2002-02-19"/>
        </correspAction>
        <correspAction type="answered" xml:id="i-CQ78CE3ioMHx4awF1dZf4u" corresp="i-HP26Ex6XfZD2gozC8P6pdm">
          <date when="2002-03-05"/>
        </correspAction>
        <correspAction type="sent" xml:id="i-9WftcFzdJQ9hEw6jyt8bN3" corresp="i-PDRRRaXKabL6avxH1jYjid">
          <date when="2002-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3P7LorwGNBJ6dGUiiemceC">
            Interpellation 2001/02:256 av Harald Nordlund (fp) till miljöminister
            Lena Sommestad om mål för förnybar energi
          </p>
        </div>
        <div type="ipqSubmissionInfo">
          <p xml:id="i-TtZrtJPVXLBpSdPwSNDTNq">
            den 12 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-p64ajn8WY65q65YHzkfcs">
            Omställning av energisystemet till förnybar energiproduktion
            utgör ett av de viktigaste leden i klimatpolitiken. Sverige har
            mycket goda förutsättningar för att genomföra en kraftig utbyggnad
            av såväl vindkraft, solenergi som bioenergi under de närmaste
            åren. En offensiv satsning på förnybara energikällor skulle dessutom
            skapa möjligheter för svensk industri att bli världsledande inom
            miljöteknologi, vilket på sikt skulle skapa arbetstillfällen och
            exportinkomster. Miljö och ekonomi går i detta fall hand i hand.
          </p>
          <p xml:id="i-GAQMQ7suphd7EPgrbryv9b">
            Regeringen angav i propositionen (prop. 2001/02:55) att målet
            för energipolitiken bör vara att "med utgångspunkt i 1997 års
            energipolitiska beslut, bidra till att delmålet för perioden 2008@2012
            uppnås och att en god grund läggs för att det långsiktiga klimatmålet
            till år 2050 kan uppnås samt möjliggöra att detta kan ske parallellt
            med den fortsatta omställningen av energisystemet."
          </p>
          <p xml:id="i-54jmMPMC6YQWQF9fE4aXpD">
            För att detta ska kunna förverkligas krävs emellertid att regeringen
            också ställer upp konkreta och ambitiösa mål för omställningen
            till förnybar energi, och att man skapar politiska och ekonomiska
            förutsättningar för att den förnybara energin ska kunna växa.
            Det som fattas idag är inte de tekniska förutsättningarna för
            att byta ut nedsmutsande fossilbränsle och osäker kärnkraft mot
            förnybar energi. Det är politiska beslut som gör att investerarna
            vågar satsa på vind-, sol- eller bioenergi.
          </p>
          <p xml:id="i-PRskEFDaBj6AEeeynmmNce">
            EU antog den 27 oktober 2001 ett direktiv, (2001/77/EG) för utbyggnad
            av förnybar energi i medlemsländerna. Enligt detta direktiv ska
            EU öka andelen förnybar el från 13,9 % 1997 till 22,1 % år 2001.
            Enligt direktivet ska medlemsländerna, såsom regeringen påpekar
            i sin proposition, senast den 27 oktober 2002 inkomma med nationella
            vägledande mål för utbyggnaden av förnybar energi. Dessa mål ska
            granskas och bedömas av EU-kommissionen för att säkerställa att
            de är förenliga med det övergripande målet för EU som helhet.
          </p>
          <p xml:id="i-9FUSAhpd1DshBWcQ1w3puZ">
            I direktivet anges emellertid även riktvärden för varje medlemsland,
            vilka medlemsländerna har att ta hänsyn till när de nationella
            vägledande målen bestäms. För Sveriges del innebär riktvärdet
            en ökning från 49 % 1997 till 60 % 2001. Detta nämns inte i regeringens
            proposition 2001/02:55
          </p>
          <p xml:id="i-RUG7LAuY4q1U2mx8t8YvWT">
            Det finns dock anledning att känna för regeringens ambitioner
            att nå upp till målsättningarna i direktivet. I en fotnot anger
            den svenska regeringen att "en mer realistisk sifferuppgift @
            @ @ för 2001" är 5 %. Liknande fotnoter har tillfogats av andra
            länder. Om ambitionerna i direktivet ska ha någon möjlighet att
            realiseras kan inte enskilda medlemsländer på nationell nivå skruva
            ned ambitionerna för det egna landet. I underlaget till den energiproposition
            som nu förbereds på Näringsdepartementet utgår man från mål som
            ligger långt under nivån i EG-direktivet. Omräknat till TWh innebär
            en ökning från 49,1 % till 60 % för Sveriges del att drygt 20
            TWh/år ny förnybar el måste tillföras systemet fram till 2010.
            I den nyligen presenterade utredningen om gröna certifikat som
            regeringen hänvisar till i sin proposition, arbetar man i stället
            utifrån målet 10 TWh/år fram till 2010.
          </p>
          <p xml:id="i-56jukjFj2hL75M7CwHcoNs">
            Jag menar att det vore ytterst olyckligt och anmärkningsvärt
            om Sverige, som vill betraktas som ett föregångsland i miljöpolitiken,
            skulle anta nationella mål som ligger väsentligt under de mål
            som förhandlats fram inom EU, i synnerhet som förhandlingarna
            genomfördes under Sveriges ordförandeskap. Det svenska vägledande
            målet bör inte vara styrande för utformningen av energipolitiken.
            Regeringens signaler hindrar fortsatt utveckling.
          </p>
          <p xml:id="i-TJzT88eJ9pNXh6vLjmrFe2">
            EU har beslutat att offentligt stöd till förnybar energi inte
            strider mot EU:s regelverk. I direktivet 2001/77/EG, punkt 12,
            slås till exempel fast att "behovet av offentligt stöd till förnybara
            energikällor erkänns i gemenskapens riktlinjer om statligt stöd
            till förnybara energikällor vilka, bl.a. alternativ, beaktar behovet
            av att internalisera externa kostnader för elproduktion". När
            det gäller hur stödet i Sverige ska utformas hänvisade regeringen
            i sin proposition 2001/02:55, i skälen för sin bedömning, till
            den energiproposition som är under utarbetande. Med hänvisning
            till den utredning om handel med elcertifikat som presenterades
            den 31 oktober, som utgör underlag för energipropositionen, slår
            regeringen fast att "Den fortsatta utbyggnaden av vindkraften
            kan främjas inom ramen för det nya stödsystemet med certifikat".
          </p>
          <p xml:id="i-2STYPj3HG236co7KvyVBHR">
            Den utredning regeringen här hänvisar till har utsatts för mycket
            hård kritik. Såväl den samlade vindkraftsindustrin som ledande
            miljöorganisationer, t.ex. Naturskyddsföreningen, gör bedömningen
            att gröna certifikat, i den form som utredningen föreslår är otillräckliga
            och kommer inte att räcka till för en utbyggnad av vindkraften.
            Resultatet blir förmodligen att enbart bränslebyten i befintliga
            kraftverk kommer att utföras fram till år 2010.
          </p>
          <p xml:id="i-DvvZnxkEDaG9FfCYm97yE1">
            Sveriges Vindkraftsleverantörer anför i sitt remissvar på Elcertifikatsutredningen
            följande: "Om förslaget genomförs blir den omedelbara följden
            ett stopp för all nybyggnad av vindkraft och annan förnybar elproduktion.
            Det är därför nödvändigt att skapa övergångsregler, som utan att
            belasta statsbudgeten ger rimliga förhållanden för vindkraften.
            Utbyggnadsmålet bör anpassas till det mål som Sverige accepterat
            i EU-direktivet för förnybar elproduktion. Väsentliga ändringar
            måste göras för att certifikatsystemet tekniskt ska fungera på
            avsett sätt".
          </p>
          <p xml:id="i-tk4rx1TUmusqmhFbyqNHf">
            Att byta ut fossilbränslen i befintliga anläggningar är visserligen
            ett mycket viktigt led i att minska utsläpp av växthusgaser, men
            otillräckligt. För att klara miljömålen måste också ny produktion
            av förnybar el tillföras systemet om vi ska klara den beslutade
            avvecklingen av kärnkraften. Stödet till den förnybara energin
            borde, enligt min mening, utformas så utbyggnad av nya anläggningar
            för såväl vindkraft som sol- och bioenergi kan ske parallellt
            med bränslebyten i befintliga anläggningar. Att bygga vidare på
            den hårt kritiserade Elcertifikatutredningen i dess nuvarande
            form är inte hållbart och leder inte heller till en hållbar energipolitik.
          </p>
          <p xml:id="i-9C9eWr6i82bkpcnYYeMFmB">
            Mina frågor till statsrådet är följande:
          </p>
          <p xml:id="i-MWoj2V98bXNZyrSUFYLkNh">
            På vilket sätt avser statsrådet att agera för att Sverige ska
            leva upp till det mål man förhandlat fram i EU-direktivet om förnybar
            energi?
          </p>
          <p xml:id="i-GHWRKAiDFFSCNhQLE9dHH1">
            Är regeringen beredd att ompröva sin utformning av stödet till
            utveckling av förnybar energi?
          </p>
        </div>
      </div>
    </body>
  </text>
</TEI>
