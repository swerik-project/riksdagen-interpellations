<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0069">
  <teiHeader>
    <fileDesc>
      <titleStmt>
        <title>arbetsmarknadsmyndigheternas behandling av enskilda</title>
        <author>Kinberg, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetsmarknadsmyndigheternas behandling av enskilda till näringsminister Björn Rosengren om arbetsmarknadsmyndigheternas behandling av enskilda</title>
          <idno type="rdwebb">GP1069</idno>
          <ref type="dokument_url_text">http://data.riksdagen.se/dokument/GP1069/text</ref>
          <ref type="dokument_url_html">http://data.riksdagen.se/dokument/GP1069</ref>
          <ref type="dokumentstatus_url_xml">http://data.riksdagen.se/dokumentstatus/GP1069</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <persName>Kinberg, Anna (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Nn35L7SnKGGWBZMt59eVoF" corresp="i-HP26Ex6XfZD2gozC8P6pdm">
          <date when="2001-11-20"/>
        </correspAction>
        <correspAction type="answered" xml:id="i-D3oqKrRSJZRkm3mC8w25Qf" corresp="i-HP26Ex6XfZD2gozC8P6pdm">
          <date when="2001-11-27"/>
        </correspAction>
        <correspAction type="sent" xml:id="i-RLMMU53gip7fokzorQH3Mi" corresp="i-CajxChHCyySL6R6AQNT1bF">
          <date when="2001-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QRkvwx8Rzepyry9LpVwZeE">
            Interpellation 2001/02:69 av Anna Kinberg (m) till näringsminister
            Björn Rosengren om arbetsmarknadsmyndigheternas behandling av
            enskilda
          </p>
        </div>
        <div type="ipqSubmissionInfo">
          <p xml:id="i-R5ZHdYzAHNwtFuGnp9pFht">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4cRuCyrYaRwrX8oQSnifdF">
            Regeringens politik handlar alltför ofta om de stora systemen
            och alltför sällan om de enskilda människorna, som i sin vardag
            påverkas av stelbenta regler och konstlade åtgärder. Enskilda
            individer far illa därför att arbetsmarknadspolitiken prioriterar
            generella system i stället för individuella åtgärder som tar hänsyn
            till att alla människor har olika behov.
          </p>
          <p xml:id="i-TvMQ7ra7FkyQDKvZpGDiL2">
            Institutet för arbetsmarknadspolitisk utvärdering (Ifau) har
            jämfört effekten av olika arbetsmarknadspolitiska åtgärder. Det
            visar sig att tilldelningen av olika åtgärder är administrativt
            styrd. Att alla människor är olika och har olika behov av åtgärder
            är generellt sett inte viktigt för hur arbetsförmedlingen fördelar
            de olika aktiviteterna. (Forskningsrapport, 2001:2).
          </p>
          <p xml:id="i-Uc1gpSm9uUxLtL2D2C7r9s">
            Historien om Bahman som 1988 kom från Iran till Sverige är talande.
            Bahman är utbildad läkare och arbetade som sådan i sitt hemland.
            När Bahman passerat de första stegen i den svenska byråkratin
            var det dags att besöka arbetsförmedlingen. Bemötandet där blev
            en chock för Bahman.
          </p>
          <p xml:id="i-J6B9yZaxHZwgppPDXgqDuu">
            Det första arbetsförmedlaren sade till Bahman var att han skulle
            glömma sitt yrke. Detta eftersom det är svårt att hitta arbete
            som läkare. Det enda Bahman borde göra var att läsa arbetsförmedlingens
            platsjournal. Han begärde då att få komplettera sin läkarutbildning.
            Svaret blev ett rungande nej. Han bestämde sig då för att skaffa
            sig ett arbete på egen hand. Numera arbetar han som läkare igen,
            men mötena med arbetsförmedlingen glömmer han aldrig. (SNS, Invandrare
            och myndigheter, 2001).
          </p>
          <p xml:id="i-Ttz899NzrZUa2BhrCMwfGo">
            Ett annat exempel är Faiz, 39 år och utbildad civilingenjör från
            Irak. Faiz kom till Sverige 1989. Han sökte hundra olika arbeten
            @ men blev inte kallad till en enda anställningsintervju. I dag
            arbetar han som samordnare i integrationsfrågor i Linköpings kommun.
          </p>
          <p xml:id="i-S4EqkmxVcFfGDfESFJnAuV">
            Det är viktigt arbete, men Faiz hade kunnat arbeta som ingenjör,
            vilket är ett yrke som för närvarande präglas av stor arbetskraftsbrist.
            Alltifrån fördomar till krångliga regler och ofullständiga system
            att värdera utländska utbildningar har medfört att Faiz i stället
            har som yrke att ge andra invandrare chansen att få ett arbete
            snabbare än han själv fick möjlighet till. (Expressen den 10 maj
            2001).
          </p>
          <p xml:id="i-28Uh2GKM7r2HJgTrFXNyzF">
            I dag är den arbetslöse beroende av arbetsförmedlingen och andra
            myndigheter. Man fråntas det egna ansvaret, möjligheterna att
            påverka sin situation och sin självkänsla. Den enskilde reduceras
            till att vara en klient. Arbetslösa får inte den service som man
            har rätt att kräva av arbetsförmedlingen.
          </p>
          <p xml:id="i-QuX9yNvPdDLNfyF9mnX5Xv">
            Vi har rätt att bli bemötta som enskilda individer. Alla har
            rätt att få stöd och hjälp med utgångspunkt från sina individuella
            förutsättningar och behov. Detta sker endast i begränsad utsträckning.
            Man betraktas som en administrativ börda snarare än som människa
            med behov av ett individuellt bemötande.
          </p>
          <p xml:id="i-5Pubm7E1JCvGfU97faxdYy">
            Därför behövs en ny och modern arbetsmarknadspolitik som uppmuntrar
            och möjliggör individuella lösningar.
          </p>
        </div>
        <div type="ipQuestion">
          <p xml:id="i-HRJntpaxSpURyjEqBXyqPS">
            Mot bakgrund av ovanstående vill jag till statsrådet Björn Rosengren
            ställa följande frågor:
            <list rend="unordered">
              <item>
                1. Vilka initiativ ämnar statsrådet vidta för att enskilda människor
                inte ska riskera att bli kränkta och ovärdigt behandlade av arbetsmarknadsmyndigheterna?
              </item>
              <item>
                2. Vilka initiativ ämnar statsrådet vidta för att skapa förutsättningar
                för en ny arbetsmarknadspolitik som möjliggör individuella lösningar?
              </item>
            </list>
          </p>
        </div>
      </div>
    </body>
  </text>
</TEI>
