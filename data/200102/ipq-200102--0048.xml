<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0048">
  <teiHeader>
    <fileDesc>
      <titleStmt>
        <title>ökande legalisering av prostitution</title>
        <author>Pethrus Engström, Désirée (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ökande legalisering av prostitution till justitieminister Thomas Bodström om ökande legalisering av prostitution</title>
          <idno type="rdwebb">GP1048</idno>
          <ref type="dokument_url_text">http://data.riksdagen.se/dokument/GP1048/text</ref>
          <ref type="dokument_url_html">http://data.riksdagen.se/dokument/GP1048</ref>
          <ref type="dokumentstatus_url_xml">http://data.riksdagen.se/dokumentstatus/GP1048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-3HQLwedjBrE9jbuAohz8AH" corresp="i-STyFs6Gu3boin31eFp1bNM">
          <date when="2001-11-13"/>
        </correspAction>
        <correspAction type="answered" xml:id="i-cUvvJs9pegmULiyDG8ViE" corresp="i-STyFs6Gu3boin31eFp1bNM">
          <date when="2001-11-13"/>
        </correspAction>
        <correspAction type="sent" xml:id="i-WpKe4nFurPrsX8DXyVdoyL" corresp="i-BaBRFz7sgjhbuqYiz8u7vt">
          <date when="2001-11-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3gVBizAqKyotMJaYz1rQSi">
            Interpellation 2001/02:48 av Désirée Pethrus Engström (kd) till
            justitieminister Thomas Bodström om ökande legalisering av prostitution
          </p>
        </div>
        <div type="ipqSubmissionInfo">
          <p xml:id="i-R4reNu2D5xuKAptysnXXoE">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BxPPt6dP8SdHD8c6zPXHUf">
            I Nederländerna upphävdes i oktober 2000 det sedan 1912 gällande
            bordellförbudet. För en person som är 17 år är det i dag legalt
            att arbeta som prostituerad, under förutsättning att det sker
            frivilligt. Arbetsrättslig lagstiftning som gäller för allmän
            affärsverksamhet gäller också för bordellverksamhet. Särskilda
            regler finns för prostituerades arbetslöshetsersättning. Anställda
            prostituerade är arbetsskadeförsäkrade och har rätt till arbetsskadeersättning
            om de inte längre kan utföra sitt arbete eller annat allmänt accepterat
            arbete. Prostituerade och deras arbetsgivare ska betala inkomsstskatt
            och sociala avgifter på samma villkor som andra arbetsgivare,
            anställda och egenföretagare. I Tyskland förbereds ett lagförslag
            som ska legalisera bordellverksamhet och likställa den med vanlig
            affärsverksamhet. På detta sätt försöker nu alltfler länder att
            ge legitimitet åt systemet genom att öka trygghetssystemen runt
            prostitution. Men om man ser till kvinnornas utsatta situation
            ställer man sig frågan om detta är den människosyn som länderna
            i Europa vill stå för. Att det är accepterat att kränka kvinnor
            och se dem som könsobjekt.
          </p>
          <p xml:id="i-FApeGNPR1e6AE5qmN88mmH">
            Legaliseringsvågen riskerar nu att ta rejäl fart i Europa. EU
            har tagit upp kampen mot sexslavhandel med kvinnor, s.k. trafficking.
            Samtidigt vill man inom EU inte se kopplingen mellan trafficking
            och prostitution. Det är helt förbjudet att via trafficking ta
            in kvinnorna @ alla länder är emot trafficking. Men om de prostituerade
            sedan får ett jobb på en bordell i ett EU-land så är saken helt
            i sin ordning. Generaladvokat Philippe Leger i EG-domstolen har
            i ett ärende avgivit ett förhandsbesked till den nederländska
            staten angående uppehållstillstånd för kvinnor från Polen och
            Tjeckien, som arbetar som prostituerade. Han menar att EU-länder
            inte kan neka prostituerade uppehållstillstånd om de "kan försörja
            sig själva" @ och prostitution kan, enligt Leger, anses som egenföretagande.
            Han menar vidare att de bör få stanna så länge de inte belastar
            trygghetssystemen. Den cynism som speglas i denna syn på prostitution
            inom EU är allvarlig och bör motarbetas av den svenska regeringen
            och av svenska EU-parlamentariker. Sverige bör agera för att starta
            ett lagstiftningsarbete inom EU, i syfte att stoppa all legalisering
            av prostitution.
          </p>
          <p xml:id="i-4p3gDbNfbrTaetEw14i9Jj">
            Vi vet att Sveriges restriktiva hållning och lagstiftning mot
            köp av sexuella tjänster medfört att trafficking av kvinnor till
            Sverige inte har den omfattning som råder till andra länder i
            Europa. Oroande är att den svenska justitieministern nyligen uttalade
            att frågan om trafficking och prostitution bör hållas isär. Om
            inte Sverige tar initiativ på detta område kommer vi förmodligen
            att åse en fortsatt legalisering som gör att fler människosmugglare
            kommer se det som en lysande marknad bara de får in kvinnorna
            på något sätt. Den svenska regeringens löfte, om att lyfta jämställdhetsfrågorna
            under EU- ordförandeskapet, omfattade tydligen inte solidaritet
            med de kvinnor som hamnat i prostitution. Frågan kom aldrig upp
            på agendan. För många kvinnor i Europa handlar det om att hitta
            en försörjning. Om EU tycker detta är en normal arbetsmarknad
            som kan utvidgas kommer vi gå en mycket dyster framtid till mötes
            avseende repekt för kvinnors människovärde. Kvinnor kommer marginaliseras
            och utsättas för sexuell exploatering.
          </p>
          <p xml:id="i-FxrDFVHtnYVVzBTv7v8Jh1">
            Vad avser ministern göra för att motverka ökande legalisering
            av prostitution inom EU?
          </p>
        </div>
      </div>
    </body>
  </text>
</TEI>
