<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0168">
  <teiHeader>
    <fileDesc>
      <titleStmt>
        <title>medicinsk rehabilitering för långvarigt arbetslösa</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>medicinsk rehabilitering för långvarigt arbetslösa till socialminister Lars Engqvist om medicinsk rehabilitering för långvarigt arbetslösa</title>
          <idno type="rdwebb">GP10168</idno>
          <ref type="dokument_url_text">http://data.riksdagen.se/dokument/GP10168/text</ref>
          <ref type="dokument_url_html">http://data.riksdagen.se/dokument/GP10168</ref>
          <ref type="dokumentstatus_url_xml">http://data.riksdagen.se/dokumentstatus/GP10168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-B1jCZV7WjW5PKeRq5PeXvM" corresp="i-ESKbhHz2VETwMj9meYcmxk">
          <date when="2002-01-15"/>
        </correspAction>
        <correspAction type="answered" xml:id="i-8Q4iQyh55wDmUrxAMsSTSo" corresp="i-5CGPntyQKYyZVCsCYHPNrm">
          <date when="2002-01-24"/>
        </correspAction>
        <correspAction type="sent" xml:id="i-UWdVatFKXi54PqQmFqYnLX" corresp="i-4SAiMdwrEthd2M8z2yjtkv">
          <date when="2002-01-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5WmRzn6McMSMzNuXDYHqai">
            Interpellation 2001/02:168 av Ana Maria Narti (fp) till socialminister
            Lars Engqvist om medicinsk rehabilitering för långvarigt arbetslösa
          </p>
        </div>
        <div type="ipqSubmissionInfo">
          <p xml:id="i-SG4eCQ82o1QjzozaDM4gSu">
            den 15 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4nRsmFmitoQukpt1zqsYbD">
            Vem bär det ekonomiska ansvaret för de arbetslösas medicinska
            rehabilitering? Om man ställer frågan till ansvariga på försäkringskassorna
            får man ett tydligt svar: "Inte vi!" Om man tar upp frågan med
            länsarbetsnämnderna får man samma svar. Landstingets tjänstemän
            påpekar att sjukvården har behandling av akuta och kroniska sjukdomar
            som uppgift och att rehabiliteringen inbegriper en kategori av
            behandlingar som inte alltid ryms inom primärsjukvårdens eller
            sjukhusens arbetsfält. Socialkontoren brukar också reagera på
            frågan med avvisande kommentarer.
          </p>
          <p xml:id="i-5nRH1k8K4EVfMWXvHah3FT">
            Vem ansvarar då för de långvarigt arbetslösas medicinska rehabilitering?
            Svaret är att dessa människor ofta riskerar att "falla mellan
            stolarna" och att deras behov av rehabilitering lätt kan försummas
            eller glömmas bort i en byråkratisk värld där enbart vissa typer
            av sjukdomsfall ingår i arbetsplaner och budget. Man lägger t.ex.
            berättigade ansträngningar på behandlingsplaner för diabetiker,
            men glömmer bort andra åkommor som kräver mycket långvariga eller
            kontinuerliga rehabiliteringsinsatser. Är dessutom de långvarigt
            arbetslösa redan utförsäkrade från arbetslöshetskassan eller har
            de aldrig fått en inkomst att grunda sig sjukpenningen på, faller
            de ännu djupare in i det okändas avgrund. På försäkringskassorna
            blir dessa människor "nollade", noll inkomst ger noll i sjukpenning:
            Då vägrar kassorna bestämt att betala för någon form av behandling
            med medicinsk rehabilitering som innehåll. Allt detta gäller för
            olika arter av rehabilitering: rygg- och nackskador, pisksnärtskador,
            psykiska relativt lindriga besvär, alkoholberoende.
          </p>
          <p xml:id="i-5suBTzUJsuRTaEKMnWKvxY">
            Följderna av denna brist på klara finansieringsprinciper och
            av tydliga rutiner för administration av rehabilitering är kristallklara.
            De sjuka blir sjukare och till slut hamnar de i mycket besvärliga
            tillstånd, kanske förlorar de definitivt arbetsförmågan. Inträde
            eller återinträde i arbetslivet försvåras avsevärt eller blir
            helt omöjliga. Kostnaderna för försörjningsstöd som utbetalas
            till människor utan egen inkomst växer och kan täcka resten av
            de berördas aktiva liv fram till pensioneringen. Pensionen blir
            mycket låg och behöver kompletteras med bidrag.
          </p>
          <p xml:id="i-45ahZRbgjGG55gHA7abAxW">
            Vad värre är: Kunskap hos specialiserade centra för rehabilitering
            utnyttjas inte och vissa centra riskerar att avbryta värdefulla
            erfarenheter och kan inte tillämpa resultaten av sin långvariga
            forskning i avsaknad av patienter. Detta håller på att hända med
            två av Stockholmstraktens mest erfarna centra för rehabilitering:
            Rygginstitutet i Ladvik och STRONG i Haninge.
          </p>
          <p xml:id="i-J6t6V3hvgJLj28q6e5xSCH">
            I en tid med ökande antal långa sjukskrivningar har politiken
            varken råd eller rätt att inte energiskt verka för rehabiliteringen
            av en stor grupp invånare i detta land. Tidigare fick de arbetslösa
            sin rehabilitering betald av försäkringskassorna, trots att regelverket
            inte rekommenderade sådan finansiering. I dag får arbetslösa och
            mottagare av socialbidrag sällan del av nödvändiga rehabiliteringsprogram.
          </p>
          <p xml:id="i-K7Amm7mCjRPgii33B6poZg">
            Det krävs alltså tydliga principiella beslut från Socialdepartementet
            som leder till en effektiv samverkan mellan tjänstemän på socialkontor,
            försäkringskassor och inom sjukvårdsområden. En viss kategori
            patienter får inte stängas ute från den rätt till behandling som
            alla invånare i landet har. Detta borde redan ha varit ämne för
            tydliga föreskrifter från departementets håll och grund för en
            etablerad praxis inom de områden där Socsam prövas. Och förvirringen
            som råder efter fördröjningen av Finsams återkomst i planering
            och vardagligt arbete kan bara skada ännu mer de sjuka som saknar
            sjukpenning.
          </p>
          <p xml:id="i-BugSPNHubVeqaZkMjSprTR">
            Det är också absolut nödvändigt att påminna att köp av rehabiliteringsprogram
            från alla kvalificerade producenter av behandlingar är att önska.
            Ju fler människor som får gå genom behandlingar och på så sätt
            återfår möjligheten att återgå eller träda in i arbetslivet, desto
            bättre liv får dessa människor och desto lägre kostnader läggs
            på samhället i form av bidrag för personer instängda i en destruktiv
            passivitet. Icke-behandlade sjuka människor kan självklart inte
            bidra till utvecklingen av landets ekonomi. Både Socialdepartementet
            och de lokala politiker och tjänstemän som ansvarar för sjukvård
            och omsorg är skyldiga att se till att en stor grupp människor
            som dessutom redan bär på tunga och långvariga lidanden får behandling.
            Att sakna sjukpenning borde inte betyda att man helt utesluts
            från rätten till ett aktivt liv någorlunda fritt från smärta.
          </p>
          <p xml:id="i-JcWxpm2BRN98kTW9RScQ5W">
            De utvärderingar som tidigare eller under den allra senaste tiden
            har presenterats angående olika samordningsmodeller @ Finsam,
            Socsam och Frisam @ gör att frågorna om samarbetets villkor blir
            uppenbara. Principiella och avgörande ställningstaganden från
            departementets sida visar sig vara livsviktiga.
          </p>
          <p xml:id="i-NyqgZFU2oZT1Pi5Ls6VfXE">
            Dessa dokument, av vilka två utarbetades av Socialstyrelsen "Samverkan
            för särskilt utsatta" och "Socsam-försök till politisk och finansiell
            samordning", medan det tredje författades vid Göteborgs universitet
            "Utvärdering av Delta-projektet på Hisingen", bevisar att behovet
            av samordning är enormt samtidigt som samverkansvillkor fortfarande
            är otydliga.
          </p>
          <p xml:id="i-Jz6x3KC96buugvNks9rrYr">
            En slutsats förtjänar att lyftas fram i denna interpellation.
            Skriften om särskilt utsatta grupper påpekar redan i inledningen:
            "Utvärderingen visar att samhällets välfärdssystem inte är organiserat
            för gruppen särskilt utsatta. Det samarbete som redan sker kommer
            in för sent. Ett av skälen är att det saknas gemensamma mål och
            ett samlat stöd för att samarbetas kring de särskilt utsatta".
            Detta betyder att frågan om de glömda nollade personerna i ännu
            högre grad än tidigare behöver uppmärksammas. Utvärderingarna
            visar också klart att Finsam gav de ekonomiskt bästa resultaten
            @ vilket gör regeringens beslut om att inte tillåta denna modell
            ännu mera obegripligt än tidigare. Men just Finsam är inte den
            lämpligaste modellen att ta upp i förhållande till den grupp interpellationen
            vill diskutera, eftersom Finsam bygger på finansiering från F-kassan,
            medan de berörda patienterna inte har någon sjukpenning alls.
          </p>
          <p xml:id="i-gJvqFyesAedtfBhF7Aw1a">
            Med hänvisning till det ovan hänförda vill jag fråga socialministern:
          </p>
          <p xml:id="i-KELgdzj1c1x34kbshK816j">
            På vilket sätt avser statsrådet finansiera behandlingen av långvarigt
            arbetslösa patienter utan sjukpenning?
          </p>
          <p xml:id="i-KQboWJLGeCxTkfde6HQXVE">
            När beräknar statsrådet att sjuka som saknar sjukpenning ska
            få tillgång till de behandlingar och rehabiliteringsprogram som
            öppnar arbetslivet för dem?
          </p>
          <p xml:id="i-EQQKnnVzSGLe2YE7h9YkEj">
            Hur snabbt beräknar statsrådet att oklarheterna kring Finsam,
            Socsam och Frisam undanröjs?
          </p>
          <p xml:id="i-EWm5k8PmRBbbdEFBwqMKBT">
            Med hjälp av vilka incitament avser statsrådet uppmuntra vårdens
            tjänstemän att köpa tjänster från många producenter av rehabilitering?
          </p>
        </div>
      </div>
    </body>
  </text>
</TEI>
