<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0258">
  <teiHeader>
    <fileDesc>
      <titleStmt>
        <title>barnen i Östersjöområdet</title>
        <author>Green, Monica (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barnen i Östersjöområdet till statsrådet Ingela Thalén om barnen i Östersjöområdet</title>
          <idno type="rdwebb">GP10258</idno>
          <ref type="dokument_url_text">http://data.riksdagen.se/dokument/GP10258/text</ref>
          <ref type="dokument_url_html">http://data.riksdagen.se/dokument/GP10258</ref>
          <ref type="dokumentstatus_url_xml">http://data.riksdagen.se/dokumentstatus/GP10258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <persName>Green, Monica (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QoR4Sskhdr1FWuYJK5GhGu" corresp="i-5CGPntyQKYyZVCsCYHPNrm">
          <date when="2002-02-19"/>
        </correspAction>
        <correspAction type="answered" xml:id="i-CGxTzvuYAAVq9Cz5TNrBvb" corresp="i-5CGPntyQKYyZVCsCYHPNrm">
          <date when="2002-03-05"/>
        </correspAction>
        <correspAction type="sent" xml:id="i-DRfJYB1WB96pw7kUbhWFh5" corresp="i-17NC28Tx5CZ5mzwYAUHKqv">
          <date when="2002-02-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-fRCon8iysmhyKq28udttj">
            Interpellation 2001/02:258 av Monica Green (s) till statsrådet
            Ingela Thalén om barnen i Östersjöområdet
          </p>
        </div>
        <div type="ipqSubmissionInfo">
          <p xml:id="i-J8eMBSo4oQSQKU75dckKZE">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FE5dWYFEbfRVfFksinZw4v">
            Ekonomisk utveckling och samarbete med länderna kring Östersjön
            har sedan början av 90-talet varit några av ledorden för svensk
            Östersjöpolitik. Med en god ekonomisk utveckling kommer möjligheterna
            för dessa länder att förvandlas till välfärdsstater att öka. Samtidigt
            kan vi se att de sociala frågorna @ än så länge @ inte varit så
            högt prioriterade som de borde. Den ekonomiska omställningen och
            den demokratiseringsprocess som genomförts under det senaste decenniet
            har inte i tillräcklig grad åtföljts av uppbyggandet av nya sociala
            skyddsnät, något som särskilt drabbat barnen.
          </p>
          <p xml:id="i-QFZ1xtVMmSjNvbqKnDTfWc">
            Den sociala situationen för många barn i Polen, de baltiska staterna
            och i övriga delar av det som tidigare utgjorde Sovjetunionen
            och dess nära allierade, är på många håll katastrofal. Tiotusentals
            barn lever på gatan i dessa länder. För att överleva vardagen
            tvingas många av barnen att sälja sig sexuellt. För att glömma
            vardagen använder sig många av barnen av droger. Ibland är barnen
            ensamma, ibland har de skrupellösa vuxna bakom sig som inte drar
            sig för att utnyttja misären.
          </p>
          <p xml:id="i-7P9bk6iV3wZABdkQdSxiCC">
            Exemplet om 9-åriga Marinella från Bukarest som sålde sexuella
            tjänster bakom järnvägsstationen för 5 kr är ett av flera tragiska
            fall. Polisen kunde inte göra någonting. En tid senare försvann
            hon. Sedan dess vet ingen var hon är. Detta är den värsta sortens
            utnyttjande. Köparna är landsmän som skulle föredra en vuxen kvinna,
            men som inte har råd. Men köparna är också svenskar, engelsmän
            och holländare. Hennes situation liknar den som många andra barn
            från de forna kommunistiska staterna i Östeuropa är utsatta för.
            När den hårt styrande planekonomin ersattes av en i många fall
            otyglad marknadsekonomi ledde det till enorma klyftor mellan fattiga
            och rika. Det gamla kommunistiska sociala skyddsnätet vittrade
            sönder och många lämnades åt sitt öde. Men än värre är att bristen
            på kunskap och intresset för barnens situation varit så liten.
          </p>
          <p xml:id="i-D4ZYU7idmeVY9mmh7z4FmZ">
            Barnen är ofta bortglömda och övergivna av samhället. I Lettland
            räknar man med att ca 15 000 barn lever på gatan. Situationen
            är liknande i andra länder i Östersjöregionen. Som exempel kan
            nämnas att av de två miljoner barn som bor i Moskva är 250 000
            11@18-åringar som är eller riskerar att bli gatubarn. Det finns
            också en bild av ett tilltagande våld med barn och ungdomar inblandade.
            Ungdomar som arresteras på gatan eller andra offentliga platser
            är inte sällan påverkade av droger och det är inte helt ovanligt
            att de blir diagnostiserade som kroniska alkoholister. Många barn-
            och ungdomsorganisationer har slagit larm om misshandel och övergrepp
            som driver barnen ifrån sina hem till ett liv som missbrukande
            och kriminella gatubarn. Unga Örnars systerorganisationer i Lettland
            och Litauen bekräftar denna bild. Tyvärr bekräftas också bilden
            nyligen av missförhållandena på den svenska flyktingslussen i
            Carlslund dit barn från forna Sovjetunionen har börjat komma.
            Barn som rymt från barnhem och som levt som gatubarn, ibland i
            flera år.
          </p>
          <p xml:id="i-MUA5MHQ4ojUnYgJmpzLxFB">
            Sverige har i olika projekt stött informationsinsatser riktade
            till barn och ungdomar i Öst- och Centraleuropa och nuvarande
            Ryssland. Bl.a. har Sverige som en av staterna som ingår i Östersjöstaternas
            råd beslutat om att införa ett nytt barnsekretariat som stärker
            insatserna mot sexuell exploatering av barn i Östersjöregionen.
            Sverige har också givit stöd till förebyggande och rehabiliterande
            insatser vad gäller det ökade bruket av tobak, alkohol och narkotika.
            Dessutom har Sverige varit med att ta fram en handlingsplan för
            att hejda den explosionsartade hiv/aidsspridningen i området.
          </p>
          <p xml:id="i-3BdTnX4pio2CbvGB7UdNF8">
            De ansträngningar som görs av Sverige för att förbättra situationen
            för ungdomar och barn i Östeuropa är mycket viktiga. Handlingskraft
            är vad dessa barn främst behöver.
          </p>
          <p xml:id="i-6E3B3dD8yihPnFsgW9BMVn">
            FN:s konvention om barnets rättigheter eller barnkonventionen
            som den ofta kallas, antogs av FN:s generalförsamling den 20 november
            1989. Barnkonventionen innebär en ny epok i arbetet med barns
            och ungas villkor. Det är första gången barns egna mänskliga rättigheter
            formuleras i ett internationellt bindande avtal. Barnkonventionen
            uttrycker världssamfundets samlade syn på barn och ger därmed
            alla länder ett gemensamt språk och ett gemensamt mål.
          </p>
        </div>
        <div type="ipQuestion">
          <p xml:id="i-Mos28mCVhW2vHCDSowvn93">
            Konventionen utgår ifrån att barndomen har ett värde i sig och
            att barn är en utsatt grupp i samhället med särskilda behov av
            omvårdnad och skydd som också innefattar ett rättsligt skydd.
            Konventionen tillerkänner barn grundläggande medborgerliga, politiska,
            ekonomiska, sociala och kulturella rättigheter och bygger på fyra
            viktiga principer:
            <list rend="unordered">
              <item>
                att barnen har rätt till likvärdiga villkor,
              </item>
              <item>
                att barnens bästa ska beaktas vid alla beslut,
              </item>
              <item>
                att barnet har rätt till liv och utveckling
              </item>
              <item>
                och att barnet har rätt att säga sin mening och få den respekterad.
              </item>
            </list>
          </p>
          <p xml:id="i-JFFA36cBg7tonRJdvpLvKa">
            Med barnkonventionen i beaktande, och med vetskap om de eländiga
            förhållanden som många barn lever under, är det viktigt att Sverige
            i sitt fortsatta samarbete inom Östersjöregionen fortsätter att
            agera. Vi måste öka våra ansträngningar och intensifiera vårt
            arbete på ett långsiktigt och målmedvetet sätt för att förbättra
            den sociala situationen för barnen i området.
          </p>
          <p xml:id="i-SFvLvYy4QaMpd3sUkJB8rX">
            Med detta som bakgrund vill jag fråga ministern vilka ytterligare
            åtgärder ministern tänker ta för att stödja barnen i Östersjöregionen.
          </p>
        </div>
      </div>
    </body>
  </text>
</TEI>
