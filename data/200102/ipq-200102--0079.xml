<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0079">
  <teiHeader>
    <fileDesc>
      <titleStmt>
        <title>fängslade i Moldavien</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fängslade i Moldavien till utrikesminister Anna Lindh om fängslade i Moldavien</title>
          <idno type="rdwebb">GP1079</idno>
          <ref type="dokument_url_text">http://data.riksdagen.se/dokument/GP1079/text</ref>
          <ref type="dokument_url_html">http://data.riksdagen.se/dokument/GP1079</ref>
          <ref type="dokumentstatus_url_xml">http://data.riksdagen.se/dokumentstatus/GP1079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CMYaKp8PD9q4UcANfdzdhC" corresp="i-S7LcGmD5NuSMrFDW8LBeJ1">
          <date when="2001-11-20"/>
        </correspAction>
        <correspAction type="answered" xml:id="i-UWZVYQibWxBhwN5v7BepHy" corresp="i-S7LcGmD5NuSMrFDW8LBeJ1">
          <date when="2001-11-26"/>
        </correspAction>
        <correspAction type="sent" xml:id="i-XDTpwAARqzbbuznkmGxrSw" corresp="i-T9dFBJ1pv742mQeG3uLBtA">
          <date when="2001-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F8dbZy23zPHL1Kq9H2U5Pm">
            Interpellation 2001/02:79 av Margareta Viklund (kd) till utrikesminister
            Anna Lindh om fängslade i Moldavien
          </p>
        </div>
        <div type="ipqSubmissionInfo">
          <p xml:id="i-Ej4amSJpBfRtXaR9ubHEH7">
            den 15 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AM1n1y8dJMC8gtR8X7Pqgv">
            OSSE, EU, Sverige och andra länder har liksom politiska partier
            och enskilda parlamentariker arbetat hårt för att få parlamentarikern
            Ilie Ilascu och de tre övriga parlamentariker, som ingår i den
            s.k. Ilascu-gruppen, frisläppta från fängelset i Moldavien eller
            att de åtminstone skulle få en fri och rättvis rättegång. Ilascu-gruppen
            har suttit fängslad sedan 1992 i väntan på att deras dödsdomar
            skulle verkställas. Under den långa fängelsetiden har de mycket
            sporadiskt fått ta emot besök av sina familjer.
          </p>
          <p xml:id="i-RiLba9sG2E3ersu3pWNXi9">
            Ilascu-gruppens situation var bl.a. uppe i en MR-kommitté vid
            OSSE-mötet i juli 2000 och resulterade i att en så gott som enhällig
            resolution om Ilascu-gruppens situation antogs av OSSE:s parlamentariska
            församling. Beslutet innebar bl.a. att OSSE skulle verka för att
            ett OSSE-land tillsammans med Moldavien skulle ge Ilascu-gruppen
            en fri och rättvis rättegång grundad på mänskliga rättigheter.
            Under hösten 2000 och våren 2001 behandlade riksdagen dels en
            kristdemokratisk interpellation och dels en kristdemokratisk motion
            med liknande innebörd.
          </p>
          <p xml:id="i-M3ivJijwqNB3oA4Wqqq64h">
            Efter ihärdigt arbete och många olika kontakter släpptes glädjande
            nog Ilie Ilascu den 5 maj 2001 ut ur fängelset i Moldaviens pro-ryska
            region Transniestrien. Det var efter personliga samtal mellan
            den moldaviske presidenten Vladimir Voronin och Transnistriens
            ledare Igor Smirnov som Ilie Ilascu släpptes fri. Men Ilascu-gruppens
            tre andra medlemmar, Andrei Ivantoc, Alexandru Lesco och Tudor
            Petrov-Popa, sitter fortfarande kvar i fängelse utan att ha fått
            en fri och rättvis rättegång. Tudor Petrov-Pova har dessutom skilts
            från de övriga i gruppen och flyttats till ett fängelse med hårdare
            regim. Det finns därför stor anledning att oroa sig för hans hälsa.
          </p>
          <p xml:id="i-CQcxm1eFBHaavMvxNM3nSw">
            Ur mänsklig rättighetssynpunkt är det en självklarhet att ingen
            ska behöva vara fängslad utan att veta vad orsaken till "brottet"
            är. Alla ska ha rätt och möjlighet till en rättvis rättegång och
            inte av någon enda anledning berövas den rätten.
          </p>
          <p xml:id="i-7u4EYk8UBmLytLCq6KENrw">
            Mycket talar för att Ilascu-gruppen i början av 90-talet utsattes
            för en kupp för att oskadliggöras. Men uppfattningarna om gruppen
            går isär. Då ingen i Ilascu-gruppen givits möjlighet till en fri
            och rättvis rättegång måste, liksom Ilie Ilascu, de övriga i gruppen
            släppas fria.
          </p>
          <p xml:id="i-Nn9RPogcmW6tJgq5xCpWo6">
            Det är en stor framgång för arbetet med mänskliga rättigheter
            att Ilie Ilascu är frigiven. Men eftersom hela gruppen ännu inte
            är fri, måste Ilascu-gruppens situation fortfarande uppmärksammas.
            Det är därför angeläget att regeringen i arbetet för mänskliga
            rättigheter i såväl FN, EU och andra sammanhang, exempelvis vid
            kontakter med representanter från Östeuropa, belyser hela Ilascu-gruppens
            situation och de brott mot mänskliga rättigheter som begåtts och
            fortfarande begås mot gruppens medlemmar. I det arbetet ingår
            att hela gruppen, dvs. Andrei Ivantoc, Alexandru Lesco och Tudor
            Petrov-Popa, måste släppas fria. Brottet mot den gruppen kan ses
            som ett generellt brott mot mänskliga rättigheter.
          </p>
          <p xml:id="i-KLauSTYKPwSpowRtGdLDWG">
            Mina frågor till utrikesministern är:
          </p>
          <p xml:id="i-3UK9q9eoHS77s8ytiYFHJc">
            Avser utrikesministern att i FN, EU och andra internationella
            sammanhang ta upp situationen för Ilascu-gruppens tre ej frisläppta
            medlemmar Andrei Ivantoc, Alexandru Lesco och Tudor Petrov-Popa?
          </p>
          <p xml:id="i-MtDUi9bsuSMo1kecXdVpfe">
            Avser utrikesministern verka för att de fängslade männen Andrei
            Ivantoc, Alexandru Lesco och Tudor Petrov-Popa får en fri och
            rättvis rättegång?
          </p>
          <p xml:id="i-37NxcC3zGutNTJtVj7N1Yv">
            Avser utrikesministern verka för att Andrei Ivantoc, Alexandru
            Lesco och Tudor Petrov-Popa släpps fria?
          </p>
        </div>
      </div>
    </body>
  </text>
</TEI>
