<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0132">
  <teiHeader>
    <fileDesc>
      <titleStmt>
        <title>IUC- bolagens framtid</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IUC- bolagens framtid till näringsminister Björn Rosengren om IUC- bolagens framtid</title>
          <idno type="rdwebb">GP10132</idno>
          <ref type="dokument_url_text">http://data.riksdagen.se/dokument/GP10132/text</ref>
          <ref type="dokument_url_html">http://data.riksdagen.se/dokument/GP10132</ref>
          <ref type="dokumentstatus_url_xml">http://data.riksdagen.se/dokumentstatus/GP10132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QibGPAMndC9LDn9qS4sr5d" corresp="i-HP26Ex6XfZD2gozC8P6pdm">
          <date when="2001-12-11"/>
        </correspAction>
        <correspAction type="answered" xml:id="i-JhcVeTYDGb8L7a6WwrUN3U" corresp="i-HP26Ex6XfZD2gozC8P6pdm">
          <date when="2002-01-22"/>
        </correspAction>
        <correspAction type="sent" xml:id="i-T9uvT2EaHJ4ddjrxYVdu2y" corresp="i-SKjAmNScZ7eZ3a8Xy1J8hs">
          <date when="2001-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PDZsA7yMNoeUwgrNMWtEdH">
            Interpellation 2001/02:132 av Maria Larsson (kd) till näringsminister
            Björn Rosengren om IUC-bolagens framtid
          </p>
        </div>
        <div type="ipqSubmissionInfo">
          <p xml:id="i-Ph56e8GGHSQR5jnCfHa9tc">
            den 6 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2yEof64nEb7JTTF7urtCvu">
            IUC-verksamheten är ett underifrån initierat och kostnadseffektivt
            instrument för att stödja småföretagsutveckling. Det s.k. UPA-uppdraget
            (uppsökande verksamhet, produktutveckling och avknoppning) samt
            de omfattande utbildningsinsatser som skett via IUC har haft stor
            betydelse såväl för tillkomsten av nya produkter som av nya arbetstillfällen.
          </p>
          <p xml:id="i-4H7VepLEMJHmee8k3XfLmR">
            Näringsminister Björn Rosengren uppskattar uppenbarligen, liksom
            jag, de industriella utvecklingscentrum (IUC) som finns i Sverige.
            Näringsministern fungerar som IUC-ambassadör i utländska kontakter
            och har enligt uppgift anmodat såväl Polen som Estland att använda
            sig av detta koncept samt erbjudit svenskt stöd.
          </p>
          <p xml:id="i-BQ6nAneqVkV7z3nQ4TeG5d">
            Så mycket viktigare blir det då att tillse att de IUC som etablerats
            i Sverige också ges goda förutsättningar att leva vidare. Dessvärre
            har IUC-bolagen hela tiden tvingats leva med oklara ekonomiska
            förutsättningar, inte minst beträffande UPA-uppdraget. Besked
            har lämnats med väldigt kort framförhållning, vilket blir ohållbart
            för de som ska planera verksamhet, anställa människor, teckna
            kontrakt osv. Många uppgifter har förblivit ogjorda i väntan på
            besked. IUC i Skaraborg försattes nyligen i likvidation, bl.a.
            till följd av brist på besked med längre varaktighet.
          </p>
          <p xml:id="i-MPhQufNJvAy3Zap6uYYpTq">
            Verket för näringslivsutveckling fick uppdraget att vara samordnare
            för IUC-verksamheten fr.o.m. 2001. Myndigheten ska handha upphandling
            av tjänster inom ramen för det UPA-uppdraget. Under våren och
            även innevarande höst fram tills nu har det varit nästintill obefintlig
            aktivitet i myndighetens kontakt med IUC-bolagen. Dessvärre har
            det också varit omöjligt för dessa att ens vid förfrågan om framtida
            UPA-uppdrag få besked av någon art. Detta är naturligtvis otillfredsställande
            för planering av framtiden.
          </p>
          <p xml:id="i-V7BwAasAtM6mDDEK5WD1Nf">
            I regleringsbrevet för budgetåret 2001 för Verket för näringslivsutveckling,
            NUTEK, fick verket följande uppdrag,"verket och ALMI Företagspartner
            AB ska tillsammans med IUC-nätverket, i samråd med andra aktörer,
            lämna förslag på hur verksamheten med industriella utvecklingscentra
            kan samordnas och utvecklas".
          </p>
          <p xml:id="i-GuTzHtSCsmK8RaJqnXh5V6">
            Det är rimligt att utifrån denna skrivning anta att syftet med
            uppdraget skulle vara att hitta en långsiktig lösning av finansiering
            för IUC-bolagen samt lämna förslag om hur verksamheten ska samordnas
            och hur UPA-uppdraget ska utvecklas.
          </p>
          <p xml:id="i-MVeyCQMTNbrJtiTPt7m42L">
            Slutredovisningen skulle ske den 30 juni och resultatet blev
            att NUTEK:s styrelse beslutade att den rapport som tagits fram,
            till vilken IUC-nätverkets representanter i utredningsarbetet
            lämnat en stor mängd skriftliga reservationer, inte skulle överlämnas
            till regeringen. I stället valde NUTEK:s styrelse att begära att
            uppdraget skulle förlängas med ytterligare ett halvår. En begäran
            som avslogs och förde frågan om IUC-konceptet och UPA-uppdraget
            tillbaka till Näringsdepartementets bord.
          </p>
          <p xml:id="i-36WsPWm6a5MtqW5Ubm9M8J">
            Återigen lämnas det nationella nätverket av IUC-bolag utan svar
            och information på hur staten avser att agera i ett långsiktigt
            perspektiv.
          </p>
          <p xml:id="i-DWwXfaAyjMrUV7mNoHrAoZ">
            I budgetpropositionen fanns som vanligt heller inga besked om
            ekonomiska medel för IUC eller UPA-uppdraget. Inte heller i den
            regionalpolitiska propositionen fanns besked att hämta.
          </p>
          <p xml:id="i-WBQ1TgpBLA2ftqftP4i5m">
            Det räcker inte med välvilliga och uppmuntrande ord för att IUC-bolagen
            fortsatt ska tro på staten som en stabil uppdragsgivare som upphandlar
            UPA-uppdrag. Det krävs långsiktiga beslut och ekonomiska resurser.
          </p>
          <p xml:id="i-EWxs4prgmvFbuf54ncAJPM">
            Förutom den viktiga frågan kring en långsiktig strategi, för
            samverkan med landets IUC-bolag, återstår också den mer akuta
            frågeställningen om år 2002. Just nu väntar:
          </p>
          <p xml:id="i-2w39UUcRtt6erTZ67oxuRB">
            a) 14 IUC-bolag som startat sin verksamhet före år 2000 på besked
            om de får ett UPA-uppdrag år 2002,
          </p>
          <p xml:id="i-Bd8zt6jtzHHGEbBtku54kA">
            b) 6 IUC-bolag som startat sin verksamhet under år 2000 på besked
            hur stort UPA-uppdraget blir för år 2002 samt
          </p>
          <p xml:id="i-7vDBqYZKbsiGUdTz6vqZhy">
            c) ett tiotal nya IUC-bolag, bl.a. IUC:n inom upplevelseindustrin,
            på besked om det fortfarande är idé att förbereda kompetens och
            kunnande för ett UPA-uppdrag under 2002.
          </p>
          <p xml:id="i-Y8YheJbVLAKjZKjoDUZR4A">
            Med hänvisning till det anförda vill jag ställa följande frågor
            till statsrådet Björn Rosengren:
          </p>
          <p xml:id="i-YHqc85qgA5cwy73TV4sMW">
            Avser ministern vidta några åtgärder för att under år 2001 ge
            IUC-bolagen runtom i Sverige svar på frågan om UPA-verksamhet
            under år 2002?
          </p>
          <p xml:id="i-3xRaTeUgUxAMvGZg28fDkR">
            Avser ministern vidta några åtgärder för att säkerställa att
            Näringsdepartementet slutför det utredningsuppdrag som NUTEK skulle
            ha rapporterat vid halvårsskiftet 2001?
          </p>
        </div>
      </div>
    </body>
  </text>
</TEI>
