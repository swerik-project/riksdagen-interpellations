<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0389">
  <teiHeader>
    <fileDesc>
      <titleStmt>
        <title>säkerheten inom skatteområdet</title>
        <author>Erik Hedlund, Carl (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>säkerheten inom skatteområdet till finansminister Bosse Ringholm om säkerheten inom skatteområdet</title>
          <idno type="rdwebb">GP10389</idno>
          <ref type="dokument_url_text">http://data.riksdagen.se/dokument/GP10389/text</ref>
          <ref type="dokument_url_html">http://data.riksdagen.se/dokument/GP10389</ref>
          <ref type="dokumentstatus_url_xml">http://data.riksdagen.se/dokumentstatus/GP10389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BDyTfvRPbqHRWnog75qTEp</idno>
            <persName>Hedlund, Carl Erik (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9Us6ZaiQ8Fe7QhWjdXJPyo" corresp="i-A5R84cTmpky3NHJ7nLKaEt">
          <date when="2002-05-14"/>
        </correspAction>
        <correspAction type="answered" xml:id="i-GTAbkf5MKRcfyx8qztJmkw" corresp="i-A5R84cTmpky3NHJ7nLKaEt">
          <date when="2002-05-27"/>
        </correspAction>
        <correspAction type="sent" xml:id="i-TJ3qmjF7WgQzaiaBH7FDtX" corresp="i-BDyTfvRPbqHRWnog75qTEp">
          <date when="2002-04-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GEMHnbFBALANhvfQnEJ34m">
            Interpellation 2001/02:389 av Carl Erik Hedlund (m) till finansminister
            Bosse Ringholm om säkerheten inom skatteområdet
          </p>
        </div>
        <div type="ipqSubmissionInfo">
          <p xml:id="i-RCfcz2ppfdCrPcJJSg3fPQ">
            den 19 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S8yffAsAg2S7ZTf5oZmEW8">
            För ett år sedan interpellerade jag finansministern om rättssäkerheten
            inom skatteförvaltningen (Ip 2000/01:396). Jag hade där ett antal
            frågor om hur man skulle kunna stärka medborgarnas rättigheter.
            Bl.a. refererade jag till ett antal fall, där skattemyndighet
            har lämnat uppgifter till den skattskyldige men där dennes självdeklaration
            sedan har underkänts av samma myndighet och skattetillägg påförts.
          </p>
          <p xml:id="i-HtcN3GGDZ8g1HcLbQ3bEB7">
            RSV har det övergripande ansvaret för skatteförvaltningens verksamhet.
            Myndigheter har en serviceskyldighet gentemot enskilda enligt
            4 § förvaltningslagen. Denna serviceskyldighet innebär att myndigheten
            ska lämna upplysningar, vägledning, råd och annan sådan hjälp
            i fråga som rör myndighetens verksamhetsområde.
          </p>
          <p xml:id="i-8PmrDdKB5Mq4Fsa6io6TWu">
            För att den skattskyldige ska kunna göra rätt för sig krävs att
            skattemyndigheter lämnar erforderliga anvisningar och råd om hur
            skatteområdets lagar och förordningar ska tillämpas, och att myndigheterna
            sedan står för de anvisningar och råd som har getts.
          </p>
          <p xml:id="i-3bBEntnvgXpksibTkF5GGY">
            Detta har inte skett i de tidigare refererade fallen. Nu har
            såväl tingsrätt som länsrätt prövat om skattemyndigheten verkligen
            lämnat oriktiga uppgifter. Tingsrätten fann att skattemyndigheten
            hade lämnat felaktiga uppgifter till den skattskyldige, men att
            skadeståndsansvar för myndigheten kan utkrävas bara om den felaktiga
            uppgiften lämnats i samband med myndighetsutövning. Myndighetsutövning
            anses bara gälla en fråga som haft omedelbart samband med ett
            konkret ärende.
          </p>
          <p xml:id="i-3Avtb63uTpi3tmVB2FbQCr">
            Detta innebär att en medborgare som vill göra rätt och ställer
            en fråga till en myndighet inte kan lita på svaret. När medborgaren
            sedan vidtar åtgärder i enlighet med beskedet, så riskerar han
            att dels få en ekonomisk förlust beroende på att skatten blir
            väsentligt annorlunda, dels belastas med skattetillägg och räntekostnader.
          </p>
          <p xml:id="i-VvBevCVB4G4LKyXUFxxpCo">
            I ett aktuellt fall har länsrätten funnit att det måste anses
            som ursäktligt att x redovisat på det sätt som skett och rätten
            beslöt därför att avgiftstillägg och skattetillägg inte skulle
            utgå.
          </p>
          <p xml:id="i-HLbMVxRunjvwJm1KLQ7JZ8">
            Dagens skattelagstiftning är komplicerad. Detta gäller inte minst
            på den indirekta beskattningens område. RSV ger därför tillsammans
            med berörda skattemyndigheter den skattskyldige skriftlig information
            i form av broschyrer, blanketter med information och anvisningar,
            rekommendationer, föreskrifter, handledning m.m.
          </p>
          <p xml:id="i-JxZ5AbuDaDbSTcVKn7AGeH">
            Det är dock minst lika viktigt ur rättssäkerhetssynvinkel att
            de skattskyldiga kan få erforderlig muntlig hjälp och information
            dvs. att de kan ringa och ställa frågor samt att diskutera olika
            problemställningar med skatteförvaltningen. Om en skattskyldig
            vidtagit alla dessa åtgärder bör han kunna vara säker på att givna
            svar är korrekta.
          </p>
          <p xml:id="i-BpX4mpqhAAXBYFZkN2cXp9">
            Att kräva att en fråga ska stå i direkt anknytning till ett ärende
            för att betraktas som myndighetsutövning innebär att alla de broschyrer
            och anvisningar som RSV utger inte heller är en form av myndighetsutövning.
            Man ska inte behöva begära skriftliga förhandsbesked för att vara
            säker på vad som gäller i skattefrågor.
          </p>
          <p xml:id="i-HBZFwcpqQw2RKk1We4TAmU">
            I den debatt som föranleddes av min interpellation i maj 2001
            sade finansministern bl.a.:
          </p>
          <p xml:id="i-3zZLv2ybcL8nvyF4uJkFdV">
            "Någon omprövning bör dock inte ske om det är uppenbart oskäligt,
            exempelvis om den skattskyldige har följt skattemyndighetens råd
            och anvisningar."
          </p>
          <p xml:id="i-Vmqb9Gs618d7FtZQGiGHnb">
            Min fråga till finansministern är därför:
          </p>
          <p xml:id="i-PHpnJpX3swgb6esKT4N2CN">
            Kommer finansministern med anledning av det tidigare uttalandet
            att initiera en förändrad lagstiftning, så att skattskyldiga som
            följer av skattemyndighet lämnade svar ska kunna lita på dessa
            och varken drabbas av omprövningar eller skattetillägg?
          </p>
        </div>
      </div>
    </body>
  </text>
</TEI>
