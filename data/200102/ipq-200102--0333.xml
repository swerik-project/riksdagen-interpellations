<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0333">
  <teiHeader>
    <fileDesc>
      <titleStmt>
        <title>jämställdhet och mänskliga rättigheter</title>
        <author>René, Inger (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhet och mänskliga rättigheter till jordbruksminister Margareta Winberg om jämställdhet och mänskliga rättigheter</title>
          <idno type="rdwebb">GP10333</idno>
          <ref type="dokument_url_text">http://data.riksdagen.se/dokument/GP10333/text</ref>
          <ref type="dokument_url_html">http://data.riksdagen.se/dokument/GP10333</ref>
          <ref type="dokumentstatus_url_xml">http://data.riksdagen.se/dokumentstatus/GP10333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <persName>René, Inger (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-E82TBHS3u8S8KTuYJFHmVP" corresp="i-4qJ1WSYreoe9MGDFPCwZKy">
          <date when="2002-04-02"/>
        </correspAction>
        <correspAction type="answered" xml:id="i-N4oTFnpmw84i6YgJUnJoAf" corresp="i-4qJ1WSYreoe9MGDFPCwZKy">
          <date when="2002-04-09"/>
        </correspAction>
        <correspAction type="sent" xml:id="i-H7Y5YMfqcvZ1AYxxdCDwBx" corresp="i-MtQDAwnav9eHyeftxbQLvf">
          <date when="2002-03-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Dt2Sk7kg2pEF85zGwJL1zK">
            Interpellation 2001/02:333 av Inger René (m) till jordbruksminister
            Margareta Winberg om jämställdhet och mänskliga rättigheter
          </p>
        </div>
        <div type="ipqSubmissionInfo">
          <p xml:id="i-JuieB2zHgbNiYakMtbw6n8">
            den 21 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q6r3XnYRBgmPakfRv7h3Wx">
            I ett påhittat exempel skriver jämställdhetsminister Margareta
            Winberg i ett flertal tidningar följande "plötsligt känner hon
            en hand på hennes ena bröst. Det är platschefen som klämmer henne
            hårt samtidigt som han leende säger att hon inte behöver se så
            ledsen ut och att hennes lön kanske kan bli bättre om hon är snäll
            mot honom" detta "skulle kunna inträffa i en nära framtid om de
            förslag som moderaterna lämnat till riksdagen blev verklighet"
            skriver statsrådet.
          </p>
        </div>
        <div type="ipQuestion">
          <p xml:id="i-XzLckvXZVA5NahcBkWchFX">
            Man kan fråga sig om statsrådet blundar för verkligheten. Följande
            tidningsrubriker är ett axplock ur den svenska pressen. Detta
            händer i vårt samhälle nu dvs. under en socialdemokratisk regering.
            <list rend="unordered">
              <item>
                Praoelev sextrakasserad @ Bohuslänningen den 1 februari 2002
              </item>
              <item>
                Sexmobbare knäckte tjej @ Aftonbladet den 23 augusti 2001
              </item>
              <item>
                Butiksanställd stämmer företag för sextrakasserier @ Sydsvenskan
                den 8 maj 2001
              </item>
              <item>
                Sextrakasserier negligeras @ Dagens Nyheter den 27 maj 2001
              </item>
              <item>
                Sextrakasserier mot kvinnliga läkarstuderande @ Expressen den
                9 juni 2000
              </item>
            </list>
          </p>
          <p xml:id="i-7Jyj9iWKZzrsqbVScK752X">
            Jämställdhetsminister Margareta Winberg anförde i en debatt i
            riksdagen den 13 mars i år att Moderaterna vill "upphäva jämställdhetslagen"
            och därigenom skulle kvinnors skydd mot sexuella trakasserier
            försvinna. Detta inlägg är ytterligare ett angrep på moderat jämställdhetspolitik
            som kommer från jämställdhetsministern.
          </p>
          <p xml:id="i-UAtGktZ6msG7ttuQjp2GKU">
            Jämställdhet är mycket mer än sexuella trakasserier @ jämställdhet
            är en mänsklig rättighet och den bör behandlas som sådan. För
            att förhindra att en människa diskrimineras på grund av kön eller
            andra orsaker bör dagens lapptäcke av olika diskrimineringslagar
            ersättas av en särskild lagstiftning om mänskliga rättigheter.
            Detta är det förslag som jämställdhetsministern anser vara att
            avskaffa jämställdhetslagen. Förslaget innebär tvärtom en förstärkning
            av kvinnors och mäns rättigheter.
          </p>
          <p xml:id="i-B2VvvJ9yD21CztaBY17rwY">
            Jämställdhetspolitik är en mänsklig rättighet och förutsätter
            att kvinnor och män är självständiga och oberoende. Detta oberoende
            innebär också att man ska kunna leva på sin lön. Utan ekonomiskt
            oberoende kan vi inte uppnå ett jämställt samhälle. Med ekonomiskt
            oberoende menar jag oberoende från stat, make/maka eller andra
            yttre förhållanden.
          </p>
          <p xml:id="i-KFCBUzK5b8SKoGucLe4jSK">
            I dagens Sverige är kvinnors arbetsmarknad reglerad av staten
            i betydligt större utsträckning än mäns. De flesta kvinnor som
            arbetar i vården, undervisningen och omsorgen lyder under offentliga
            monopol där de är hänvisade till stat eller kommunerna som arbetsgivare.
          </p>
          <p xml:id="i-QWrJGTfESdSotSVZsYbUvf">
            Jämställdhetslagen har inte minskat lönegapet mellan kvinnor
            och män. Detta kan tydligt illustreras med fakta från Regeringskansliet.
            Särskilt anmärkningsvärt är att bland vissa yrkeskategorier inom
            departementen är löneskillnaderna mellan män och kvinnor ca 3
            000 kr/månad. Detta enligt uppgifter från Riksdagens utredningstjänst
            i samverkan med Regeringskansliet.
          </p>
          <p xml:id="i-8aC4DETbZ2Cd6AwqheCtc9">
            Stat och kommun är en stor syndare när det gäller att bryta mot
            jämställdhetslagen. Var fjärde anmälan om brott rör den offentliga
            sektorn. T.ex. när det gäller lönesättningen för generaldirektörer
            så finns det endast en kvinna med bland de tio bäst betalda generaldirektörerna.
            Hon delar tiondeplatsen med två män! De manliga generaldirektörerna
            tjänar i snitt 6,6 % mer.
          </p>
          <p xml:id="i-QLaqGN2FtkPT62n8ThK2F4">
            I Sverige har kvinnorna ungefär tre fjärdedelar av den medelinkomst
            männen har. Detta är en stor löneskillnad men speglar i första
            hand inte att kvinnor får lägre lön i samma yrke bara därför de
            är kvinnor. Den främsta förklaringen till detta är att vi har
            en starkt könssegregerad arbetsmarknad. En viktig anledning till
            löneskillnader mellan kvinnor och män är, enligt Statistiska centralbyrån,
            kvinnors yrkesval. 53 % av kvinnorna och 20 % av männen finns
            i offentlig sektor.
          </p>
          <p xml:id="i-2WgsyBTt413N3vWiExvJaY">
            Enligt EU:s riktlinjer om jämställdhet så når regeringen långt
            ifrån målen. En utvärdering från Statskontoret visar att regeringen
            inte följer EU:s rekommendationer om att driva en politik som
            minskar klyftorna mellan könen på arbetsmarknaden. År efter år
            har EU ställt krav på att regeringen ska ta initiativ för att
            verka för att obalansen mellan kvinnor och män ska minska inom
            såväl olika yrkesområden som inom arbetsmarknadens sektorer.
          </p>
          <p xml:id="i-6Tq35KEh1BteNkWPWAhXbf">
            Sverige får alltså kritik år efter år. Efter snart åtta år med
            en socialdemokratisk regering har vi ännu inte sett några större
            resultat av regeringens jämställdhetspolitik.
          </p>
          <p xml:id="i-QsLv2QTY7EeBBTkCLFybWe">
            Med den politik som regeringen har fört berövas människor och
            framför allt kvinnor den frihet de har rätt till. Inlåsningen
            i en offentlig sektor där privatiseringar motarbetas innebär att
            många kvinnor enbart blir hänvisade till en yrkesverksamhet i
            en sektor där de blir utan inflytande.
          </p>
          <p xml:id="i-AkxX7TkVxRkHtHbFzkYR32">
            Jämställdhetsministern tog också i debatten den 13 mars upp att
            jämställdhet "är ett samhällsproblem". Trots att regeringen har
            haft nära åtta år på sig att åtgärda detta samhällsproblem så
            har man inte kommit särskilt långt. Ett exempel på detta är de
            två kvinnliga kommunpolitikerna i Göteborg som ansåg sig vara
            tvungna att hoppa av politiken på grund av grabbigheten i kommunledningen.
            Detta jämställdhetsproblem är inte fabulerat utan har faktiskt
            inträffat i rikets näst största stad, med socialdemokratiskt styre!
          </p>
          <p xml:id="i-FGnjTfVfFgptSpgEDfeX4v">
            Ytterligare exempel på jämställdhetsproblemen finner vi inom
            vård och omsorg. En rapport från Socialstyrelsen visar att läkemedelskostnaderna
            är högre för män än för kvinnor och orsaken är bl.a. att män får
            nyare och dyrare preparat. Långtidssjukskrivningarna bland kvinnor
            ökar och det är framför allt äldre kvinnor i offentlig sektor
            som är sjuka.
          </p>
          <p xml:id="i-Nru5nhbm9iC1skotPDpmzZ">
            Kvinnor som ska genomgå yrkesinriktad rehabilitering diskrimineras
            enligt en studie som Försäkringskassans forsknings- och utvecklingsenhet
            nyligen gjort. Kvinnor får genomgående vänta längre på rehabilitering
            än männen och när de väl beviljats rehabilitering är den kortare
            och kostar mindre än en tredjedel av männens.
          </p>
        </div>
        <div type="ipQuestion">
          <p xml:id="i-8DZ6s32LZPxUwSYj1WDW1a">
            Exemplen kunde göras många för att visa på regeringens misslyckade
            jämställdhetspolitik. Mina frågor till jämställhetsministern blir
            därför:
            <list rend="unordered">
              <item>
                1. Vilka åtgärder avser ministern att vidta för att kvinnor får
                en bredare arbetsmarknad?
              </item>
              <item>
                2. Vilka åtgärder avser ministern att vidta för att Sverige ska
                uppfylla EU:s riktlinjer om jämställdhet?
              </item>
              <item>
                3. Vilka åtgärder avser ministern att vidta för att minska löneskillnaderna
                i det egna fögderiet, dvs. departementen och myndigheterna?
              </item>
              <item>
                4. Vilka åtgärder avser ministern vidta för att långtidssjukskrivningar
                bland kvinnor ska minska?
              </item>
              <item>
                5. Vilka åtgärder avser ministern vidta för att kvinnor inte
                ska diskrimineras vid yrkesinriktad rehabilitering?
              </item>
            </list>
          </p>
        </div>
      </div>
    </body>
  </text>
</TEI>
