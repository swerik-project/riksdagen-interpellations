<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0333">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0333</head>
        <author who="i-MtQDAwnav9eHyeftxbQLvf">René, Inger (m) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>jämställdhet och mänskliga rättigheter</topic>
        <docDate when="2002-03-21">den 21 mars</docDate>
        <status when="2002-04-09" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10333</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:333 av Inger René (m) till jordbruksminister
          Margareta Winberg om jämställdhet och mänskliga rättigheter
        </IPQ_title>
      </div>
      <div type="IPQuestionBody">
        <p xml:id="i-BrB5xd8okYxPNiAjsAQfAT">
          I ett påhittat exempel skriver jämställdhetsminister Margareta
          Winberg i ett flertal tidningar följande "plötsligt känner hon
          en hand på hennes ena bröst. Det är platschefen som klämmer henne
          hårt samtidigt som han leende säger att hon inte behöver se så
          ledsen ut och att hennes lön kanske kan bli bättre om hon är snäll
          mot honom" detta "skulle kunna inträffa i en nära framtid om de
          förslag som moderaterna lämnat till riksdagen blev verklighet"
          skriver statsrådet.
        </p>
        <p xml:id="i-RvAwbyCE4rBLPE3ahZ4DRP">
          Man kan fråga sig om statsrådet blundar för verkligheten. Följande
          tidningsrubriker är ett axplock ur den svenska pressen. Detta
          händer i vårt samhälle nu dvs. under en socialdemokratisk regering.
        </p>
        <p xml:id="i-VbK8GQG6vZ3YJbKzgrADSw">
          Jämställdhetsminister Margareta Winberg anförde i en debatt i
          riksdagen den 13 mars i år att Moderaterna vill "upphäva jämställdhetslagen"
          och därigenom skulle kvinnors skydd mot sexuella trakasserier
          försvinna. Detta inlägg är ytterligare ett angrep på moderat jämställdhetspolitik
          som kommer från jämställdhetsministern.
        </p>
        <p xml:id="i-9cdSs2Xn6Rbqn63WAfU9V8">
          Jämställdhet är mycket mer än sexuella trakasserier @ jämställdhet
          är en mänsklig rättighet och den bör behandlas som sådan. För
          att förhindra att en människa diskrimineras på grund av kön eller
          andra orsaker bör dagens lapptäcke av olika diskrimineringslagar
          ersättas av en särskild lagstiftning om mänskliga rättigheter.
          Detta är det förslag som jämställdhetsministern anser vara att
          avskaffa jämställdhetslagen. Förslaget innebär tvärtom en förstärkning
          av kvinnors och mäns rättigheter.
        </p>
        <p xml:id="i-LSvxqDsG1wTosqhKbKyVi4">
          Jämställdhetspolitik är en mänsklig rättighet och förutsätter
          att kvinnor och män är självständiga och oberoende. Detta oberoende
          innebär också att man ska kunna leva på sin lön. Utan ekonomiskt
          oberoende kan vi inte uppnå ett jämställt samhälle. Med ekonomiskt
          oberoende menar jag oberoende från stat, make/maka eller andra
          yttre förhållanden.
        </p>
        <p xml:id="i-9PdSPgvsF1AuD4xR9XR4zV">
          I dagens Sverige är kvinnors arbetsmarknad reglerad av staten
          i betydligt större utsträckning än mäns. De flesta kvinnor som
          arbetar i vården, undervisningen och omsorgen lyder under offentliga
          monopol där de är hänvisade till stat eller kommunerna som arbetsgivare.
        </p>
        <p xml:id="i-2xuN41eQyfdfHymzNaakbu">
          Jämställdhetslagen har inte minskat lönegapet mellan kvinnor
          och män. Detta kan tydligt illustreras med fakta från Regeringskansliet.
          Särskilt anmärkningsvärt är att bland vissa yrkeskategorier inom
          departementen är löneskillnaderna mellan män och kvinnor ca 3
          000 kr/månad. Detta enligt uppgifter från Riksdagens utredningstjänst
          i samverkan med Regeringskansliet.
        </p>
        <p xml:id="i-3kMC6PnjiokQjDgsnje71C">
          Stat och kommun är en stor syndare när det gäller att bryta mot
          jämställdhetslagen. Var fjärde anmälan om brott rör den offentliga
          sektorn. T.ex. när det gäller lönesättningen för generaldirektörer
          så finns det endast en kvinna med bland de tio bäst betalda generaldirektörerna.
          Hon delar tiondeplatsen med två män! De manliga generaldirektörerna
          tjänar i snitt 6,6 % mer.
        </p>
        <p xml:id="i-YABCcx4G39M8DMGccEGv4X">
          I Sverige har kvinnorna ungefär tre fjärdedelar av den medelinkomst
          männen har. Detta är en stor löneskillnad men speglar i första
          hand inte att kvinnor får lägre lön i samma yrke bara därför de
          är kvinnor. Den främsta förklaringen till detta är att vi har
          en starkt könssegregerad arbetsmarknad. En viktig anledning till
          löneskillnader mellan kvinnor och män är, enligt Statistiska centralbyrån,
          kvinnors yrkesval. 53 % av kvinnorna och 20 % av männen finns
          i offentlig sektor.
        </p>
        <p xml:id="i-FFnS3ZEJ2RTUBB1wPzJc3P">
          Enligt EU:s riktlinjer om jämställdhet så når regeringen långt
          ifrån målen. En utvärdering från Statskontoret visar att regeringen
          inte följer EU:s rekommendationer om att driva en politik som
          minskar klyftorna mellan könen på arbetsmarknaden. År efter år
          har EU ställt krav på att regeringen ska ta initiativ för att
          verka för att obalansen mellan kvinnor och män ska minska inom
          såväl olika yrkesområden som inom arbetsmarknadens sektorer.
        </p>
        <p xml:id="i-JHZZMbTXT575ACB9WRwzk3">
          Sverige får alltså kritik år efter år. Efter snart åtta år med
          en socialdemokratisk regering har vi ännu inte sett några större
          resultat av regeringens jämställdhetspolitik.
        </p>
        <p xml:id="i-EwcJjWmz62JDm4jhf5bhJA">
          Med den politik som regeringen har fört berövas människor och
          framför allt kvinnor den frihet de har rätt till. Inlåsningen
          i en offentlig sektor där privatiseringar motarbetas innebär att
          många kvinnor enbart blir hänvisade till en yrkesverksamhet i
          en sektor där de blir utan inflytande.
        </p>
        <p xml:id="i-JwYDRPXt1LqSQJAD6Znry">
          Jämställdhetsministern tog också i debatten den 13 mars upp att
          jämställdhet "är ett samhällsproblem". Trots att regeringen har
          haft nära åtta år på sig att åtgärda detta samhällsproblem så
          har man inte kommit särskilt långt. Ett exempel på detta är de
          två kvinnliga kommunpolitikerna i Göteborg som ansåg sig vara
          tvungna att hoppa av politiken på grund av grabbigheten i kommunledningen.
          Detta jämställdhetsproblem är inte fabulerat utan har faktiskt
          inträffat i rikets näst största stad, med socialdemokratiskt styre!
        </p>
        <p xml:id="i-PAKkPvUaToLWkkAoeuYxX3">
          Ytterligare exempel på jämställdhetsproblemen finner vi inom
          vård och omsorg. En rapport från Socialstyrelsen visar att läkemedelskostnaderna
          är högre för män än för kvinnor och orsaken är bl.a. att män får
          nyare och dyrare preparat. Långtidssjukskrivningarna bland kvinnor
          ökar och det är framför allt äldre kvinnor i offentlig sektor
          som är sjuka.
        </p>
        <p xml:id="i-XSYpng5hgzn9komn67RZBP">
          Kvinnor som ska genomgå yrkesinriktad rehabilitering diskrimineras
          enligt en studie som Försäkringskassans forsknings- och utvecklingsenhet
          nyligen gjort. Kvinnor får genomgående vänta längre på rehabilitering
          än männen och när de väl beviljats rehabilitering är den kortare
          och kostar mindre än en tredjedel av männens.
        </p>
        <p xml:id="i-3HKrpCn8wEJqhpMu4uh8LF">
          Exemplen kunde göras många för att visa på regeringens misslyckade
          jämställdhetspolitik. Mina frågor till jämställhetsministern blir
          därför:
        </p>
        <p xml:id="i-45293KT2cMidbWVq5qzoEG">
          1. Vilka åtgärder avser ministern att vidta för att kvinnor får
          en bredare arbetsmarknad?
        </p>
        <p xml:id="i-GEmPxZ49js3vnhAETfDp2C">
          2. Vilka åtgärder avser ministern att vidta för att Sverige ska
          uppfylla EU:s riktlinjer om jämställdhet?
        </p>
        <p xml:id="i-VrqkVHbcDgwjmxKHureWR">
          3. Vilka åtgärder avser ministern att vidta för att minska löneskillnaderna
          i det egna fögderiet, dvs. departementen och myndigheterna?
        </p>
        <p xml:id="i-V1VKPHcKxKD2KPXYXofo4B">
          4. Vilka åtgärder avser ministern vidta för att långtidssjukskrivningar
          bland kvinnor ska minska?
        </p>
        <p xml:id="i-Vkm8bt3d8WgVm5qQdKTYcb">
          5. Vilka åtgärder avser ministern vidta för att kvinnor inte
          ska diskrimineras vid yrkesinriktad rehabilitering?
        </p>
      </div>
    </body>
  </text>
</TEI>
