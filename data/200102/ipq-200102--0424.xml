<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0424">
  <teiHeader>
    <fileDesc>
      <titleStmt>
        <title>försäljningsförbudet mot svenskt snus</title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>försäljningsförbudet mot svenskt snus till statsrådet Leif Pagrotsky om försäljningsförbudet mot svenskt snus</title>
          <idno type="rdwebb">GP10424</idno>
          <ref type="dokument_url_text">http://data.riksdagen.se/dokument/GP10424/text</ref>
          <ref type="dokument_url_html">http://data.riksdagen.se/dokument/GP10424</ref>
          <ref type="dokumentstatus_url_xml">http://data.riksdagen.se/dokumentstatus/GP10424</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Bill, Per (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EWtzwuEcbi6gmCD5PUHJwZ" corresp="i-V19ff9MeDZhTGpv5xEprbu">
          <date when="2002-05-14"/>
        </correspAction>
        <correspAction type="answered" xml:id="i-Md6TTMsh8C5as1kEkykwcQ" corresp="i-V19ff9MeDZhTGpv5xEprbu">
          <date when="2002-06-03"/>
        </correspAction>
        <correspAction type="sent" xml:id="i-9YaX59woGvm5Hm5YVPLfu8" corresp="i-R9MuNkxgtjYredKHhh6ujV">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QTz94ZymYdUVdr3g2ndvno">
            Interpellation 2001/02:424 av Per Bill (m) till statsrådet Leif
            Pagrotsky om försäljningsförbudet mot svenskt snus
          </p>
        </div>
        <div type="ipqSubmissionInfo">
          <p xml:id="i-7S3mD3Mj95pdnm5pSDdRxd">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DojVjr7SrQkvxdr7Y5sURP">
            Sverige borde verka för mer frihandel, mer avregleringar och
            en friare marknad i hela världen. Inom EU råder frihandel, men
            den är tyvärr inte perfekt i alla avseenden. Det finns en iver
            från EU:s sida att reglera, förbjuda och standardisera marknaden
            hela tiden och det är viktigt att den svenska regeringen håller
            emot och värnar om människors marknadsfrihet.
          </p>
          <p xml:id="i-CUghSfMBWjsMkDyj1xFjWC">
            Ett exempel på detta är det svenska snuset. Snus är en produkt
            som väcker svenskarnas engagemang och intresse. Så har det varit
            ända sedan medlemskapsförhandlingarna med EU 1994. Tack vare en
            stark opinion lyckades Sverige förhandla sig till ett permanent
            undantag från EU:s försäljningsförbud för snus. Däremot tvingades
            Sverige avstå från att exportera snus till övriga medlemsländer.
            Vi tvingades också införa en särskild varningstext "orsakar cancer"
            på snusdosorna.
          </p>
          <p xml:id="i-SG4jqJHsqQ8n2EdbsENAWM">
            EU hade 1992 antagit ett direktiv som förbjöd försäljning av
            all tobak "för oralt bruk som inte avses att rökas eller tuggas",
            vilket innefattade snus. Skälet till förbudet var en ökande amerikansk
            marknadsföring av snus inom unionen och EU ville förhindra att
            ytterligare en tobaksprodukt skulle introduceras i medlemsländer
            där den ännu inte hade någon spridning. Beslutet grundades främst
            på en rapport från WHO:s cancerforskningsinstitut IARC, som visade
            på ett samband mellan cancer och bruk av amerikanskt respektive
            indiskt snus. Svenskt snus omfattades däremot inte av undersökningen.
          </p>
          <p xml:id="i-9RLq5VztqPrnpKjzM6q7au">
            I dag visar flera vetenskapliga rapporter att svenskt snus inte
            medför någon förhöjd risk för cancer. Det föranledde EU förra
            året att slopa cancervarningen och ersätta den med en allmän varningstext
            för rökfria tobaksvaror som lyder "denna tobaksvara kan skada
            din hälsa och är beroendeframkallande".
          </p>
          <p xml:id="i-GMy8MG4KBwfo1JnA3LRfnr">
            Men det är inte nog sett med svenska ögon. Även försäljnings-
            och exportförbudet för snus måste avskaffas. När säljförbudet
            infördes för tio år sedan var motivet att det fanns ett samband
            mellan snusning och cancer. När det sambandet nu är undanröjt
            genom olika vetenskapliga undersökningar, vad gäller svenskt snus,
            faller också grunden för förbudet.
          </p>
          <p xml:id="i-7tjXxkswA9cV9udatqKH1s">
            EU:s tobaksdirektiv snedvrider konkurrensen. Det svenska snuset,
            som är den enda tobaksprodukt som enligt vetenskapliga studier
            inte kan förknippas med allvarliga hälsorisker såsom cancer eller
            hjärtinfarkt, är förbjudet. Samtidigt får cigaretter, som bevisligen
            är betydligt farligare, säljas fritt. Försäljningsförbudet är
            diskriminerande och utgör ett marknadshinder på en marknad som
            ska kännetecknas av fri rörlighet för varor.
          </p>
          <p xml:id="i-LLpnuVMyq2LoVgk7GtNbd6">
            Snus är således inte bara en hälsofråga utan också en inremarknadsfråga
            och regeringen borde se till att snarast möjligt försöka få bort
            försäljningsförbudet. Men så här långt har inget skett.
          </p>
          <p xml:id="i-BxjFg7RyBKDwKacCZbwsNM">
            Det fanns en möjlighet att ompröva försäljningsförbudet i samband
            med revideringen av tobaksdirektivet under 2001. Svenska regeringen
            förhöll sig emellertid helt passiv och tog inga initiativ.
          </p>
          <p xml:id="i-BA4QnUWx59GL8hq3HwpCqo">
            Svenskt snus har blivit ett kvalitetsbegrepp på tobaksområdet
            och är därmed också en produkt med stor potential i olika avseenden.
            Tillverkare och brukare av svenskt snus @ de senare uppgår till
            nära en miljon @ har rätt att kräva assistans av regeringen i
            värnandet av den fria marknaden gentemot byråkraterna i Bryssel
            och övriga medlemsländer. Det finns ingen rim och reson i att
            länder som Grekland, Italien och Spanien motsätter sig försäljning
            av svenskt snus samtidigt som de slår vakt om, och tar emot, stora
            EU-subventioner till egen tobaksodling avsedd för cigaretter.
          </p>
          <p xml:id="i-S1wtuJKgZHAiV5JarbSvR7">
            Vilka åtgärder avser statsrådet att vidta för att tillse att
            försäljningsförbudet mot svenskt snus inom den europeiska unionen
            upphör?
          </p>
        </div>
      </div>
    </body>
  </text>
</TEI>
