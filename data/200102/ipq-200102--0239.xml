<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0239">
  <teiHeader>
    <fileDesc>
      <titleStmt>
        <title>lagen om gode män och förvaltare</title>
        <author>Bergström, Harald (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lagen om gode män och förvaltare till justitieminister Thomas Bodström om lagen om gode män och förvaltare</title>
          <idno type="rdwebb">GP10239</idno>
          <ref type="dokument_url_text">http://data.riksdagen.se/dokument/GP10239/text</ref>
          <ref type="dokument_url_html">http://data.riksdagen.se/dokument/GP10239</ref>
          <ref type="dokumentstatus_url_xml">http://data.riksdagen.se/dokumentstatus/GP10239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UtrdG3TunFF2Q5dXbR45yN</idno>
            <persName>Bergström, Harald (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-MEuGa2eEDAoZLzCU8ka1Sh" corresp="i-STyFs6Gu3boin31eFp1bNM">
          <date when="2002-02-12"/>
        </correspAction>
        <correspAction type="answered" xml:id="i-J1PM4yHZotUUmD6EmegfWG" corresp="i-STyFs6Gu3boin31eFp1bNM">
          <date when="2002-02-19"/>
        </correspAction>
        <correspAction type="sent" xml:id="i-4BMqfnSStecmqotRsv65XD" corresp="i-UtrdG3TunFF2Q5dXbR45yN">
          <date when="2002-02-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UdF1qQgj2yndakGhJSKu4X">
            Interpellation 2001/02:239 av Harald Bergström (kd) till justitieminister
            Thomas Bodström om lagen om gode män och förvaltare
          </p>
        </div>
        <div type="ipqSubmissionInfo">
          <p xml:id="i-6ZEnmm62Nre1UtZvXksaR6">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6hCSAoncBv5UTTyG6YY2d7">
            År 1995 genomfördes en stor förändring av de kapitel i föräldrabalken
            (FB) som rymmer bestämmelserna om god man och förvaltare. Redan
            när de infördes aviserades att de borde följas upp efter relativt
            kort tid. Som framgår av nedanstående beskrivning har ett flertal
            motioner under årens lopp påvisat ganska allvarliga brister som
            borde åtgärdas. I vanlig ordning förutsätter emellertid såväl
            riksdagens lagutskott som regeringen att bristerna verifieras
            och förklaras och att förslag till förbättringar tas fram genom
            en utvärdering eller en utredning.
          </p>
          <p xml:id="i-AnvHU4MxX4DDVuWD3cehmh">
            Lagutskottets behandling av förslag och motionsyrkanden framgår
            nedan.
          </p>
          <p xml:id="i-Luvi4ftA9Y4KLJazMNHuCG">
            Lagutskottets behandling av godemansfrågor vid 1998/99 års riksmöte
          </p>
          <p xml:id="i-NTrHUY1atvZLXoBdsgFvCi">
            I inledningen av lagutskottets betänkande 1998/99:LU20 ges en
            sammanfattning av situationer då förordnande av en god man eller
            förvaltare är motiverad. Vidare beskrivs vad de ska och bör göra
            samt att de vanligen förordnas av överförmyndare och står under
            dennes tillsyn. Överförmyndaren står i sin tur under länsstyrelsens
            tillsyn.
          </p>
          <p xml:id="i-9e2SvK8eESazPfnzMyz8Yy">
            I flera motioner påtalades problem och svårigheter med bestämmelserna.
            I nämnda betänkande skriver ett enigt utskott följande slutord:
            "Även om utskottet således inte är berett att förorda bifall till
            motionsyrkandena är det enligt utskottets mening angeläget att
            det arbete som påbörjades i början av 1998 (min kursivering) snarast
            mynnar ut i ett ställningstagande om hur den fortsatta uppföljningen
            och utvärderingen rörande 1995 års förmynderskapsreform skall
            bedrivas, och att en tidsplan för arbetet fastställs."
          </p>
          <p xml:id="i-HLvFG5soaWFJ8zHfJ7FDsP">
            Lagutskottets behandling av godemansfrågor vid 1999/2000 års
            riksmöte
          </p>
          <p xml:id="i-GB81y5X5JN7dYqehw6D3W9">
            I lagutskottets betänkande 1999/2000:LU15 tas frågan om arvode
            till gode män och förvaltare upp på s. 18 och 19. Återigen uttalar
            ett enigt utskott att "det finns goda skäl att överväga en annan
            ordning än den nuvarande . och förutsätter att sådana överväganden
            kommer till stånd inom ramen för det påbörjade utvärderingsarbetet
            (min kursivering) av 1995 års förmynderskapsreform".
          </p>
          <p xml:id="i-VkL2tZRcBYWpa4RhwckXNP">
            Lagutskottets behandling av godemansfrågor vid 2000/01 års riksmöte
          </p>
          <p xml:id="i-6GUAKPYdoRekD1jgHs7qDz">
            I lagutskottets betänkande 2000/01:LU15 tas svårigheterna för
            gode män och förvaltare ånyo upp i samband med flera motionsyrkanden.
            På s. 28 konstaterar ett enigt utskott att det "finns anledning
            att ta den framförda kritiken på allvar, och utskottet anser för
            sin del att det är hög tid att bestämmelserna om god man och förvaltare,
            i enlighet med vad utskottet uttalade år 1995, nu blir föremål
            för en grundlig uppföljning och utvärdering".
          </p>
          <p xml:id="i-4CNrowWsnXCmzLEfHMSUqc">
            Lagutskottets behandling av godemansfrågor vid 2001/02 års riksmöte
          </p>
          <p xml:id="i-PmbWGAuasN5iyj5GzoACWW">
            I lagutskottets betänkande 2001/02:LU7 tas frågan upp för fjärde
            året i rad. På s. 6 skriver utskottet, också denna gång enigt,
            "När nu åter olika frågor om förmyndare, god man och förvaltare
            aktualiseras motionsvägen kan utskottet konstatera att det gått
            mer än sex år sedan de nya reglerna om förmynderskap, god man
            och förvaltare trädde i kraft. Utskottet har återkommande avstyrkt
            bifall till motioner på området med hänvisning till att regeringen
            aviserat en utvärdering av 1995 års förmyndarskapsreform. Såvitt
            utskottet känner till har emellertid något utvärderingsarbete
            ännu inte kommit igång." (min kursivering) Vidare: "Enligt utskottets
            mening är det nu synnerligen angeläget att regeringen snarast
            tar initiativ till en utvärdering" och slutligen "Utskottet förutsätter
            att regeringen snarast initierar den tidigare aviserade utvärderingen."
          </p>
          <p xml:id="i-P4Nzy18qj11gbKrVpzHEfQ">
            Det är anmärkningsvärt att regeringen meddelar lagutskottet,
            år 1998, att ett av riksdagen begärt utvärderingsarbete har satts
            i gång för att därefter flera år senare, år 2001, erkänna att
            något sådant arbete inte kommit i gång. Hanteringen tyder på en
            för regeringen besvärande nonchalans av riksdagen.
          </p>
          <p xml:id="i-GBKWscvTBAWsxtKHDAj5Pt">
            Jag har vid möte med Godemansföreningen i Växjö fått flera svårigheter
            beskrivna. Det gäller frågor som t.ex. huvudmannens arbetsgivaransvar
            för gode mannen, arvodering av gode män, redovisningsanhopningar
            hos överförmyndarna medförande lång väntan på arvodesutbetalning
            (upp till ett år), försäkrings- och ansvarighetsfrågor om något
            fel oavsiktligt begås av god man eller förvaltare, m.m.
          </p>
          <p xml:id="i-4WtVuFx2fTZoSfSRMPgnqu">
            De svårigheter gode männen upplever gör att rekrytering av nya
            gode män försvåras avsevärt. Oomtvistat är behovet av gode männens
            och förvaltarnas ansvarsfulla arbete och omsorg om huvudmännens
            bästa varför vi är många som, liksom lagutskottet, anser det ytterst
            angeläget att arbetet med sikte på förbättringar av regelverket
            omedelbart kommer till stånd.
          </p>
          <p xml:id="i-S4qTwUXGr8U7ibAdgLF1hW">
            Vilka åtgärder avser ministern vidta för att utvärdera 1995 års
            förmyndarskapsreform?
          </p>
        </div>
      </div>
    </body>
  </text>
</TEI>
