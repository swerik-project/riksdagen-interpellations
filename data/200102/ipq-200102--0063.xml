<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0063">
  <teiHeader>
    <fileDesc>
      <titleStmt>
        <title>EU-lagstiftning mot terrorism</title>
        <author>Sjöstrand, Sven-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU-lagstiftning mot terrorism till justitieminister Thomas Bodström om EU-lagstiftning mot terrorism</title>
          <idno type="rdwebb">GP1063</idno>
          <ref type="dokument_url_text">http://data.riksdagen.se/dokument/GP1063/text</ref>
          <ref type="dokument_url_html">http://data.riksdagen.se/dokument/GP1063</ref>
          <ref type="dokumentstatus_url_xml">http://data.riksdagen.se/dokumentstatus/GP1063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <persName>Sjöstrand, Sven-Erik (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-xCWudYMZ3cZDSmxXpLuHs" corresp="i-STyFs6Gu3boin31eFp1bNM">
          <date when="2001-11-13"/>
        </correspAction>
        <correspAction type="answered" xml:id="i-Vyf1BPCPegxgeg2JTBSK6g" corresp="i-STyFs6Gu3boin31eFp1bNM">
          <date when="2001-11-20"/>
        </correspAction>
        <correspAction type="sent" xml:id="i-Vo1EBx695zZR7UWjMPDq7B" corresp="i-XhKn9p4oQVJvYzm2h78jih">
          <date when="2001-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Kjrd33AQdnEEV2P95KeiF9">
            Interpellation 2001/02:63 av Sven-Erik Sjöstrand (v) till justitieminister
            Thomas Bodström om EU-lagstiftning mot terrorism
          </p>
        </div>
        <div type="ipqSubmissionInfo">
          <p xml:id="i-8vufXu4VnFgR4Wv2jNRbMo">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J1E544RmKSahxXh2KXSSuq">
            Efter den ohyggliga terrorattacken i New York den 11 september
            har arbetet i EU med att anta ett antal rättsakter inriktade på
            bekämpande av brottslighet, inkluderande terrorism, starkt påskyndats.
            Det gäller bl.a. två förslag till rambeslut av rådet om en europeisk
            arresteringsorder och om bekämpande av terrorism samt förslag
            till rådsförordning om frysning av terroristorganisationers finansiella
            tillgångar och förbud mot ekonomiska mellanhavanden med dessa
            organisationer. FN:s säkerhetsråd har i resolution 1373 (2001),
            som antogs den 28 september, föreskrivit ett antal åtgärder för
            att bekämpa terrorism och upprättat en kommitté som ska övervaka
            medlemsstaternas genomförande av åtgärderna.
          </p>
          <p xml:id="i-KKxVYo4jQznVjTmfb2rdDf">
            Mot bakgrund både av de faktiskt föreliggande riskerna för nya
            terrordåd och säkerhetsrådets beslut finns det starka skäl för
            att ge hög prioritet åt EU:s arbete med dessa frågor. Det måste
            ändå starkt ifrågasättas om det är rimligt att ha som målsättning
            att politisk enighet om dessa ur integritets- och rättssäkerhetssynpunkt
            ytterst känsliga lagstiftningsåtgärder ska nås redan vid rådsmötet
            den 6@7 december. Tidspressen riskerar att omöjliggöra en grundlig
            parlamentarisk kontroll av förslagen, det gäller både de nationella
            parlamenten och Europaparlamentet.
          </p>
          <p xml:id="i-779oT9Pzd74hSBefxiPxHr">
            Människorättsorganisationen Human Rights Watch har i ett brev
            den 12 oktober till premiärminister Guy Verhofstadt, i hans egenskap
            av EU-ordförande, uttryckt sin oro över att snabbt agerande för
            att anta förslagen skulle kunna underminera grundläggande fri-
            och rättigheter som utgör en hörnsten i den europeiska värdegrunden.
            Human Rights Watch föreslog därför att varje medlemsstat i EU
            ska utse en medlem till en internationell panel av juridiska experter
            för att granska de föreslagna rättsakternas överensstämmelse med
            det internationella skyddet för mänskliga rättigheter. Panelen
            skulle inom en fastställd tidsgräns presentera sin analys av förslagen.
          </p>
          <p xml:id="i-RWJeDrxmqNpaFQbr2tokrb">
            Förslaget till rambeslut om en europeisk arresteringsorder innebär
            bl.a. att den utomordentligt viktiga principen om krav på dubbel
            straffbarhet tas bort. Den innebär också att principen om ömsesidigt
            erkännande av brottmålsdomar inom EU slås fast samtidigt EU-medborgares
            rätt att söka asyl ytterligare undergrävs. Fri rörlighet för åtal
            och förundersökningar införs innan de grundläggande rättigheterna
            för misstänkta garanterats. Docenten i juridik vid universitetet
            i Essex Steve Peers har i en analys för tidskriften Statewath
            påpekat ett femtiotal ur rättssäkerhetssynpunkt tveksamma punkter
            i förslaget.
          </p>
        </div>
        <div type="ipQuestion">
          <p xml:id="i-R5itiwZyGpw3NVgAJCE6cw">
            Rådet har nyligen avsevärt utvidgat den definition av terrorism
            som fanns i kommissionens förslag till rambeslut om bekämpande
            av terrorism. Rådet innefattar i definitionen av terrorism även
            handlingar som skulle kunna påverka de politiska, ekonomiska eller
            sociala strukturerna i ett land. Rådet har också lagt till handlingar
            som har till syfte att allvarligt påverka internationella organisationer.
            Genom en så vid definition skulle tveklöst sådana protester som
            i Göteborg och Genua omfattas. Mot denna bakgrund vill jag ställa
            följande frågor till justitieministern:
            <list rend="unordered">
              <item>
                1. Avser justitieministern att vidta några åtgärder för att se
                till att politisk överenskommelse om förslagen inte träffas den
                6@7 december för att på så sätt garantera att rådrum ges för de
                nationella parlamenten att fullgöra sin granskningsroll beträffande
                de föreslagna rättsakterna?
              </item>
              <item>
                2. Vilka åtgärder i övrigt avser justitieministern att vidta
                för att riksdagen ska beredas tillfälle att göra en ingående analys
                av de aktuella förslagen till rättsakter och framföra sina synpunkter
                till regeringen innan rådet träffar en politisk överensstämmelse
                om innehållet?
              </item>
              <item>
                3. Avser justitieministern att motsätta sig den utvidgade definition
                av terrorism som rådet föreslagit?
              </item>
              <item>
                4. Avser justitieministern att stödja förslaget från Human Rights
                Watch om att en juridisk granskningspanel utses för att utvärdera
                förslagens överensstämmelse med internationella överenskommelser
                om mänskliga rättigheter?
              </item>
              <item>
                5. Om svaret på föregående fråga är nej, avser justitieministern
                att verka för något annat alternativ för att åstadkomma en grundlig
                rättslig analys av förslagen och deras implikationer för rättssäkerhet
                och mänskliga rättigheter?
              </item>
              <item>
                6. Kommer justitieministern att motsätta sig att kravet på dubbel
                straffbarhet tas bort i rambeslutet om en europeisk arresteringsorder?
              </item>
              <item>
                7. På vilket sätt avser justitieministern att garantera att EU-medborgares
                rätt att söka asyl i ett annat EU-land inte åsidosätts genom verkställandet
                av en europeisk arresteringsorder?
              </item>
            </list>
          </p>
        </div>
      </div>
    </body>
  </text>
</TEI>
