<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0110">
  <teiHeader>
    <fileDesc>
      <titleStmt>
        <title>infrastrukturen i Sundsvallstrakten</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>infrastrukturen i Sundsvallstrakten till näringsminister Björn Rosengren om infrastrukturen i Sundsvallstrakten</title>
          <idno type="rdwebb">GP10110</idno>
          <ref type="dokument_url_text">http://data.riksdagen.se/dokument/GP10110/text</ref>
          <ref type="dokument_url_html">http://data.riksdagen.se/dokument/GP10110</ref>
          <ref type="dokumentstatus_url_xml">http://data.riksdagen.se/dokumentstatus/GP10110</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PAKVe1Le6P7T8hqbr6UU6t" corresp="i-HP26Ex6XfZD2gozC8P6pdm">
          <date when="2001-12-04"/>
        </correspAction>
        <correspAction type="sent" xml:id="i-RRbYAh6T38UwWeYyZpHrTG" corresp="i-KktUCXax2JFL3tqFqQN9oq">
          <date when="2001-11-27"/>
        </correspAction>
        <correspAction type="answered" xml:id="i-CF2bWn3Qvyf6Ed3oeZe64a" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JZtCnAij5Weu3fmLo1392s">
            Interpellation 2001/02:110 av Birgitta Sellén (c) till näringsminister
            Björn Rosengren om infrastrukturen i Sundsvallstrakten
          </p>
        </div>
        <div type="ipqSubmissionInfo">
          <p xml:id="i-4KcEh3CtPVPFzv3kcW2ckG">
            den 27 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CQsRwkMXQN2GErDBKLxKAC">
            I infrastrukturpropositionen finns resurser avsatt för att bygga
            ny E 4 söder om Sundsvall.
          </p>
          <p xml:id="i-DUd6ghDCAyuWYaYgSo2XeK">
            Likaledes finns järnvägen i Västernorrland med i propositionen.
            Det är efterlängtade pengar till dessa om- och nybyggnationer.
            Det är frågor som engagerat många människor och det har debatterats
            under några årtionden. Oändligt många spaltmetrar har det skrivits
            om detta i medierna.
          </p>
          <p xml:id="i-8UEyv9NW6muQQSMNReoNU">
            Hur E 4 ska byggas finns det flera olika förslag till som nu
            debatteras flitigt i Sundsvall. Det finns många olika aspekter
            på vilket alternativ som är det bästa. När stora projekt ska verkställas
            så gäller det att uppmärksamma riksintressen i all samhällsplanering.
            Det gäller att hitta det alternativ som på lämpligast sätt främjar
            en långsiktig hushållning med marken, vattnet och den fysiska
            miljön.
          </p>
          <p xml:id="i-BXKxsXb4Qmand21GFSDHZQ">
            Vid storskaliga förändringar, som t.ex. nya vägar, järnvägar,
            golfbanor eller skogsplanteringar ska hänsyn också tas till äldre
            strukturer i landskapet så att de inte skadas av det nya. Det
            innebär att områden med stora kulturvärden ska, så långt det är
            möjligt, skyddas. I kulturminneslagen står "Det är en nationell
            angelägenhet att skydda och vårda vår kulturmiljö".
          </p>
          <p xml:id="i-VCWdGFTsvvW1qwcNBbR4tB">
            Söder om Sundsvall finns det bl.a. ett stort fornminne från gammal
            bebyggelse. Ett forntida gravfält finns där. Det är av stort värde
            för bygdens historia och även för länets, och bör därför skyddas.
          </p>
          <p xml:id="i-JnNpfkrRLD6M7CQb3562cY">
            Riksantikvarien säger angående riksintressen: Ett område av riksintresse
            är en kulturmiljö som är unik eller speciell i en region, riket
            eller internationellt sett. Riksintressena ska representera hela
            landets historia allt från förhistorisk tid fram till nutid.
          </p>
          <p xml:id="i-M7U7aeU7KfhkQJ4mWq6oYL">
            Riksantikvarieämbetet har i samband med infrastrukturpropositionen
            anmält sitt intresse för att undersöka några områden där man planerar
            stora vägprojekt, bl.a. norr om Uppsala, Tanum och Tåkern-Omberg.
            Trakten söder om Sundsvall bör också bevakas av riksantikvarien.
          </p>
          <p xml:id="i-JV5A2LSAvA7hRvp3aRZK6C">
            I det aktuella området finns också ett förslag till E 4:ans nya
            dragning över en grundvvattentäkt, som förser stora delar av sundsvallsborna
            med vatten av mycket hög kvalitet. Av den anledningen vill jag
            peka på de ramdirektiv för vatten som trädde i kraft den 21 december
            2000. Där står: Transportsektorns fysiska och kemiska påverkan
            på yt- och grundvatten är en fråga som kan komma att behandlas.
          </p>
          <p xml:id="i-3PZV9YzmVspbrPhossaPDJ">
            I miljöbalken kan man läsa många förskrifter som gäller vid nybyggnation
            av exempelvis motorvägar och motortrafikleder. Där står att regeringen
            ska pröva tillåtligheten och får tillåta en verksamhet endast
            om kommunfullmäktige har tillstyrkt detta. Det kommunala vetot
            gäller dock inte vid vattenverksamhet eller trafikanläggningar.
          </p>
          <p xml:id="i-J46rCdC8FFpFPwhc6DyxVk">
            När man ska göra så stora infrastruktursatsningar som nu kommer
            att bli fallet i Sundsvallstrakten så bör det finnas en helhetssyn
            på både järnvägens och vägarnas om- och nybyggnader. Om E 4 byggs
            med en högbro över Sundsvallsfjärden så har man med det inte löst
            problemet med att E 14 från Sundsvall till Trondheim fortfarande
            kommer att gå genom centrala Sundsvall. Hur kommer E 4:ns eventuella
            dragning att påverka järnvägen? I dag går järnvägen genom centrala
            staden och det innebär att det finns många järnvägskorsningar.
            Detta påverkar trafiken i Sundsvall på ett negativt sätt, inte
            minst med alla avgaser som "sprutar ut" när bilar står och köar
            vid bomfällningar. När nya Botniabanan är klar så kommer det att
            bli ännu fler bomfällningar, eftersom tågtrafiken ökar. Det bästa
            för både miljön och trafiken är att järnvägen grävs ned genom
            Sundsvall.
          </p>
          <p xml:id="i-BSkSC9qSRJfLMwZdZae61S">
            Min förhoppning är att regeringen noggrant tänker igenom helheten
            på infrastrukturen i Sundsvallstrakten. Det är viktigt att det
            inte blir flera olika beslut, som i slutändan riskerar att bli
            projekt som sätter "käppar i hjulet" för varandra och att man
            måste göra lösningar som inte är de bästa för att både vägtrafiken
            och järnvägstrafiken ska fungera på ett tillfredsställande sätt.
          </p>
          <p xml:id="i-VqUW7QX9ttraC2SidzHJVW">
            Staten har huvudansvaret för att riksintressena beaktas och därför
            vill jag fråga följande:
          </p>
          <p xml:id="i-G2RNVsA4m14ah1hUjhTyfu">
            Är näringsministern beredd att ge riksantikvarien i uppdrag att
            studera kulturminnen söder om Sundsvall innan man fastställer
            E 4:ans nya dragning söder om Sundsvall?
          </p>
          <p xml:id="i-7Wx8yE7H6hgvJ6izmvbwue">
            Är näringsministern beredd att skydda grundvattentäkten i det
            aktuella området?
          </p>
          <p xml:id="i-TQhXVz4waAEoRWo7umyqM6">
            Kommer näringsministern att ta initiativet till en helhetssyn
            på infrastrukturen i Sundsvallstrakten?
          </p>
        </div>
      </div>
    </body>
  </text>
</TEI>
