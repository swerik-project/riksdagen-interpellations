<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0143">
  <teiHeader>
    <fileDesc>
      <titleStmt>
        <title>elöverkänslighet</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>elöverkänslighet till socialminister Lars Engqvist om elöverkänslighet</title>
          <idno type="rdwebb">GP10143</idno>
          <ref type="dokument_url_text">http://data.riksdagen.se/dokument/GP10143/text</ref>
          <ref type="dokument_url_html">http://data.riksdagen.se/dokument/GP10143</ref>
          <ref type="dokumentstatus_url_xml">http://data.riksdagen.se/dokumentstatus/GP10143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-RPedYquNErj2DQjUQyUtTc" corresp="i-ESKbhHz2VETwMj9meYcmxk">
          <date when="2002-01-15"/>
        </correspAction>
        <correspAction type="answered" xml:id="i-QvXZWY9qT9RAH8unUEMmJA" corresp="i-ESKbhHz2VETwMj9meYcmxk">
          <date when="2002-01-25"/>
        </correspAction>
        <correspAction type="sent" xml:id="i-RkhpCNJ3estHf964QMqP1k" corresp="i-4HwVdTBbapZ5KwNJtKs6Ux">
          <date when="2001-12-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LU4XfJmvfYBCBHjFPasvmP">
            Interpellation 2001/02:143 av Marianne Andersson (c) till socialminister
            Lars Engqvist om elöverkänslighet
          </p>
        </div>
        <div type="ipqSubmissionInfo">
          <p xml:id="i-LhNM8KfVTUmacgB3SyVaxC">
            den 17 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NapmDGZ7N9wuYZ6sVEdndJ">
            Elöverkänslighet är ett växande hälsoproblem. Enligt Miljöhälsorapport
            2001, utgiven av Socialstyrelsen, finns ca 200 000 vuxna elöverkänsliga
            i Sverige, varav 20 000 är svårt drabbade. För 10 år sedan var
            antalet 5 000@10 000 och redan 1990 lovade regeringen att ta itu
            med problemet. Men inte mycket har hänt som förbättrar den enskilda
            människans situation. De elöverkänsliga avviker inte från samhället
            i övrigt men till följd av sina besvär är andelen förtids- eller
            sjukpensionärer dubbelt så stor i denna grupp. Antalet långtidssjukskrivna
            är också stort. Med tanke på de galopperande kostnaderna detta
            orsakar det svenska samhället och det lidande, som enskilda människor
            drabbas av, är det märkligt att både regeringen och ansvariga
            myndigheter visar en sådan handfallenhet såväl när det gäller
            forskning och förebyggande av elöverkänslighet som hjälp till
            de drabbade.
          </p>
          <p xml:id="i-ENtAsXEvJCmntVTrGukLh3">
            Detta visar sig med deprimerande tydlighet i att de forskare
            som arbetar med de här frågorna utifrån de drabbades perspektiv
            inte får fortsatta forskningsmedel. Det handlar t.ex. om det världsunika
            arbete som utförs på Enheten för experimentell dermatologi på
            Karolinska Institutet när det gäller forskning på elöverkänsligas
            hud. De flesta elöverkänsliga har symtom i och från huden. Regeringen
            har överlämnat forskningsfrågorna beträffande elöverkänslighet
            till Forskningsrådet för arbetsliv och socialvetenskap (FAS).
            De har uttryckligen fått ett uppdrag att bevaka området men hittills
            avslagit alla projektansökningar inom detta område. Det är svårt
            att tro att samtliga ansökningar var av undermålig vetenskaplig
            kvalitet.
          </p>
          <p xml:id="i-9tQ7aVVJrHAeWzhQGo4Qmn">
            Jag har ställt ett antal frågor till flera ministrar som har
            med strålning, elektromagnetiska fält och elöverkänslighet att
            göra. De har handlat om forskning, om regeringens beredning av
            RALF-rapporten och om hur denna under tiden används av myndigheter.
            I samtliga fall har jag fått svaret att regeringen tar de här
            frågorna på allvar men sakligt sett visar svaren på motsatsen.
            RALF-rapporten har starkt kritiserats av de elöverkänsligas organisationer
            men också av Handikappombudsmannen och av riksdagens revisorer.
            Ändå används den nu med regeringens goda minne flitigt av industrin,
            myndigheter och kommuner med resultat att de åtgärder som måste
            göras för att hjälpa de elöverkänsliga förhindras. När Stockholms
            stad bad regeringen om underlag för att aktualisera frågan om
            elektromagnetiska fält hänvisade regeringen till RALF-rapporten.
          </p>
          <p xml:id="i-D9xCAmqKny85rtyysUcnD9">
            I FN:s standardregler för att tillförsäkra människor med funktionsnedsättningar
            delaktighet och jämlikhet framhålls i § 13 att medlemsländerna
            har det yttersta ansvaret för att kunskap om levnadsvillkor för
            människor med funktionsnedsättning samlas in och sprids samt för
            att stöd ges till forskning på alla områden inklusive det som
            är till hinder i deras liv. Enligt § 1 bör staterna uppmuntra
            massmedierna att skydda människor med funktionshinder på ett positivt
            sätt. Sverige har också antagit en nationell handlingsplan för
            handikappade. När det gäller de elöverkänsliga kan jag konstatera
            att Sverige inte lever upp vare sig till FN:s eller de svenska
            reglerna.
          </p>
          <p xml:id="i-Bcqc4DDaQn6pFwcRtH5L19">
            De elöverkänsliga har en svår funktionsnedsättning i och med
            att det ofta är omöjligt för dem att delta i arbetslivet och i
            samhällslivet, att besöka skolor, bibliotek och läkarmottagningar.
            Många tvingas också lämna sina hem på grund av att master för
            mobiltelefoni sätts upp i närheten. Det är en mycket svår situation
            samtidigt som orsaken till deras problem inte erkänns. Det är
            dags att konstatera att människor är sjuka och att i stället fokusera
            på vad man kan göra för att förebygga och lindra symtomen och
            öka tillgängligheten för de drabbade.
          </p>
        </div>
        <div type="ipQuestion">
          <p xml:id="i-LLr8yTC39vLeMzwTsXYCB9">
            Mot denna bakgrund vill jag ställa följande frågor till socialministern:
            <list rend="unordered">
              <item>
                1. Vilka åtgärder avser socialministern vidta för att förbättra
                tillgängligheten för elöverkänsliga i samhället och i det egna
                hemmet?
              </item>
              <item>
                2. Vilka åtgärder avser socialministern vidta för att öka kunskapsläget
                när det gäller elöverkänslighet?
              </item>
              <item>
                3. Vad avser socialminstern göra för att förbättra hälsoläget
                för de elöverkänsliga?
              </item>
            </list>
          </p>
        </div>
      </div>
    </body>
  </text>
</TEI>
