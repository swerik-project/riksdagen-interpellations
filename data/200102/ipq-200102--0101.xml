<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0101">
  <teiHeader>
    <fileDesc>
      <titleStmt>
        <title>aktivitetsgarantin</title>
        <author>Thalén Finné, Ewa (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>aktivitetsgarantin till näringsminister Björn Rosengren om aktivitetsgarantin</title>
          <idno type="rdwebb">GP10101</idno>
          <ref type="dokument_url_text">http://data.riksdagen.se/dokument/GP10101/text</ref>
          <ref type="dokument_url_html">http://data.riksdagen.se/dokument/GP10101</ref>
          <ref type="dokumentstatus_url_xml">http://data.riksdagen.se/dokumentstatus/GP10101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <persName>Thalén Finné, Ewa (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WGqduNTSMBnwU8R12HWScJ" corresp="i-HP26Ex6XfZD2gozC8P6pdm">
          <date when="2001-11-27"/>
        </correspAction>
        <correspAction type="answered" xml:id="i-VU8f1D3HCaD5CXX3vNTp8F" corresp="i-HP26Ex6XfZD2gozC8P6pdm">
          <date when="2002-01-15"/>
        </correspAction>
        <correspAction type="sent" xml:id="i-PHUuTtXvjdmHE6ni3ELJf7" corresp="i-Ev13DrJjHbo85jEmQ5EPLM">
          <date when="2001-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LTLrurN3ughLm37248Aono">
            Interpellation 2001/02:101 av Ewa Thalén Finné (m) till näringsminister
            Björn Rosengren om aktivitetsgarantin
          </p>
        </div>
        <div type="ipqSubmissionInfo">
          <p xml:id="i-D2SoM8Bt4vDavsgXtEyZ4i">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Bc15ejChbZVnFsBaBWsDyH">
            I en departementsskrivelse från Näringsdepartementet Ändringar
            i lagen om arbetslöshetsförsäkring med anledning av aktivitetsgarantin
            (Ds 2001:39) föreslås ett flertal ändringar i nuvarande regler
            som rör dem som deltar i aktivitetsgarantin. Landsorganisationen
            (LO) anser att förslagen får som konsekvens att de bestraffar
            arbete.
          </p>
          <p xml:id="i-Cs4Aq9Hf3xqQjmtDzBKEpf">
            LO har rätt i sin kritik. Aktivitetsgarantin är inget uttryck
            för arbetslinjen. Samhället måste konsekvent uppmuntra arbete
            och motverka bidragsberoende som leder till inlärd hjälplöshet.
            I skrivelsen föreslås bl.a. att den som deltar i aktivitetsgarantin
            enbart ska kunna arbeta in ett nytt arbetsvillkor inom ramen för
            aktivitetsgarantin.
          </p>
          <p xml:id="i-B4KGvShsyTb56hwba7k6eE">
            Ett annat förslag handlar om att den som lämnar aktivitetsgarantin
            utan att ha funnit ett nytt arbete helt ska förlora rätten till
            a-kassa och aktivitetsstöd. Detta skulle få den absurda konsekvensen
            att en person som är missnöjd med de aktiviteter hon eller han
            erbjudits inom aktivitetsgarantin får svårt att konkret visa sitt
            missnöje.
          </p>
          <p xml:id="i-KHZowJMdtAmvRkFc9u3tBA">
            Ännu allvarligare är att den som delvis kan försörja sig själv
            genom att ta kortare jobb och uppnå ett nytt arbetsvillkor inom
            ramen för aktivitetsgarantin kan förlora ekonomiskt på att arbeta.
            När en individ uppfyllt arbetsvillkoret ska nämligen denne lämna
            aktivitetsgarantin.
          </p>
          <p xml:id="i-Wm4rSTRjqK3SfseuUfcoTJ">
            Har personen då ett deltidsvikariat får hon eller han inte längre
            aktivitetsstödet och ersätts inte med a-kassa eller annan ersättning.
            Detta leder till att om individen i stället säger upp sig från
            sitt deltidsvikariat får han eller hon a-kassa på heltid, vilket
            kan ge högre ersättning än vad deltidslönen uppgick till.
          </p>
          <p xml:id="i-XgGExcWCFmKfjaky1WZdPw">
            Barbro, 59 år och boende i Stockholm, är ett talande exempel
            på aktivitetsgarantins negativa effekter. Hon är arg. Barbro är
            en av alla dem som regeringen och AMS tvingat att delta i aktivitetsgarantin.
            "Flum, det är rent flum", säger Barbro. Hennes utbildning inom
            AGA består bl.a. i att träna högläsning.
          </p>
          <p xml:id="i-ERiMZXjZQsBxgF1HBrqNi4">
            Hon känner sig kränkt och ledsen. Hennes självförtroende har
            minskat och hon tycker att aktivitetsgarantin gör henne passiv.
            Arbetslösa behandlas som barn, inte som vuxna människor med massor
            av nyttiga arbetslivserfarenheter. "Jag kunde inte drömma om att
            börja på dagis vid 60 års ålder", säger Barbro. (Expressen den
            3 januari 2001).
          </p>
          <p xml:id="i-Gf4FWo23GHWpdZq5U2oHuM">
            De aktiva åtgärder som ska användas för att hjälpa människor
            som tillfälligt står utan arbete måste ge konkreta resultat: Att
            fler människor får ett nytt riktigt arbete. Aktivitetsgarantin
            ger inte tillräckligt bra resultat och håller inte den höga kvalitet
            som arbetslösa har rätt att kräva.
          </p>
          <p xml:id="i-Q9Q4pf1Wg3FYyH4b6WnoBd">
            Vi moderater anser att arbetsmarknadspolitiken ska sätta människor
            i arbete, inte bara bevilja dem nya bidrag. Detta ställer krav
            på att insatserna anpassas efter varje person. Det förutsätter
            en mångfald, valfrihet och individualisering som nästan helt saknas
            i dagens arbetsmarknadspolitik.
          </p>
          <p xml:id="i-Gpg8saUXUtrtFPMK4WgPGE">
            Det är den som är arbetslös som ska sättas i centrum. Den arbetslöse
            ska inte vara en klient hos en arbetsmarknadsmyndighet utan en
            medborgare med rätt att få kvalificerad service och behandlas
            med respekt. Den enskilde måste själv få ha det avgörande inflytandet
            över vilken utbildning eller aktivitet som hon eller han ska satsa
            på för att sedan kunna få ett nytt jobb.
          </p>
        </div>
        <div type="ipQuestion">
          <p xml:id="i-UUHfayoZdgkuwh6xqCWzCE">
            Mot bakgrund av ovanstående vill jag till statsrådet Björn Rosengren
            ställa följande frågor:
            <list rend="unordered">
              <item>
                1. Vilka initiativ ämnar statsrådet vidta för att aktivitetsgarantin
                ska uppmuntra till arbete och inte bidragsberoende?
              </item>
              <item>
                2. Vilka initiativ ämnar statsrådet vidta för att arbetslösa
                som genomför aktiviteter inom aktivitetsgarantin ska uppfatta
                dem som meningsfulla i stället för kränkande?
              </item>
            </list>
          </p>
        </div>
      </div>
    </body>
  </text>
</TEI>
