<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0495">
  <teiHeader>
    <fileDesc>
      <titleStmt>
        <title>naturvården i statens skogar</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>naturvården i statens skogar till miljöminister Kjell Larsson om naturvården i statens skogar</title>
          <idno type="rdwebb">GP10495</idno>
          <ref type="dokument_url_text">http://data.riksdagen.se/dokument/GP10495/text</ref>
          <ref type="dokument_url_html">http://data.riksdagen.se/dokument/GP10495</ref>
          <ref type="dokumentstatus_url_xml">http://data.riksdagen.se/dokumentstatus/GP10495</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Saarinen, Ingegerd (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WXtSwy1rt45RkuQAzGkSpG" corresp="i-9ih4smVvRYKCMas4i52Xiw">
          <date when="2002-05-14"/>
        </correspAction>
        <correspAction type="answered" xml:id="i-B2Ph7YK1EshcjHVfC46zbh" corresp="i-9ih4smVvRYKCMas4i52Xiw">
          <date when="2002-05-13"/>
        </correspAction>
        <correspAction type="sent" xml:id="i-5U17U7zMEwQ7DpwFumsvuK" corresp="i-2xzcr3nLPgka3s5j7pZ98N">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LcHWyT6FwfkuKbof5n3ufg">
            Interpellation 2001/02:495 av Ingegerd Saarinen (mp) till miljöminister
            Kjell Larsson om naturvården i statens skogar
          </p>
        </div>
        <div type="ipqSubmissionInfo">
          <p xml:id="i-Q2wy3tiKMqhUs98dpMPU13">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-28At72XYWin1EJAa1n84B4">
            Statsskogsutredningen lägger enligt uppgift sitt förslag i maj
            2002.
          </p>
          <p xml:id="i-7xEeAQMuT6LSTbgZLwNcCG">
            Naturskyddsföreningen, Världsnaturfonden och övrig svensk miljörörelse
            liksom alla riksföreningar för botanik, ornitologi m.m. lämnade
            vid uppvaktning i januari 2002 nedanstående skrivelse till Statsskogsutredningen
            och utredaren Åsa Tham:
          </p>
          <p xml:id="i-DJ8qD8pinYBoiZcpn91aA6">
            "Europa är den världsdel som har minst areal gammelskog kvar
            i förhållande till vad som tidigare funnits. I Sverige återstår
            idag endast ca 5 % av de gammelskogar som en gång växte här. Trots
            detta är Sverige det land i EU som förfogar över den största arealen
            gammelskog, och den svenska fjällskogen är det största sammanhängande
            området av gammelskog inom hela EU. Sverige har även ett stort
            ansvar för att hemiboreal skog i södra delarna av landet bevaras,
            då väldigt lite skog med höga naturvärden finns kvar i övriga
            EU-territoriet. Dessa exempel visar med all tydlighet vikten av
            att Sverige tar sitt internationella ansvar avseende bevarandet
            av den biologiska mångfalden i skogen.
          </p>
          <p xml:id="i-TPCTxb5WMKfV4i7bFdBV8y">
            Trots att detta stora naturvårdsansvar borde respekteras ser
            den ideella naturvården ständigt och fortfarande hur oersättliga
            gammelskogar på statlig mark förstörs genom avverkningar. Vi ser
            även ett skogsbruk som inte är ekologiskt hållbart och som inte
            i tillräcklig omfattning värnar den biologiska mångfalden. Detta
            är något som har pågått under en lång period och vi ser nu att
            Statsskogsutredningen har en unik möjlighet att i sista stund
            komma med en långsiktig lösning.
          </p>
          <p xml:id="i-R1frueCiJdVwfzKaWQQD52">
            Förändringar
          </p>
          <p xml:id="i-9St5vGtCwnrD161D4bkAJg">
            Staten måste vara en föregångare i naturvårdssammanhang. Detta
            gäller både för skydd av skog och för det skogsbruk man bedriver
            i den del som lämpar sig för skogsbruk. Man måste även i fortsättningen
            skilja på förvaltningen av skog med höga naturvärden som skyddas,
            likt dagens system med en naturvårdsfond med reservat, och förvaltningen
            av den del som brukas.
          </p>
        </div>
        <div type="ipQuestion">
          <p xml:id="i-P3zs1Gb92a6Tkhp4FAeMJE">
            Med anledning av ovanstående föreslår vi att:
            <list rend="unordered">
              <item>
                all statlig skog med höga naturvärden ges ett långsiktigt skydd
                utan att belasta ordinarie medel för skydd av skog. Detta innefattar
                all skog ovanför naturvårdsgränsen (Naturskyddsföreningens naturvårdsgräns
                i fjällnära skog), alla nyckelbiotoper (enligt en strikt klassning
                utan regional anpassning), natur- och urskogsartade skogar och
                stora obrutna skogsområden.
              </item>
            </list>
          </p>
          <p xml:id="i-W1kQgZH26xsZVggXYFTZjY">
            Skogarna måste skyddas på ett landskapsekologiskt sätt med förstärknings-
            och skyddszoner och där vattenmiljöerna i skogslandskapet bevaras
            i en betydligt större utsträckning än tidigare. Detta innebär
            kraftigt ökade skyddsnivåer jämfört med dagens situation.
          </p>
        </div>
        <div type="ipQuestion">
          <p xml:id="i-aXxJr1rbezJSgFZe3DUqX">
            För att identifiera de skogar som kräver skydd behövs nya heltäckande
            inventeringar vilka kan ge ett samlat grepp över hela skogsinnehavet.
            Under tiden dessa inventeringar görs får endast avverkningar ske
            i skogar med inga eller låga naturvärden.
            <list rend="unordered">
              <item>
                staten avsevärt underlättar för allmänningar och övriga markägare
                att få ersättningsmark vid reservatsbildning. Genom detta skulle
                man bl.a. kunna komma till rätta med det stora problemet med avverkningar
                av gammelskog på framför allt allmänningsmark i Norrlands inland.
                Dessa skogsägare är i allmänhet inte certifierade och en stor
                del av dagens avverkningar sker i nyckelbiotoper eller andra skogar
                med höga naturvärden.
              </item>
              <item>
                staten blir ett föredöme i att utveckla ett ekologiskt och socialt
                hållbart skogsbruk, där ambitionsnivån vad gäller naturvård är
                betydligt högre än i det privata skogsbruket. I detta föredöme
                ingår utvecklandet av nya skötselmetoder som kan erbjuda ett alternativ
                till dagens kalhyggesbruk. Detta ska ske genom att befintliga
                skogsbruksmetoder vidareutvecklas och miljöanpassas samtidigt
                som nya mer naturnära metoder utvecklas. För att nå dessa mål
                krävs att man använder sig av den naturvårdskompetens som finns
                utanför skogsnäringen, såsom hos Art-Databanken och Centrum för
                biologisk mångfald.
              </item>
            </list>
          </p>
          <p xml:id="i-7VcbbyYnvJnyvddq8CRqLu">
            Statliga Sveaskogs styrelseordförande Bo Dockered citeras i Västerbottens
            Folkblad den 7 mars 2002:
          </p>
          <p xml:id="i-Kr33fLkA71UHwJjyY4WMXL">
            "Här i norr finns en hysteri i att allt fler marker ska avsättas
            till naturreservat, vilket betyder att inget får röras, inte avverkas,
            inte återplanteras. Frågan är om alla dessa stora arealer behövs
            för sådant ändamål. De små ägarna kommer i kläm alltför ofta i
            de sammanhangen och de borde därför kompenseras med andra markområden.
            Vi är beredda att sälja upp till tio procent av företagets totalareal.
            Men vi har ingen ambition att avsätta ytterligare mark i reservat."
          </p>
          <p xml:id="i-TGF1QWSxpJ6jzMaSrp1dDq">
            "Vi såg att risk fanns att svenska skogar skulle hamna i utländska
            händer, därför köpte Sveaskog upp Assi domäns arealer. Vår ambition
            är att bedriva ett effektivt skogsbruk, som ger avkastning till
            ägaren/staten."
          </p>
          <p xml:id="i-J7qDeHziDeiYD2j6rFBQYn">
            Utanför fjällnära områden i Norrland är bara 0,5 % av skogen
            avsatt i reservat. I vissa områden är siffran skandalöst låg.
            I t.ex. östra Jämtlands kalkrika "guckuskoparadis" var enligt
            rapport av Naturvårdsverket 1997 enbart 0,07 % av skogen i reservat.
            Alltså 7 tusendelar.
          </p>
          <p xml:id="i-GJ3V76i94xkdZwekH28stq">
            Uttalandet av Sveaskogs styrelseordförande Bo Dockered tyder
            på att staten inte kommer att bli något föredöme på naturvårdens
            område, snarare tvärtom.
          </p>
          <p xml:id="i-ScmZWeWcfEsBJ8zF5f88MR">
            Enligt nya skogsvårdslagen som riksdagen antog 1993 är produktions-
            och miljömålen i skogen numera jämställda.
          </p>
          <p xml:id="i-RdTiLUHJehe23b2juJFpf8">
            Mot denna bakgrund är miljöministerns ambition att sätta definitivt
            stopp för alla avverkningar av gammelskogar intressant och lovvärd.
            Enligt uppgift ger ministern inom kort Naturvårdsverket i uppdrag
            att garantera att skogarna sparas.
          </p>
        </div>
        <div type="ipQuestion">
          <p xml:id="i-VCnFZbR9uT5J9MDur9h13C">
            Mot bakgrund av ovanstående frågar jag miljöminister Kjell Larsson:
            <list rend="unordered">
              <item>
                Om ambitionen är att alla gammelskogar ska skyddas, avser i så
                fall ministern att verka för att det görs olagligt att avverka
                gammelskogarna och att garantera ekonomisk ersättning för alla?
              </item>
              <item>
                Avser ministern att verka för att pengar tillskjuts för att köpa
                in alla kvarvarande gammelskogar?
              </item>
              <item>
                Avser ministern att verka för att regler och riktlinjer ändras
                så att avverkningar av gammelskog upphör i statens egna bolag
                och verk?
              </item>
            </list>
          </p>
        </div>
      </div>
    </body>
  </text>
</TEI>
