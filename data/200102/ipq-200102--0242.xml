<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0242">
  <teiHeader>
    <fileDesc>
      <titleStmt>
        <title>hyressättningen i Akademiska Hus</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hyressättningen i Akademiska Hus till finansminister Bosse Ringholm om hyressättningen i Akademiska Hus</title>
          <idno type="rdwebb">GP10242</idno>
          <ref type="dokument_url_text">http://data.riksdagen.se/dokument/GP10242/text</ref>
          <ref type="dokument_url_html">http://data.riksdagen.se/dokument/GP10242</ref>
          <ref type="dokumentstatus_url_xml">http://data.riksdagen.se/dokumentstatus/GP10242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Enochson, Annelie (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Pa89cEZJXsP1Ki779jWe2J" corresp="i-A5R84cTmpky3NHJ7nLKaEt">
          <date when="2002-02-12"/>
        </correspAction>
        <correspAction type="answered" xml:id="i-5X5zUDkThYF8YvKkQPJxdP" corresp="i-A5R84cTmpky3NHJ7nLKaEt">
          <date when="2002-03-08"/>
        </correspAction>
        <correspAction type="sent" xml:id="i-V2wSwiLWupLwfcgpWKcN2v" corresp="i-TECanR77Prb79DHwPvLitN">
          <date when="2002-02-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2fHNQ1dxiFxozRkL9ia8Zq">
            Interpellation 2001/02:242 av Annelie Enochson (kd) till finansminister
            Bosse Ringholm om hyressättningen i Akademiska Hus
          </p>
        </div>
        <div type="ipqSubmissionInfo">
          <p xml:id="i-UuAwTMzCSiddTHeZEDTK7R">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ms7itH6WuJe2rSvMyTmNnn">
            Med fastighetsreformen 1993 tillkom nya riktlinjer för statens
            fastighetsförvaltning, som innebar ett åtskiljande av ägandet,
            förvaltandet och brukandet av statens lokaler. Akademiska Hus
            AB fick, som statligt bolag, uppgiften att uppföra och hyra ut
            utbildnings- och forskningsmiljöer till universitet och högskolor.
          </p>
          <p xml:id="i-5RhM5dLeuwdNNEWN5E5SrF">
            I proposition 1991/92:44 angavs att det bestånd av fastigheter
            som skulle överföras till Akademiska Hus kunde bestå av såväl
            placeringsfastigheter, dvs. vanliga kontorsfastigheter, som s.k.
            ändamålsfastigheter, dvs. byggnader som har liten alternativ användning.
            Dessa fastigheter har skräddarsytts för sitt ändamål, varför hyresgästen
            inte har några möjligheter att skaffa lämpliga alternativa lokaler.
            När det gäller ändamålsfastigheter ska Akademiska Hus inte använda
            en marknadsanpassad hyressättning, utan avkastningen av dessa
            fastigheter ska täcka kapitalkostnaderna under en byggnads livslängd,
            vartill kommer skälig avkastning på eget kapital, dvs. en självkostnadshyra.
          </p>
          <p xml:id="i-Mv9HSXCuXUzCoMyqJmMX2L">
            Det har riktats kritik mot reformen om otydliga ägardirektiv
            och spelregler som försvårar förhandlingar mellan hyresvärdar
            och hyresgäster. Därför ställde riksdagen 1997 upp ett antal särskilda
            villkor för de bolag och verk som förvaltar statens ändamålsfastigheter.
            Bl.a. ska förvaltningsplaner upprättas tillsammans med hyresgästen
            samt en god insyn i förvaltningen och öppen redovisning av förvaltningskostnaderna
            ges till hyresgästen. Vidare uttalade riksdagen att självkostnadshyra
            är en naturlig utgångspunkt när hyresgästen har begränsade alternativ.
          </p>
          <p xml:id="i-4WnkwvLvJqyh95iuhKRPYC">
            Riksdagens revisorer har i en nyligen lagd rapport (2001/02:RR12)
            granskat hur regeringen levt upp till riksdagens särskilda villkor.
            Där framkom att Akademiska Hus AB sätter marknadshyror för i stort
            sett samtliga sina fastigheter, stick i stäv med sina direktiv.
          </p>
          <p xml:id="i-GLAzX1jaEizqX4NqVrf4e5">
            Trots att riksdagen alltså förordat att självkostnad ska vara
            den naturliga utgångspunkten för hyressättningen är marknadshyra
            i dag den mest förekommande. Marknadshyror förutsätter att hyresgästen
            kan överväga att flytta om de inte anser att hyresvillkoren är
            rimliga, så är inte fallet för hyresgäster i en ändamålsfastighet.
            Inledningsvis kompenserades myndigheterna för de prishöjningarna
            som de marknadsbaserade hyrorna ledde till, men med åren har denna
            kompensation i många fall urholkats och sedan 1994/95 ges ingen
            automatisk kompensation för ökade hyreskostnader.
          </p>
          <p xml:id="i-58764c55YhfNXAftqVLBZL">
            Alltfler högskolor har börjat organisera sin verksamhet geografiskt
            inom ett s.k. campusområde. Ett gott exempel på det är Chalmers
            tekniska högskola i Göteborg. Campusmiljöerna leder till betydande
            effektivitetsvinster samt till en stimulerande forskningsmiljö.
            Naturligtvis blir campusmiljön även attraktiv för företag och
            det innebär ofta en ökad efterfrågan på fastigheter i närliggande
            områden och därmed ett ökat marknadsvärde. Dessa och andra faktorer
            innebär att hyrorna för högskolornas fastigheter ökar. För högskolorna
            är det därför nödvändigt att det skapas tydligare principer för
            vad som klassificeras som en ändamålsfastighet. Enligt utredarnas
            definition från 1996 skulle högskolornas och universitetens fastigheter
            inom ett campusområde kunna definieras som ändamålsfastigheter
            på grund av läget och därigenom skulle en självkostnadshyra kunna
            motiveras.
          </p>
          <p xml:id="i-EyRnY1gfJhS41oRBPY1BA7">
            Vilka åtgärder avser finansministern att vidta för att universitetslokaler
            inom ett sammanhängande campusområde mer konsekvent ska klassas
            som ändamålsfastigheter?
          </p>
          <p xml:id="i-Jq5xiGrKHRihhDqjAoAQ3L">
            Vilka åtgärder avser finansministern att vidta för att för högskolornas
            räkning åstadkomma tydligare riktlinjer för klassificering av
            ändamålsfastigheter?
          </p>
          <p xml:id="i-Gu6JMV8QfFGCNVMJaNHkcN">
            Vilka åtgärder avser finansministern att vidta för att självkostnad
            ska gälla som utgångspunkt för hyressättning för Akademiska Hus
            AB:s ändamålsfastigheter?
          </p>
          <p xml:id="i-QkiEawnG5QS1wd3HNMnAJP">
            Vilka åtgärder avser finansministern att vidta för att Akademiska
            Hus, i linje med reformen från 1993, ska visa en större öppenhet
            mot landets högskolor och universitet vid förhandlingar om hyressättning?
          </p>
        </div>
      </div>
    </body>
  </text>
</TEI>
