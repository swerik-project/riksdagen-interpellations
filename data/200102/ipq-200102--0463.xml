<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0463">
  <teiHeader>
    <fileDesc>
      <titleStmt>
        <title>folkbildningens roll i det livslånga lärandet</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkbildningens roll i det livslånga lärandet till utbildningsminister Thomas Östros om folkbildningens roll i det livslånga lärandet</title>
          <idno type="rdwebb">GP10463</idno>
          <ref type="dokument_url_text">http://data.riksdagen.se/dokument/GP10463/text</ref>
          <ref type="dokument_url_html">http://data.riksdagen.se/dokument/GP10463</ref>
          <ref type="dokumentstatus_url_xml">http://data.riksdagen.se/dokumentstatus/GP10463</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Sellén, Birgitta (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-36dTAhZ5vChzDejBbYf8nB" corresp="i-PzNviXpYSimQsvSkF9CmDz">
          <date when="2002-05-14"/>
        </correspAction>
        <correspAction type="answered" xml:id="i-DGYVw8EK4PiQ4W9CrzyeEc" corresp="i-PzNviXpYSimQsvSkF9CmDz">
          <date when="2002-05-21"/>
        </correspAction>
        <correspAction type="sent" xml:id="i-Sha5EJghaVeyFYAbTR3MkX" corresp="i-KktUCXax2JFL3tqFqQN9oq">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HquUd8wjPUbqwPLiW6avJE">
            Interpellation 2001/02:463 av Birgitta Sellén (c) till utbildningsminister
            Thomas Östros om folkbildningens roll i det livslånga lärandet
          </p>
        </div>
        <div type="ipqSubmissionInfo">
          <p xml:id="i-5Ywgf43SCFcLWxqeBqTcjJ">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EsRM8RffHMMrHcxFm3NdLB">
            I år är studiecirkeln 100 år.
          </p>
          <p xml:id="i-NqR9mJmJKxTntgKAK6dYgy">
            Den moderna folkbildningen och studiecirklarna uppstod ur 1800-talets
            omvälvande förändringar då samhället förvandlades från agrar-
            till industrisamhälle. 1902 bildade godtemplaren Oscar Olsson
            den första studiecirkeln. En av folkbildningens viktiga insatser
            var att utveckla de demokratiska idealen och genom bildning, kunskap
            och kultur ge alla medborgare en möjlighet att växa och utvecklas.
          </p>
          <p xml:id="i-4X8AP7EWAvkBZvXdCJs1GC">
            Detta är alltjämt folkbildningens huvuduppgift. Liksom folkbildningen
            i början av detta sekel behövdes för att förändra samhället, behövs
            folkbildningen i dag som redskap för att förstå och aktivt påverka
            de snabba och dramatiska förändringarna såväl i vardagslivet som
            i vår omvärld.
          </p>
        </div>
        <div type="ipQuestion">
          <p xml:id="i-DAULfoKVvKqXuKbGZfeNSu">
            Den nationella folkbildningspolitiken är en hörnsten för att
            stärka och utveckla demokratin i det svenska samhället. Utgångspunkten
            för statens bidragsgivning till studieförbunden är att den ska
            <list rend="unordered">
              <item>
                Främja en verksamhet som gör det möjligt för kvinnor och män
                att påverka sin livssituation och som skapar engagemang för att
                delta i samhällsutvecklingen.
              </item>
              <item>
                Stärka och utveckla demokratin.
              </item>
              <item>
                Bredda kulturintresset i samhället, öka delaktigheten i kulturlivet
                samt främja kulturupplevelser och eget skapande.
              </item>
            </list>
          </p>
          <p xml:id="i-BWpsh25wwmCB9PFXfzE3Bt">
            I det senaste riksdagsbeslutet om folkbildningen betonas betydelsen
            av folkrörelseanknytning, medborgerlig bildning, personlig utveckling
            samt engagemang i samhällsfrågor. Som en viktig grundförutsättning
            för att lösa demokratiuppgiften har staten också framhållit vikten
            av att folkbildningen är oberoende av politiska och ekonomiska
            maktgrupper. Vid 1991 års reformering av statsbidragen till folkbildningen
            markerades detta genom friare resurstilldelning och avreglering.
            Syftet var att ge studieförbunden bättre förutsättningar att nå
            de egna folkbildningsmålen.
          </p>
          <p xml:id="i-5yKYXEGSvjmJZwmTQqL7WP">
            Man skulle kanske förledas att tro att en hundra år gammal studiecirkelform
            inte hör hemma i dagens och framtidens samhälle.
          </p>
          <p xml:id="i-XZtJWsTkvpQFeYAsmgPsZd">
            Men så är definitivt inte fallet.
          </p>
        </div>
        <div type="ipQuestion">
          <p xml:id="i-KJi58k3FofMjR21Gca462o">
            På område efter område är förväntningarna stora på studieförbunden.
            Kanske är det t.o.m så att dessa förväntningar aldrig varit så
            stora som just nu. Jag kan nämna några exempel på detta:
            <list rend="unordered">
              <item>
                I utvecklingen av det svenska folkstyret mot ett deltagardemokratiskt
                ideal ses folkbildningen som en av de viktigaste delarna i samhället
                för att stödja aktiva medborgare och demokratiska mötesplatser.
              </item>
              <item>
                Inom folkhälsoområdet är studiecirkeln en oomtvistad och väl
                fungerande metod för att nå och aktivera många människor, liksom
                bildning i sig är en av de viktigaste hörnstenarna för förbättrat
                hälsoläge.
              </item>
              <item>
                I ett rikt mångkulturellt samhälle, efterfrågas folkbildningen
                för att erbjuda naturliga mötesplatser där ömsesidig förståelse
                kan växa fram mellan olika kulturer.
              </item>
              <item>
                Utan studieförbundens insatser och vittförgrenade nätverk ut
                i varje bostadsområde och den minsta byn, skulle samhällets möjligheter
                att nå ut med kulturupplevelser i hela vårt land vara ytterst
                begränsade.
              </item>
              <item>
                När ett lokalt fungerande miljöarbete för en hållbar utveckling
                i Agenda 21:s anda ska växa fram, är de lokala studieförbundens
                insatser oumbärliga.
              </item>
              <item>
                I formandet av det livslånga lärandet erbjuder studieförbunden
                möjlighet till återkommande studier och personlig utveckling på
                deltagarnas egna villkor och på ett flexibelt sätt.
              </item>
            </list>
          </p>
          <p xml:id="i-Hu8ifuTjNZcFFYjJrHmFHM">
            Jag frågar mig om dagens resurser till folkbildningen och studieförbunden
            står i rimlig paritet med de förväntningar stat, landsting och
            kommuner visar på dessa och andra områden.
          </p>
          <p xml:id="i-NjtUuKomV3LWgtKYkCBzV3">
            Jag har tidigare i en interpellation till ansvarigt statsråd
            uppmärksammat den oro jag hyser för de kraftiga kommunala neddragningarna
            av anslagen till studieförbunden.
          </p>
          <p xml:id="i-HCuiPz8MzdggD3eRp2XKE3">
            I Riksrevisionsverkets rapport 1999:44 Folkbildning @ styrning
            och kontroll uppmärksammas att de kommunala bidragens storlek
            under senare år kontinuerligt har minskat i förhållande till statsbidraget.
            Sedan Folkbildningsrådet inrättades har i genomsnitt kommunernas
            bidrag per kommuninnevånare och år minskat från 75 kr till 56
            kr i löpande priser. Som andel av statsbidraget har de kommunala
            bidragen minskat från 55 till 43 %. RRV pekar också på en tilltagande
            ryckighet, man höjer ena året och sänker det andra. Nu finns t.o.m
            kommuner som helt och hållet tagit bort stödet till folkbildningen.
            RRV pekar också på att kommunernas bidragsprinciper tycks avlägsna
            sig från de statliga. Kommuner söker använda bidragsgivningen
            för att styra studieförbundens verksamhet efter egna önskemål
            och prioriteringar. Studieförbundens kommunala finansieringsdel
            tenderar alltmer att förlora karaktären av ett allmänt och förhållandevis
            villkorsfritt verksamhetsstöd.
          </p>
          <p xml:id="i-4rFXyV2xCFd9qzKJghoJui">
            Denna problematik kvarstår och har förvärrats. Detta är mycket
            oroväckande.
          </p>
          <p xml:id="i-4oLGgCkRqMQchfkM8ZqEMz">
            Det är väsentligt att även staten säkerställer en rimlig generell
            anslagsnivå för studieförbunden. Under 1990-talet har det statliga
            stödet till folkbildningen genom studieförbunden och folkhögskolorna
            urholkats med drygt 400 miljoner kronor.
          </p>
          <p xml:id="i-FALuyZgXCHPabtJpce5Q3F">
            Detta rimmar också mycket illa med de ökande förväntningar jag
            redovisat i denna interpellation.
          </p>
          <p xml:id="i-GFXi52idyTZSfDv6g6BQNT">
            Studieförbunden är föremål för förnyad utvärdering. Den tidigare
            genomförda statliga utvärderingen, 1996 (SUFO), visade att studieförbunden
            och folkhögskolorna bedriver en folkbildande verksamhet som står
            i god överensstämmelse med de statliga målen för bidragsgivningen.
            Den nyligen påbörjade utvärderingen får dock inte innebära att
            studieförbunden kommande år försätts i ett olyckligt "vänteläge".
          </p>
          <p xml:id="i-M8xBiXBZNcPEA9UWFTH7Yq">
            Efter 1990-talets sanering av den svenska ekonomin har de olika
            delarna av utbildningssektorn åter stärkts i syfte att kunna uppfylla
            viktiga roller i ett livslångt lärande. 1990-talets besparingar
            har bytts mot satsningar för framtiden. Sådana offensiva satsningar
            måste kommande år också omfatta studieförbunden.
          </p>
        </div>
        <div type="ipQuestion">
          <p xml:id="i-BY5kvPXKHRU1SuGPJmT3H5">
            Mina frågor är därför:
            <list rend="unordered">
              <item>
                1. Vilka åtgärder avser utbildningsministern vidta för att folkbildningens
                betydelse och roll i samhällsarbetet utvecklas?
              </item>
              <item>
                2. Ser utbildningsministern behov av ytterligare åtgärder för
                att förtydliga kommunernas ansvar för de principer som formats
                i vår nationella folkbildningspolitik?
              </item>
              <item>
                3. Är utbildningsministern beredd att prioritera anslaget till
                folkbildningen och studieförbunden?
              </item>
            </list>
          </p>
        </div>
      </div>
    </body>
  </text>
</TEI>
