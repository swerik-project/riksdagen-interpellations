<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0348">
  <teiHeader>
    <fileDesc>
      <titleStmt>
        <title>Israels övergrepp och krigföring mot det palestinska folket</title>
        <author>Artin, Murad (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels övergrepp och krigföring mot det palestinska folket till utrikesminister Anna Lindh om Israels övergrepp och krigföring mot det palestinska folket</title>
          <idno type="rdwebb">GP10348</idno>
          <ref type="dokument_url_text">http://data.riksdagen.se/dokument/GP10348/text</ref>
          <ref type="dokument_url_html">http://data.riksdagen.se/dokument/GP10348</ref>
          <ref type="dokumentstatus_url_xml">http://data.riksdagen.se/dokumentstatus/GP10348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-49NsrGrr1mktuYaMtH4YAk</idno>
            <persName>Artin, Murad (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DKrzenQzaxPcEdUbmf7MLJ" corresp="i-S7LcGmD5NuSMrFDW8LBeJ1">
          <date when="2002-04-09"/>
        </correspAction>
        <correspAction type="answered" xml:id="i-46ssMwmbZgd1RVcJrrsLFT" corresp="i-S7LcGmD5NuSMrFDW8LBeJ1">
          <date when="2002-04-23"/>
        </correspAction>
        <correspAction type="sent" xml:id="i-NW9TGTEhuYQ6DPo252NLpN" corresp="i-49NsrGrr1mktuYaMtH4YAk">
          <date when="2002-04-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Rhib7vkQqbdL74NCHrZU2J">
            Interpellation 2001/02:348 av Murad Artin (v) till utrikesminister
            Anna Lindh om Israels övergrepp och krigföring mot det palestinska
            folket
          </p>
        </div>
        <div type="ipqSubmissionInfo">
          <p xml:id="i-6TVtzXXDo4Y7b2Kgafx8og">
            den 4 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4AGYodhBRE9AXhMLDeoqfW">
            En kuslig logik
          </p>
          <p xml:id="i-Lh1ahGUmRSGpG32nKKiEB9">
            Den situation som i dag råder i Israel och Palestina inrymmer
            en kuslig logik som kan dra en outplånlig skam över den israeliska
            staten.
          </p>
          <p xml:id="i-BF3dtphahUkSRxzm2rzCQu">
            I 35 år har Israel ockuperat Palestina. Denna ockupation är illegal.
            Detta har fastslagits i FN. Likafullt fortsätter Israel denna
            ockupation. Israel har byggt bosättningar på ockuperad mark. Detta
            är liksom ockupationen ett folkrättsbrott.
          </p>
          <p xml:id="i-2DPJK6dwtNcbCMBJdg31bL">
            Ockupationen innebär diskriminering och förtryck av palestinierna.
            Palestinierna kämpar för sitt land, sin nationella identitet @
            för sin existens som folk och nation, för sin överlevnad.
          </p>
          <p xml:id="i-JWZNfGcXburTjZLvjhRFA9">
            Palestinierna kommer inte att underkasta sig den israeliska ockupationsmakten
            och självmant utplåna sig som nation. Man kräver i stället en
            palestinsk stat. Palestinierna kommer inte att ge sig. Det vet
            att de har folkrätten på sin sida.
          </p>
          <p xml:id="i-RZ8Yhxhsv5wD5EtqS833Kp">
            Om Israel avser att fortsätta ockupationen och tvinga palestinierna
            till underkastelse innebär detta att man avser att lägga under
            sig landet, fortsätta att undertrycka eller fördriva palestinierna
            tills de är utplånade som nation. Den logiska följden av en sådan
            politik blir till sist inte annat än ren erövringspolitik.
          </p>
          <p xml:id="i-GhJhd8J7ap7cohSJviKvUk">
            Det är detta som är den kusliga logiken i Ariel Sharons politik
            @ en logik och dynamik som måste brytas @ och brytas nu.
          </p>
          <p xml:id="i-Bk3DS7jhaxGR3KqMTVHn9D">
            Krig, väpnad konflikt @ är det någon skillnad?
          </p>
          <p xml:id="i-3nB9tyAqyoJxFvX5E7SXXZ">
            Den situation som råder i dag i de palestinska ockuperade områdena
            är krigsförhållanden. Man brukar göra en viss skillnad mellan
            krig och väpnad konflikt. Ofta definieras krig som väpnade strider
            mellan stater. När det handlar om väpnade strider mellan olika
            parter inom samma territorium talar man i stället om väpnade konflikter.
            Väpnade konflikter uppfattas inte sällan som något lindrigare
            än krig. I verkligheten innebär det ingen skillnad. Människor
            dör på samma sätt i lika stor omfattning i en väpnad konflikt
            som i ett krig. I dag är det bättre att kalla en sak för dess
            rätta namn. I dag för staten Israel med en överlägsen militärmakt
            krig på ockuperat palestinskt område.
          </p>
          <p xml:id="i-T55bbUzCoABkRyXPXo4nqV">
            En militärmakts cynism och ett folks desperation
          </p>
          <p xml:id="i-NwtYngAsHjyMBp6GFwgMbK">
            Israel är en militär stormakt i Mellanöstern. Palestinierna har
            praktiskt taget ingenting att sätta emot denna militärmakt. Vanmäktiga
            människor blir till sist desperata. I all synnerhet som de dagligen
            provoceras genom husrivningar, ödeläggelse av deras hem, framväxten
            av ytterligare israeliska bosättningar på palestinskt område osv.
            Terror kan aldrig rättfärdigas. För de vanmäktiga ter sig emellertid
            till sist inte sällan endast den väg som ett fåtal palestinier
            valt @ självmordsbombarnas. Vanmakten, desperation och i dess
            spår terrorn torde inte minska med den senaste tidens israeliska
            attacker i de palestinska områdena.
          </p>
          <p xml:id="i-DELHEXxKa7FgY2nQGDaDF5">
            Flera länder i västvärlden, främst USA, har sedan Ariel Sharon
            som en provokation besökte Tempelberget med allt större kraft
            uppmanat palestinierna att stoppa självmordsbombarnas verksamhet.
            Men palestinierna hyser i dag, efter 35 års ockupation, inga som
            helst illusioner när det gäller dessa uppmaningar. För man tror
            inte på västvärlden @ den har alltför många gånger svikit dem
            med resultatet att Israels ställning i förhållande till palestinierna
            stärkts ytterligare.
          </p>
          <p xml:id="i-BUCUSXDe8G2idGryuUXE3x">
            I dag med Sharon vid makten torde västvärlden kunna uppmana palestinierna
            hur mycket som helst till återhållsamhet och frambära vilka löften
            som helst. Västvärlden blir inte trodd. Det som krävs för att
            västvärlden ska uppnå någon trovärdighet hos palestinierna är
            konkreta åtgärder @ inte ord och tomma löften.
          </p>
          <p xml:id="i-Gv2wk7wMm8zLKs7pSakPqM">
            Israel ställer krav vars förverkligande man förhindrar
          </p>
          <p xml:id="i-FPR3HvYNcyzdXotN71WBwH">
            I dag befinner sig palestiniernas ledare, Yasir Arafat, sedan
            flera veckor isolerad i Ramallah, utan några verktyg att kunna
            leda sitt folk. Samtidigt uppmanas han att stoppa självmordsbombarna.
            Hur ska han kunna göra det med den palestinska myndigheten lagd
            i grus och aska och själv omringad av israeliska tanksen in på
            knutarna.
          </p>
          <p xml:id="i-Qnbk6k3dToM3N9XcUvwt32">
            Ariel Sharon har förklarat att Yasir Arafat får lämna Ramallah
            och Palestina men lova att inte komma tillbaka. Men den som har
            rätt att vistas i Ramallah är just Yasir Arafat och inte Ariel
            Sharon. Bara det att Sharon tar sig för att förbjuda Arafat att
            vistas på sitt lands territorium visar att Sharon och den israeliska
            regeringen inte bryr sig ett dyft om folkrätten.
          </p>
          <p xml:id="i-54mJpAqmibE4qCHDKX1XjT">
            Sveriges utrikesminister har för Shimon Perez förklarat att hon
            anser att Israels behandling av Arafat är oacceptabel. Möjligen
            kan detta sticka lite i Perez socialdemokratiska hjärta att höra
            detta från en partivän. Men med största sannolikhet rör det inte
            Sharon i ryggen.
          </p>
          <p xml:id="i-CFCkm6hPHbEpGXEd65F23s">
            Det krävs för Israel kännbara påtryckningar
          </p>
          <p xml:id="i-GvtQchjS8tdojYbM4ETzKd">
            Den enda vägen att bryta den brutala logik och dynamik som i
            dag ryms i den israelisk/palestinska konflikten är tydliga och
            för den israeliska staten kännbara ingripanden. Sverige är medlem
            av FN, dock icke av säkerhetsrådet. Sverige har dock i andra sammanhang
            både yttranderätt och förslagsrätt. Sverige är medlem av EU, där
            vårt lands företrädare har möjlighet att föra en politik, som
            kan tvinga Israel till besinning. Men den svenska utrikesministern
            har sagt att hon inte tror på sanktioner. Men vilka andra åtgärder
            kan tänkas möjliga när den israeliska regeringen inte bryr sig
            om eller vägrar att lyssna till någon annan stat än USA som bara
            manar en isolerad Arafat till att upphöra med en terror som Israel
            förhindrar honom från att stoppa?
          </p>
          <p xml:id="i-Df1MY28FY6qt1bbKuGLJfm">
            Om någon inte vill lyssna måste man höja rösten @ i det här fallet
            tillgripa för Israel kännbara åtgärder. Dit hör sanktioner. Sådana
            kan se ut på olika sätt. En sak torde vara säker, de ska vara
            kännbara för den israeliska staten. En sådan åtgärd vore att associationsavtalet
            mellan EU och Israel fryses.
          </p>
          <p xml:id="i-37i35qQkCjwE5tB2fFB1yN">
            Den svenske statsministern har sagt att parterna måste tvingas
            till fred men tror inte heller på någon internationell fredsstyrka.
            Om inga sanktioner eller om ingen övervakningsstyrka kan komma
            till stånd med vilka medel tänker man då påverka situationen i
            Israel och Palestina? Tyst diplomati för en döv Sharon?
          </p>
        </div>
        <div type="ipQuestion">
          <p xml:id="i-FSGwWNyRqq6deYprx125tc">
            Med anledning av ovanstående vill jag fråga utrikesministern
            följande:
            <list rend="unordered">
              <item>
                1. Avser utrikesministern att i fortsättningen rubricera konflikten
                mellan Israel och Palestina som krig?
              </item>
              <item>
                2. Avser utrikesministern att verka för en internationell fredsstyrka
                när det gäller konflikten mellan Israel och Palestina?
              </item>
              <item>
                3. Vilka initiativ avser utrikesministern att ta i EU och FN
                och andra internationella organisationer för att få stopp på kriget
                i Israel och Palestina?
              </item>
              <item>
                4. Vilka åtgärder avser utrikesministern att vidta för att tvinga
                Israel att uppfylla folkrättens krav och lämna de av Israel ockuperade
                palestinska områdena?
              </item>
              <item>
                5. Avser utrikesministern att verka för att associationsavtalet
                mellan EU och Israel fryses?
              </item>
            </list>
          </p>
        </div>
      </div>
    </body>
  </text>
</TEI>
