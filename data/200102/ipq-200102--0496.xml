<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0496">
  <teiHeader>
    <fileDesc>
      <titleStmt>
        <title>internationellt klimatarbete</title>
        <author>Wetterstrand, Maria (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>internationellt klimatarbete till miljöminister Kjell Larsson om internationellt klimatarbete</title>
          <idno type="rdwebb">GP10496</idno>
          <ref type="dokument_url_text">http://data.riksdagen.se/dokument/GP10496/text</ref>
          <ref type="dokument_url_html">http://data.riksdagen.se/dokument/GP10496</ref>
          <ref type="dokumentstatus_url_xml">http://data.riksdagen.se/dokumentstatus/GP10496</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FvpsLGyVJwy2VnAqBbfthX</idno>
            <persName>Wetterstrand, Maria (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XoMdrV8uoDeZpJZSm4zrm9" corresp="i-9ih4smVvRYKCMas4i52Xiw">
          <date when="2002-05-14"/>
        </correspAction>
        <correspAction type="answered" xml:id="i-MtfyBueFtHVdQzUpqbdjd2" corresp="i-9ih4smVvRYKCMas4i52Xiw">
          <date when="2002-05-13"/>
        </correspAction>
        <correspAction type="sent" xml:id="i-AZHnP2U4DGMuLmFPCMgCAi" corresp="i-FvpsLGyVJwy2VnAqBbfthX">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RRu3M4heU7MgJ5DGsqLXfE">
            Interpellation 2001/02:496 av Maria Wetterstrand (mp) till miljöminister
            Kjell Larsson om internationellt klimatarbete
          </p>
        </div>
        <div type="ipqSubmissionInfo">
          <p xml:id="i-HKWnVLKRLfvHYXu3bHVsQZ">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GYW11WASD8CYWeJXELvVSX">
            Klimatfrågan är en av vår tids största utmaningar. Den senaste
            rapporten från IPCC, den internationella klimatpanelen, säger
            att medeltemperaturen på jorden riskerar att öka med 1,4@5,8˚C
            till år 2100 med dagens utveckling. De ekonomiska, sociala och
            ekologiska konsekvenserna av en vänta-och-se-politik kommer att
            visa sig förödande. Att välja att inte göra något är i det perspektivet
            att betrakta som en synnerligen aktiv åtgärd. Varje gång vi väljer
            att skjuta upp eller avstå från en åtgärd som kan minska utsläppen
            av växthusgaser, väljer vi att förvärra problemet och överlämna
            det till kommande generationer.
          </p>
          <p xml:id="i-37K56jSYgDEugx2MyWScdk">
            Samtidigt är klimatfrågans karaktär sådan att ett internationellt
            samarbete och åtgärder i alla länder är en förutsättning för att
            lyckas. Världens folk, inte minst vi som lever i den rika delen
            av världen, bär ett tungt ansvar. Trots detta har exempelvis USA,
            med starka ekonomiska resurser och de högsta koldioxidutsläppen
            per capita, valt att ställa sig utanför Kyotoprotokollet, som
            trots sin otillräcklighet är det tyngsta och viktigaste internationella
            samarbete som hittills gjorts kring klimatfrågan.
          </p>
          <p xml:id="i-HDP1t6w7V8DQYDctXKrdRW">
            Försök att påverka USA på olika sätt har gjorts utan framgång
            av EU-länderna. Miljörörelsen i USA arbetar på sitt håll med att
            få president Bush på andra tankar, likaledes utan framgång. Det
            mesta tyder på att det behövs mer kraftfulla påtryckningsmetoder
            för att få med USA på tåget. Det räcker inte att vänta-och-se
            och hoppas att de tar sitt förnuft till fånga, medan andra länder
            satsar allt större resurser på att lösa problemet.
          </p>
          <p xml:id="i-MhCqpEPYNHrh8LVkU2kYN4">
            I höst hålls Johannesburgskonferensen om hållbar utveckling,
            som uppföljning till Riokonferensen som hölls för tio år sedan
            med stora ambitioner. Världens länder träffas för att diskutera
            och förhoppningsvis enas kring åtgärder för att styra utvecklingen
            i mer hållbar riktning. Klimatfrågan borde vara en självklar diskussionsfråga,
            eftersom detta är ett överhängande hot mot en hållbar utveckling.
            Det är också rimligt att ta upp diskussionen hur världen ska förhålla
            sig till länder som väljer att stå utanför Kyotosamarbetet, trots
            att de tillhör de länder som fått åtaganden.
          </p>
          <p xml:id="i-FWTNSSzPWZpWbWtWhbbLRd">
            En tanke är att ge länder som ratificerat protokollet rätten
            att ta ut klimatrelaterade handelsavgifter eller tullar från åtagandeländer
            som valt att ställa sig utanför Kyotosamarbetet. Argumentet för
            ekonomiska påtryckningar är att de länder som ratificerar protokollet
            tar på sig ansvaret att vidta åtgärder, som kan innebära ekonomiska
            satsningar eller uppoffringar. Det är inte rimligt att när ett
            land som USA vägrar att ställa upp på detta, de ska kunna komma
            skadeslösa undan samtidigt som vi andra anstränger oss för att
            lösa ett av världens största miljöproblem. Andra tankar är att
            försöka åstadkomma en överenskommelse om internationell miniminivå
            för koldioxidskatt eller att få in klimathänsyn i grunden i internationella
            handelsavtal.
          </p>
          <p xml:id="i-F9U3vLn5ZMcAEPyik4L4Ua">
            Inom FN har världens länder en gång i tiden diskuterat och enats
            kring mänskliga rättigheter. Med tanke på de stora internationella
            hoten mot vår miljö kanske det är dags att komplettera detta med
            någon form av mänskliga skyldigheter, där ansvaret för enskilda,
            nationer och företag att ta ansvar för vår gemensamma livsmiljö
            slås fast.
          </p>
        </div>
        <div type="ipQuestion">
          <p xml:id="i-MeQxdzHh85UuGsszqwdPqD">
            Fråga:
            <list rend="unordered">
              <item>
                Är ministern beredd att i samband med Johannesburg ta upp en
                diskussion med världens länder om rätten att införa klimatrelaterade
                handelsavgifter och tullar mot åtagandeländer utanför Kyotosamarbetet?
              </item>
              <item>
                Är ministern beredd att ta upp en diskussion om internationell
                miniminivå för koldioxidskatt?
              </item>
              <item>
                Är ministern beredd att vidta nödvändiga åtgärder för att få
                in klimathänsyn i internationella handelsavtal?
              </item>
              <item>
                Avser ministern att arbeta för att åstadkomma ett dokument om
                mänskliga skyldigheter på miljöområdet eftersom detta skulle kunna
                ha betydelse för framtiden?
              </item>
            </list>
          </p>
        </div>
      </div>
    </body>
  </text>
</TEI>
