<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0226">
  <teiHeader>
    <fileDesc>
      <titleStmt>
        <title>våld mot kvinnor</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>våld mot kvinnor till statsrådet Mona Sahlin om våld mot kvinnor</title>
          <idno type="rdwebb">GP10226</idno>
          <ref type="dokument_url_text">http://data.riksdagen.se/dokument/GP10226/text</ref>
          <ref type="dokument_url_html">http://data.riksdagen.se/dokument/GP10226</ref>
          <ref type="dokumentstatus_url_xml">http://data.riksdagen.se/dokumentstatus/GP10226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-W6oBmzKQdH8HBcFVWMTJPa" corresp="i-GFJcxAB9fyzG2VN1HakscJ">
          <date when="2002-02-05"/>
        </correspAction>
        <correspAction type="answered" xml:id="i-KcHA5TSugBLJH6Bj1vexVU" corresp="i-GFJcxAB9fyzG2VN1HakscJ">
          <date when="2002-02-19"/>
        </correspAction>
        <correspAction type="sent" xml:id="i-RVKKukaEHsCsGNsgJb4Qic" corresp="i-4SAiMdwrEthd2M8z2yjtkv">
          <date when="2002-02-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y54UEXuMPxfpG5vzdDa4WV">
            Interpellation 2001/02:226 av Ana Maria Narti (fp) till statsrådet
            Mona Sahlin om våld mot kvinnor
          </p>
        </div>
        <div type="ipqSubmissionInfo">
          <p xml:id="i-DiekMbTzUVMokbdxV6L2MG">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5LgLGpqsyNxaH7tyX9Dkmh">
            Vi är alla överens om att vi behöver integration, kommunikation,
            dialog över alla kulturella och etniska synliga och osynliga gränser;
            ändå stöter vi på så grymma händelser som mordet på Fadime Sahindal.
            Sådana händelser visar att det i dag finns människor som lever
            helt utanför vårt samhälle mitt i vårt samhälle. Hedersmord är
            inte en möjlig handling för en man som lever här och nu, hedersmord
            är ett dåd utformat och genomfört i en social och psykisk miljö
            som bara är möjlig i en medeltida lantlig tankevärld. Gäller det
            dessutom penningtransaktioner som växer på äktenskapets område
            är detta ännu tydligare bevis på handlingar som över huvud taget
            inte borde förekomma i vårt land.
          </p>
          <p xml:id="i-2ZvqWLKmGCRn9cb73SL4XW">
            Våldet som exploderar ur sådana olagliga beteenden vittnar om
            ett samhälle delat mellan "vi och de".
          </p>
          <p xml:id="i-V7XJSY8vZdMh9nCRqT73Qo">
            Vetenskapliga undersökningar, t.ex. den stora undersökningen
            om brandkatastrofen i Göteborg, men också rapporterna om svenskundervisning
            och arbetsmarknad för invandrare presenterade av IFAU och Riksdagens
            revisorer talar om stora grupper invandrare som i dag lever mitt
            i det svenska samhället utan att kommunicera med detta samhälle,
            utan att förstå vad som händer runtomkring dem. Frånvaron av kommunikation
            föder isolering, misstänksamhet och aggressivitet riktad mot det
            svenska samhället.
          </p>
          <p xml:id="i-TgjgYqG7MMmNgS83ucFrtg">
            Vi kan aldrig stoppa upprepningen av så grymma händelser som
            mordet på Fadime om vi inte kommunicerar över alla kulturella
            och etniska gränser.
          </p>
          <p xml:id="i-NhuEDCRL74CE3QrgCoPGJQ">
            Hur ska vi då bryta den osynliga mur som skiljer åt oss från
            den mest isolerade gruppen? Man kan inte kommendera fram integration.
            Man kan inte ge befallning till svenskar och låta oss säga till
            kurderna: "Nu ska ni träffas! Nu ska ni samarbeta! Nu ska ni dela
            värderingar!" Man kan inte heller planera och genomföra förbättringar
            i kommunikationen mellan olika grupper uppifrån, via hierarkiska
            och centraliserade s.k. satsningar @ oavsett hur mycket pengar
            man då lägger in i sådana kampanjer. Det enda som hjälper är att
            människor med olika bakgrund blir aktiva kommunikationslänkar,
            levande broar. Och där har vi sett väldigt få förbättringar, tvärtom,
            mitt intryck är att de senaste åren har vidgat avgrunden mellan
            majoritet och minoriteter. När kommunala tjänstemän och arbetsförmedlare
            i detalj bestämmer över invandrarens vardag, vänder sig många
            grupper inåt inom sig själva. Isoleringen förstärks i stället
            för att ge vika.
          </p>
          <p xml:id="i-KQU2689XNLWuzfLuXJ8Hyt">
            Fadime talade om invandrarorganisationerna och vad de kunde göra
            för att dämpa generationskonflikterna. Hon hade rätt, det är de
            egna som bäst påverkar män av samma kultur. Men invandrarorganisationerna
            är i dag precis så som de länge har varit marginaliserade, de
            har små resurser och få möjligheter att arbeta kontinuerligt och
            på djupet med svåra pedagogiska frågor. Dialog som löper igenom
            vardagen och omfattar alltfler kan inte växa ur snåla kommunala
            bidrag och fattiga projekt på några få månader.
          </p>
          <p xml:id="i-JJBMZ5KP2dHu39B7yCRjjm">
            Under veckorna som följde mordet på Fadime har jag träffat många
            modiga och envisa invandrarkvinnor och svenskor som tillsammans
            i olika organisationer arbetar för att sätta stopp för alla former
            av kvinnoförtryck. Alla dessa organisationer saknar pengar för
            att kunna utveckla och fördjupa sina insatser, alla tvingas till
            ständig osäkerhet och många avbrott i verksamheten på grund av
            resursbrist. Och detta händer i ett samhälle dränkt i vackra slagord
            om integration, ett samhälle där stora summor pengar delas ut
            till den offentliga sektorn i hopp om att just myndigheter och
            traditionella starka svenska organisationer ska ta hand om invandrarna.
          </p>
          <p xml:id="i-6qi2YPhi3JUftdU6ni2Ugp">
            Hela diskussionen om den kvinnliga könsstympningen är en smärtsam
            påminnelse om samma företeelse: Individer och grupper kan leva
            mitt bland oss och ändå isolera sig i en egen medeltida värld.
            Kan vi komma åt sådana företeelser om läkare och akademiker från
            dessa grupper @ alltså väl utbildade människor som kan sätta i
            gång en levande kommunikation @ inte får inträde i sitt yrke i
            Sverige? Också på detta område har väldigt lite hänt.
          </p>
          <p xml:id="i-PaQQHRt7FSMk7MVpq1eqmc">
            Och när sådana händelser upprepas @ Sara, Pela, Fadime är bara
            de kända offren för den sortens tragiska former av kvinnoförtryck
            @ växer också faran för rasistiska och extremnationalistiska tolkningar
            av situationen. Invandrarorganisationerna riskerar att pekas ut
            som syndabockar, invandrarbefolkningen kan beskrivas som källan
            för våldet. Sverigedemokraterna har inte missat tillfället: Deras
            nyutkomna publikation talar om kampanjer mot det ökande kvinnovåldet.
            Enligt dem har kvinnovåldet kommit till Sverige tillsammans med
            mångkulturen.
          </p>
          <p xml:id="i-9wPsMawZqcLCVLgxLPddZp">
            Det som vi kallar för integrationspolitik måste en gång för alla
            gå över från vackra ord till praktisk handling och från centralistiska
            satsningar via den offentliga sektorn till en politik som öppnar
            vägen för människornas egna handlingar, för deras egen makt. Politiken
            måste agera så att människor ur marginaliserade grupper äntligen
            får möjlighet att själva vara aktiva, ta initiativ och förverkliga
            egna drömmar i nära samspel med majoritetssamhällets företrädare.
            De organisationer inom vilka invandrarkvinnorna samlar sig för
            att råda bot på våldet och förtrycket behöver stöd och riktiga
            möjligheter att verka kontinuerligt och på djupet. Stelbenta centraliserade
            system på arbetsmarknaden och i kommunerna hindrar dessa gruppers
            engagemang och delaktighet.
          </p>
          <p xml:id="i-GYkRNKqjAVAWhtsLrQxZYw">
            Mot bakgrund i detta vill jag fråga integrationsministern vad
            hon avser göra för att stödja alla grupper som nedifrån och upp,
            mitt bland våldets offer, bekämpar kvinnoförtrycket.
          </p>
        </div>
      </div>
    </body>
  </text>
</TEI>
