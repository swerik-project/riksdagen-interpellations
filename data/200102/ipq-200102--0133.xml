<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0133">
  <teiHeader>
    <fileDesc>
      <titleStmt>
        <title>rättsäkerheten i Sverige</title>
        <author>Persson, Siw (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättsäkerheten i Sverige till justitieminister Thomas Bodström om rättsäkerheten i Sverige</title>
          <idno type="rdwebb">GP10133</idno>
          <ref type="dokument_url_text">http://data.riksdagen.se/dokument/GP10133/text</ref>
          <ref type="dokument_url_html">http://data.riksdagen.se/dokument/GP10133</ref>
          <ref type="dokumentstatus_url_xml">http://data.riksdagen.se/dokumentstatus/GP10133</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N1qw8jfKGpQHZKgF3gs76j</idno>
            <persName>Persson, Siw (-) </persName>
            <state ref="Q110857" type="partyAffiliation">
              <desc>-</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-571AcPHemmZZBdbVS6nixJ" corresp="i-STyFs6Gu3boin31eFp1bNM">
          <date when="2001-12-11"/>
        </correspAction>
        <correspAction type="answered" xml:id="i-Cg8K7QQFDo3Dzz2ukGjvFv" corresp="i-STyFs6Gu3boin31eFp1bNM">
          <date when="2002-01-22"/>
        </correspAction>
        <correspAction type="sent" xml:id="i-Wyn22gX7rK5pWH66MwwMyp" corresp="i-N1qw8jfKGpQHZKgF3gs76j">
          <date when="2001-12-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-P3gkeaLy1VmsHa1y6KpY69">
            Interpellation 2001/02:133 av Siw Persson (-) till justitieminister
            Thomas Bodström om rättssäkerheten i Sverige
          </p>
        </div>
        <div type="ipqSubmissionInfo">
          <p xml:id="i-7wPffFDp9ochvgvqbD6WWV">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KQXX1uoD4eaWeR9sSfTqXX">
            De senaste veckorna har inte bara Sveriges politiska etablissemang
            utan även svenska medier brunnit för rättssäkerheten inom både
            vårt eget land och inom EU. Diskussionen har uppkommit med anledning
            av den långtgående lagstiftning som i skuggan av den 11 september
            föreslagits för att bekämpa terrorism.
          </p>
          <p xml:id="i-5mNQP7vNVqRqc6k72SrTKC">
            Enligt förslagen ska terrormisstänkta utlänningar kunna häktas
            på obestämd tid utan rättegång. Lagen är mycket luddig. Den gäller
            alla som i en framtid kan tänkas ta till hot eller våld i politiska
            syften. Från början krävdes medlemskap i en bestämd terrororganisation
            men det kravet är nu borta. Det räcker med misstankar mot en individ,
            vilket betyder att uppgifter från någon säkerhets- eller underrättelseorganisation
            i Europa är tillräckligt för att SÄPO ska kunna tillgripa lagen.
            Besluten om utvisning och förvar (placering i cell) tas av regeringen.
          </p>
          <p xml:id="i-B3xa3R29HCJxbbcViN31q5">
            Den svenska terroristlagen från 1973 var från början ettårig
            och var tänkt som ett provisorium. Men 1975 blev den permanent
            och heter sedan 1991 lagen om särskild utlänningskontroll. Med
            små förändringar är det emellertid Carl Lidboms terroristlag från
            1973 som fortfarande gäller.
          </p>
          <p xml:id="i-Rt2gzaTpiGr395BHW11dYB">
            Om det inte går att avvisa eller utvisa en utlänning enligt andra
            lagar så går det bra enligt terroristlagen, "med hänsyn till vad
            som är känt om utlänningens tidigare verksamhet och övriga omständigheter",
            han kan tänkas använda hot eller våld i politiska syften.
          </p>
          <p xml:id="i-Hq51n7Z8HRYwQztuVaRXBe">
            Den misstänkte får inte veta vad han är anklagad för och kan
            följaktligen inte försvara sig. Efter protester från Europadomstolen
            har Sverige infört en domstolsförhandling i proceduren, men det
            handlar inte om en rättslig prövning utan endast om att den misstänkte
            och hans advokat, som har tystnadsplikt, informeras om att han
            är misstänkt @ dock inte för vad han är misstänkt.
          </p>
          <p xml:id="i-V5B9Tqhg4Stxd7DjmyCUrE">
            Enligt svensk lag ska det mot svensk medborgare krävas konkreta
            brottsmisstankar, som man informeras om och som man kan försvara
            sig emot. Enligt svensk lag är det inte tillåtet att anmäla anonymt.
            Anmäld person ska alltid ha rätt att få reda på vem/vilka som
            anmält och för vad. Svenska myndigheter ska alltid motivera sina
            beslut.
          </p>
          <p xml:id="i-Pifd8TKgbNWqZocktH2wF4">
            Utan mediernas upprörda kommentarer, utan att de etablerade partierna
            griper in, behandlas vanliga svenska medborgare under många år
            som terrorister. De blir utsatta för polisförhör, åklagarförhör,
            blir anhållna och häktade och hamnar inför rätta utan att konkret
            få reda på vad de anklagats för.
          </p>
          <p xml:id="i-QrYCTomHSwDAtjLWmn5ZyU">
            Jag kommer nu att ge några exempel ur verkligheten i rättsstaten
            Sverige, som visar hur svenska medborgare, som inte är terrorister,
            av svenska myndigheter behandlas som terrorister. Det anmärkningsvärda
            är att vare sig det politiska etablissemanget, de svenska myndigheterna
            eller svenska medierna är det minsta intresserade. Här brinner
            det inte någonstans för rättssäkerheten för de drabbade svenska
            medborgarna. Dessa svenska medborgare som inte är terrorister
            men som behandlas som terrorister.
          </p>
          <p xml:id="i-Lkq3pQSFcsjiXrN13D3bFF">
            Tingsrätten i södra Sverige: I anledning av yrkanden, muntliga
            och skriftliga, från AB att åklagaren ska åläggas att avge "förklaringar
            vari brottet består" meddelar tingsrätten följande.
          </p>
          <p xml:id="i-Rw3aBqbcSetgauSSrAQwSr">
            Beslut
          </p>
          <p xml:id="i-7ttkb5grFkj2Qk2miUJfPf">
            AB:s yrkande lämnas utan bifall.
          </p>
          <p xml:id="i-XfAw1rEgm9X8rbvn9B6gTX">
            Mot beslutet får talan ej föras särskilt.
          </p>
          <p xml:id="i-LpdJQjQAMuAcZ89QgHLTa1">
            CD, anklagad för att ha skrivit något som skulle vara förbjudet
            i Sverige. Samtliga anmälare återtar sina anmälningar. Polis och
            åklagare vägrar att till CD redovisa vilka brott han anklagas
            för.
          </p>
          <p xml:id="i-f6DpNKSqnBnaLvyY5JwPt">
            Kronofogden utmäter för EF pengar för inteckning utan att ange
            fordringsägare. Bevis uppvisas att inteckningen är inlöst. Utan
            någon sökande och utan mottagare har det felaktigt utmätta inteckningsbeloppet
            inte återbetalats.
          </p>
          <p xml:id="i-TxRtYQoEmUWUovbEZWXUvB">
            GH går i konkurs. Kronofogden säljer villan utan redovisning
            av sökande. Ingen avräkning har gjorts. Däremot verkställer kronofogden
            införsel på parets pensioner, vilket gör att de råkar i obestånd.
            Socialen avslår ekonomiskt bistånd, med motivering att deras pension
            före utmätning var tillräcklig att klara hyra och uppehälle.
          </p>
          <p xml:id="i-WfCZC4yQq6bCsTnZHBoRbR">
            Försäkringskassan beslutar att IJ ska avregistreras. Beslutet
            går ej att överklaga. Avslaget är utan motivering.
          </p>
          <p xml:id="i-8Dg6V4nKFuQkn3o93EwUtq">
            Länsrätten beslutar om psykiatrisk tvångsvård av KL. Domstolsprotokollet
            är hemligstämplat, endast domen är offentlig. Ansvarig chefsöverläkare
            behöver ej uppge namn offentligt.
          </p>
          <p xml:id="i-GqJzi6i15mruUWLHZ4HGE6">
            Detta är några exempel på hur den svenska rättssäkerheten fungerar,
            eller rättare sagt inte fungerar för svenska medborgare som inte
            har någonting över huvud taget att göra med terrorism.
          </p>
          <p xml:id="i-KWfdrBoQBtHiwXRZnP5pPd">
            Med anledning av att svenska medborgare, som inte är terrorister,
            av svenska myndigheter behandlas som terrorister vill jag ställa
            följande frågor till justitieministern.
          </p>
          <p xml:id="i-HcRVihMTEpLS1Di2SqJcbA">
            Vad ämnar justitieministern göra för att säkerställa att svenska
            myndigheter inte bryter mot artikel 6:3 i Europakonventionen för
            mänskliga rättigheter, som säger att envar som blir anklagad för
            brottslig gärning ska bli underrättad om innebörden och orsaken
            till anklagelsen?
          </p>
          <p xml:id="i-WcfjyPnpwYQGX5qyxx61wJ">
            Vad ämnar justitieministern göra för att säkerställa att svenska
            myndigheter och svenska medier inte bryter mot artikel 6:2 i Europakonventionen
            för mänskliga rättigheter, som säger att envar som blivit anklagad
            för brottslig gärning ska betraktas som oskyldig intill dess hans
            skuld lagligen fastställts?
          </p>
          <p xml:id="i-M743eG6zA7KeM3t3d7srN4">
            Vad ämnar justitieministern göra för att säkerställa att inte
            svenska medborgare, som inte är terrorister av svenska myndigheter
            behandlas som terrorister?
          </p>
        </div>
      </div>
    </body>
  </text>
</TEI>
