<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0224">
  <teiHeader>
    <fileDesc>
      <titleStmt>
        <title>kamratstöd i skolan</title>
        <author>Green, Monica (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kamratstöd i skolan till utbildningsminister Thomas Östros om kamratstöd i skolan</title>
          <idno type="rdwebb">GP10224</idno>
          <ref type="dokument_url_text">http://data.riksdagen.se/dokument/GP10224/text</ref>
          <ref type="dokument_url_html">http://data.riksdagen.se/dokument/GP10224</ref>
          <ref type="dokumentstatus_url_xml">http://data.riksdagen.se/dokumentstatus/GP10224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <persName>Green, Monica (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LyPYb26FkrE42LLbjrrZeC" corresp="i-PzNviXpYSimQsvSkF9CmDz">
          <date when="2002-02-05"/>
        </correspAction>
        <correspAction type="answered" xml:id="i-LCxYALUfGPgNs1YJ8guzLM" corresp="i-PzNviXpYSimQsvSkF9CmDz">
          <date when="2002-02-14"/>
        </correspAction>
        <correspAction type="sent" xml:id="i-TitkbejaC2vRiF1oyjDzmw" corresp="i-17NC28Tx5CZ5mzwYAUHKqv">
          <date when="2002-02-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H77DxDkutwyAomSvfK1P16">
            Interpellation 2001/02:224 av Monica Green (s) till utbildningsminister
            Thomas Östros om kamratstöd i skolan
          </p>
        </div>
        <div type="ipqSubmissionInfo">
          <p xml:id="i-D25jNh9UHoCfzcoVebK9KJ">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7brMku3cgBzXj5JkBZV2J1">
            Barn ska uppleva att det både är roligt och lärande att gå i
            skolan, men så är det inte för alla. Många känner ångest och har
            ont i magen när de ska gå till skolan. Dagligen utsätts hundratusentals
            elever i Sveriges skolor för mobbning. I vissa fall har trakasserierna
            gått så långt att elever fått åka till sjukhus på grund av sina
            skador, en del har t.o.m. försökt ta sitt liv.
          </p>
          <p xml:id="i-FVxAmFut9v2sqYyjpFBKt9">
            Varje mobbat barn måste tas på allvar och bli sett. Svårigheterna
            med att hantera mobbning är att många barn inte berättar för någon
            vuxen att de mobbas. Därför är det viktigt att varje barn som
            berättar om sin situation känner att hon eller han kan lita på
            att omgivningen tar itu med problemen omedelbart. Att få känna
            sig trygg är en mänsklig rättighet, mobbning är en kränkning som
            vi inte kan acceptera.
          </p>
          <p xml:id="i-Vm62mKiDsLPtJ7jHqZmXDr">
            Skollagen och läroplanen är mycket tydlig rörande skolans skyldighet
            att motverka kränkande behandling: "den som verkar i skolan är
            skyldig att aktivt motverka alla former av kränkande behandling,
            såsom mobbning och rasistiska beteenden". Det är angeläget att
            skolan arbetar aktivt med att skapa en trygg arbetsmiljö för eleverna.
          </p>
          <p xml:id="i-FHfP987JDyCVahy1oV8RmP">
            Fokusering på mobbning, skärpt lagstiftning, regeringens satsning
            med det s.k. värdegrundsåret och alla de goda insatserna som skett
            i skolorna har haft effekt. Många lärare och elever har tillsammans
            tagit många bra initiativ. Ett av dem är att införa kamratstödjare.
          </p>
          <p xml:id="i-3PfqC2kenZ442LQ8LedJfN">
            Kamratstöd i skolan är en metod som bygger på att unga vuxna
            mellan 18 och 25 år anställs som goda förebilder för barn och
            ungdomar. Kamratstödjarna ska finnas tillgängliga under skoldagen
            för samtal och kontakt med eleverna.
          </p>
          <p xml:id="i-EaN6JKDeTwVjsU2sP2ajoX">
            Kamratstödjarnas arbete, förutom att göra skolan till en miljö
            att trivas i, inkluderar också förbyggande insatser mot mobbning,
            skolk, droger och kriminalitet bland eleverna.
          </p>
          <p xml:id="i-MSBThgDGDUgY8hEXSJzcrb">
            Barn tillbringar många år av sina liv i skolan. Genom en positiv
            och stödjande skolmiljö med engagerade vuxna kan man nå ett långvarigt
            resultat för ökad trivsel och trygghet för barn och tonåringar
            i skolorna. En trygg miljö är en förutsättning för inlärning och
            något som alla i skolan har rätt till, och behov av, för att kunna
            sköta sina studier. Kamratstöd är en sådan metod som bidrar till
            att förändra skolmiljön i positiv riktning.
          </p>
          <p xml:id="i-5KeZ1fucjbvWVuNu7bSveh">
            Jag vill därför fråga utbildningsministern:
          </p>
          <p xml:id="i-59g5yGZ2sFbQpEpBiGdTvg">
            Vilka åtgärder avser ministern att vidta för att ge de personer
            som arbetar i skolan mer kunskap, fakta och förståelse kring varför
            mobbning uppstår samt beredskap att arbeta med svåra situationer
            för att kunna skapa tillit hos elever?
          </p>
          <p xml:id="i-DXY2ayAg5XZ6WeqKuLcJbm">
            Vilka åtgärder avser ministern att vidta för att stimulera till
            att fler vuxna kamratstödjare finns i skolan?
          </p>
        </div>
      </div>
    </body>
  </text>
</TEI>
