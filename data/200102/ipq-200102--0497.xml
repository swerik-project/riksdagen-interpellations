<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0497">
  <teiHeader>
    <fileDesc>
      <titleStmt>
        <title>planeringsdirektiv till trafikverken</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>planeringsdirektiv till trafikverken till näringsminister Björn Rosengren om planeringsdirektiv till trafikverken</title>
          <idno type="rdwebb">GP10497</idno>
          <ref type="dokument_url_text">http://data.riksdagen.se/dokument/GP10497/text</ref>
          <ref type="dokument_url_html">http://data.riksdagen.se/dokument/GP10497</ref>
          <ref type="dokumentstatus_url_xml">http://data.riksdagen.se/dokumentstatus/GP10497</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5q9y9TQqe5SMB1nNHisTWW" corresp="i-HP26Ex6XfZD2gozC8P6pdm">
          <date when="2002-05-14"/>
        </correspAction>
        <correspAction type="answered" xml:id="i-FdZdFxGvb1GyqmpdYsw6TA" corresp="i-HP26Ex6XfZD2gozC8P6pdm">
          <date when="2002-05-28"/>
        </correspAction>
        <correspAction type="sent" xml:id="i-AM7UtHWumjyqj2uMptTkxT" corresp="i-KtELEJ9HytY7HFgQExEzLq">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DSTdqLYzBLhRY4zKLv6ZSF">
            Interpellation 2001/02:497 av Sven Bergström (c) till näringsminister
            Björn Rosengren om planeringsdirektiv till trafikverken
          </p>
        </div>
        <div type="ipqSubmissionInfo">
          <p xml:id="i-w4ZTcyWoLnVACA5ydLwt7">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5LMZbpNRHrJs7e9S6uccTr">
            "Ett långsiktigt hållbart transportsystem" var den stolta devisen
            för höstens omfattande infrastrukturproposition med en ekonomisk
            ram på 364 miljarder för åren 2004@2015. En mycket stor satsning
            på järnväg och att rusta det befintliga vägnätet var några av
            profilfrågorna samtidigt som målet om ett jämställt transportsystem
            tillfördes. Riksdagen beslutade den 14 december på alla väsentliga
            punkter i enlighet med regeringens förslag. När riksdagen tog
            sitt beslut avslog den samtidigt ett stort antal motioner med
            sammanlagt ca 1 000 yrkanden om konkreta väg- och järnvägssträckningar
            som respektive motionärer ville få till stånd. Ett nytt inslag
            i riksdagens beslut var att jämställdhet ska vara ett transportpolitiskt
            mål och att ökade krav ska ställas på miljöstrategiska och samhällsekonomiska
            granskningar. I mars beslutade regeringen om de planeringsdirektiv
            som ska styra Banverkets och Vägverkets planering för perioden
            2004@2015. Direktiv som skulle ha baserats på riksdagsbeslutet
            i december.
          </p>
          <p xml:id="i-S7QZhTnGohnN9pYpA8M7cp">
            I praktiken är regeringens planeringsdirektiv på väsentliga punkter
            starkt avvikande från inriktningen på riksdagsbeslutet. Regeringen
            pekar direkt ut satsningar på ett antal stora vägprojekt i Stockholmsregionen
            som riksdagsbeslutet inte alls berörde. I praktiken innebär det
            ett återuppväckande av flera av de motorvägsleder i Dennispaketet
            som skrotades 1997. Enligt min mening bryter därmed regeringen
            mot de principer som regering och riksdag var överens om tre månader
            tidigare. Dessa principer innebär bl.a. att det är riksdagens
            och regeringens uppgift att ta ställning till mål, ekonomiska
            ramar och inriktning för den kommande planperioden. Sedan ska
            det vara Banverkets och Vägverkets uppgift att upprätta de planer
            som de konkreta projekten ingår i. Trafikverken ska göra en sammanvägd
            bedömning utifrån alla de förslag som finns i hela landet. Regering
            och riksdag ska sedan godkänna planerna efter eventuella ändringar.
            Motivet för att avslå riksdagsmotionerna om enskilda väg- och
            järnvägssatsningar var just dessa principer. Att som regeringen
            nu gör, peka ut vilka vägar som ska bli resultatet av det sammanvägda
            planeringsarbetet som Vägverket sedan ska genomföra, strider alltså
            mot de principer som annars vägleder planerings- och beslutsprocessen.
            Det är dessutom ologiskt. Det är som att dela ut frågor och facit
            samtidigt.
          </p>
          <p xml:id="i-DacXbddAwLZBN2GwNghKSL">
            Regeringen föreslog i infrastrukturpropositionen att "vägledande
            för prioritering av åtgärder ska vara samhällsekonomisk lönsamhet
            för föreslagna åtgärder, där hänsyn också tas till hur mycket
            åtgärderna bidrar till uppfyllelse av de transportpolitiska målen.
            För att uppnå de transportpolitiska målen ska vid prioritering
            av åtgärder de mest samhällsekonomiskt lönsamma åtgärderna väljas"
            (prop. 2001/2:20 s. 122) och "En samhällsekonomisk bedömning bör
            alltid tas fram vid planering av ny infrastruktur" (s. 122). Trots
            dessa tydliga formuleringar finns det ingen redovisning i planeringsdirektiven
            över vilka transportpolitiska mål Norrortsleden, Södertörnsleden
            och de andra utpekade vägobjekten i planeringsdirektiven är tänkta
            att bidra till uppfyllandet av. Det finns heller ingen redovisning
            av projektens samhällsekonomiska konsekvenser. Riksrevisionsverket,
            Riksdagens revisorer och andra instanser har kritiserat trafikverkens
            beslutsunderlag. Projektens totalkostnader är ofta underskattade.
            Därför föreslår regeringen att en oberoende granskning av trafikverkens
            planeringsunderlag ska ske innan planerna blir fastställda. Mot
            denna bakgrund är det särskilt märkligt att på förhand peka ut
            ett antal vägsträckningar som Vägverket bör ha med i sin slutliga
            bedömning.
          </p>
        </div>
        <div type="ipQuestion">
          <p xml:id="i-KpcqKCLW9CFKovw8cmB4gD">
            Med hänvisning till ovanstående vill jag fråga näringsministern:
            <list rend="unordered">
              <item>
                1. Avser näringsministern att peka ut ytterligare stora projekt
                inom infrastruktursektorn utan den föregående beredning och prövning
                mot de transportpolitiska mål som trafikverken normalt gör?
              </item>
              <item>
                2. Avser näringsministern att vidta någon åtgärd så att det utpekande
                av vägobjekt som regeringen nu gör inte försämrar jämställdheten
                i transportsystemet?
              </item>
            </list>
          </p>
        </div>
      </div>
    </body>
  </text>
</TEI>
