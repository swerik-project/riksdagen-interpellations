<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0209">
  <teiHeader>
    <fileDesc>
      <titleStmt>
        <title>fristående skolor på konfessionell grund</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fristående skolor på konfessionell grund till utbildningsminister Thomas Östros om fristående skolor på konfessionell grund</title>
          <idno type="rdwebb">GP10209</idno>
          <ref type="dokument_url_text">http://data.riksdagen.se/dokument/GP10209/text</ref>
          <ref type="dokument_url_html">http://data.riksdagen.se/dokument/GP10209</ref>
          <ref type="dokumentstatus_url_xml">http://data.riksdagen.se/dokumentstatus/GP10209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Hägg, Carina (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-6dNgKuH4uMn5s6CtWYigZi" corresp="i-PzNviXpYSimQsvSkF9CmDz">
          <date when="2002-02-05"/>
        </correspAction>
        <correspAction type="answered" xml:id="i-26encpthHvDa4oiCJwzccM" corresp="i-PzNviXpYSimQsvSkF9CmDz">
          <date when="2002-02-05"/>
        </correspAction>
        <correspAction type="sent" xml:id="i-YQqUFRhUqRffUnGWHeEiRW" corresp="i-8Nio1rUw3hSjL6pvCGw22Y">
          <date when="2002-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PipjwQjEVFNcm3Xe7TngvL">
            Interpellation 2001/02:209 av Carina Hägg (s) till utbildningsminister
            Thomas Östros om fristående skolor på konfessionell grund
          </p>
        </div>
        <div type="ipqSubmissionInfo">
          <p xml:id="i-V1rxqgu7VhC94YojtZjY1J">
            den 28 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NpUrKZYXWtxWc8TLvxKXnG">
            Fristående skolor finns på både grundskole- och gymnasienivå.
            Det finns också fristående särskolor. De fristående skolorna ska
            vara öppna för alla barn men olika intagningsregler kan förekomma.
            Vilken inriktning som den fristående skolan än har så följer man
            i allmänhet läroplanen och de nationella kursplanerna. Därutöver
            kan skolorna ha egna ämnen eller kurser med egna kursplaner och
            dessa utgör då skolans inriktning. Man kan också välja att lägga
            mer tid i ett eller flera ämnen som stämmer med skolans inriktning.
          </p>
          <p xml:id="i-J4WWAxpeuNwTzqhkM4qv6Q">
            De fristående skolorna är riksrekryterande och finansieras genom
            kommunala bidrag från elevernas hemkommuner.
          </p>
          <p xml:id="i-Satvb1himuqMB2GGjKkWoS">
            Utvecklingen har gått snabbt sedan systemet med kommunala bidrag
            till fristående skolor infördes år 1992. Då fanns det ca 90 fristående
            grundskolor och läsåret 2001/02 finns det 488 verksamma fristående
            grundskolor. Ca 4 % av landets skolpliktiga elever går i en fristående
            grundskola och ca 5,6 % av landets gymnasieelever går i en fristående
            gymnasieskola. Det är alltså ett växande antal fristående skolor
            i vårt land. Därför är det angeläget att vi noga granskar hur
            våra barn har det i dessa skolor.
          </p>
          <p xml:id="i-Xp19Q1Ler3ujf8M3agMC7u">
            I skollagen stadgas att alla barn och ungdomar, oberoende av
            kön, geografiskt hemvist eller sociala och ekonomiska förhållanden,
            ska ha lika tillgång till utbildning inom det offentliga skolväsendet.
            Utbildningen ska vara likvärdig inom varje skolform, var den än
            anordnas i landet.
          </p>
          <p xml:id="i-7AsvSSanPXjGewVUqPYbQR">
            Man anger också att utbildningen ska ge eleverna kunskaper och
            färdigheter samt främja deras harmoniska utveckling till ansvarskännande
            människor och samhällsmedlemmar. Detta ska ske i samarbete med
            hemmen.
          </p>
          <p xml:id="i-X6fWpmHsfY5naTBUhdowFm">
            Verksamheten i skolan ska utformas i överensstämmelse med grundläggande
            demokratiska värderingar. Var och en som verkar inom skolan ska
            främja aktning för varje människas egenvärde och respekt för vår
            gemensamma miljö.
          </p>
          <p xml:id="i-BFzpB1SM6vgpdmH6qc6WAZ">
            Den som arbetar inom skolan ska främja jämställdhet mellan könen
            samt aktivt motverka alla former av kränkande behandling såsom
            mobbning och rasistiska beteenden.
          </p>
          <p xml:id="i-HJUH2jFqRAd8Jpm6s8RgJS">
            Det är starka ord, som vi som politiker är stolta över att de
            finns. Det är så vi vill att våra barn och ungdomar ska lära sig
            att ett öppet samhälle ska vara och det är så vi aktivt arbetar
            för att dagens samhälle ska fungera.
          </p>
          <p xml:id="i-8ZC2aicQm7ZFxscxV7yuQu">
            Vi kan alltså konstatera att den svenska skolan är en sammanhållen
            skola som ska ge likvärdig utbildning till alla svenska barn och
            ungdomar. Barnen börjar skolan med olika sociala och kulturella
            förutsättningar och det är självklart att det är oerhört betydelsefullt
            att barn och ungdomar med olika erfarenheter, kulturer, bakgrund
            och social tillhörighet lär känna varandra och lär av varandra
            under skoltiden.
          </p>
          <p xml:id="i-NuPvwBNEwaBQzqmvXpxhS5">
            Det är mot denna bakgrund som man ska se strävan mot en likvärdig
            och enhetlig utbildning. Den ska vara tillgänglig för alla. Det
            är en grund för den frihet som vårt demokratiska samhälle så starkt
            värnar om.
          </p>
          <p xml:id="i-Fyre3LVjug4Nk7SkuJw6bi">
            Fristående skolor kan i vissa fall utgöra ett värdefullt komplement
            till den kommunala skolan. Det finns exempelvis ny pedagogik som
            utvecklats genom fristående skolors försorg och som kan vara värdefulla
            tillskott till vår skolvärld.
          </p>
          <p xml:id="i-7owCQNpGDY9Hka17R6yf8Y">
            Men problemen med fristående skolor diskuteras inte tillräckligt.
            När reformen med fristående skolor infördes innebar det en reform
            som även gav tillåtelse till fristående skolor på konfessionell
            grund. Det innebär i klartext att skolans religiösa inriktning
            präglar hela skolan och dess skolarbete.
          </p>
          <p xml:id="i-UzZQWHTS5ZtsHvDiGuz7Pc">
            Mina farhågor när det gäller den opartiska religionsundervisningen
            är stora. Är det verkligen så att de konfessionella fristående
            skolorna undervisar i de olika religionerna och ger en opartisk
            bild så att eleverna själva kan avgöra vilket som är rätt för
            varje enskild elev?
          </p>
          <p xml:id="i-4Rg9zRKG1jxewN2VhJX3uC">
            Risken är stor, enligt mitt sätt att se, att det blir skolans
            religiösa övertygelse som helt präglar skolan och som då inte
            förmår att leva upp till de krav som vi ställer på skolans värdegrund.
          </p>
          <p xml:id="i-Far6rxbaoT6fx2AiwNUKsq">
            Värdegrunden handlar om ett förhållningssätt mellan människor,
            alla människors lika värde, jämställdhet, respekt och förståelse
            för olikheter, ett sätt att se på rättigheter och skyldigheter
            samt ansvar. Värdegrunden handlar med andra ord om den kultur
            som håller oss människor samman i vårt samhälle och som gör det
            möjligt för oss att också få vara olika och att få utveckla vår
            egen identitet.
          </p>
          <p xml:id="i-3i2xWwHLaamj9eTE6NeBf8">
            För att man inom skolan ska kunna förmedla de grundläggande demokratiska
            värdena måste man också praktisera demokratiska arbetsformer.
            Det ställer stora krav på pedagogik och engagemang hos lärare
            och annan personal i skolan. Läroplanernas demokratimål är tydliga
            men det måste också innebära att barn och ungdomar får delta i
            demokratisk verksamhet. Normer och förhållningssätt införlivar
            man genom kunskap, upplevelser och praktisk erfarenhet.
          </p>
          <p xml:id="i-Fht3ZtzZTVXMfkyjv8FrQe">
            Alla föräldrar i vårt land har rätt att fostra sina barn i enlighet
            med sin tro och sin övertygelse, så länge det inte strider mot
            svensk lag. Denna rätt innefattar även rätten att låta barnen
            växa upp i olika former av rörelser, exempelvis nyandliga. Dessa
            rörelser är ofta inte öppna mot samhället utan verkar som en sluten
            organisation och det är därför svårt att veta hur barnen mår i
            en sådan rörelse. Det kan också vara svårt för barnen att förstå
            vårt öppna samhälle där de ju också ska leva. De nyandliga rörelserna
            omfattar ju inte bara skoltiden utan är ett sätt att leva, med
            allt vad det innebär av fjärmande från det civila samhället.
          </p>
          <p xml:id="i-6LSGk7eBtwp6FCgmHrRCEL">
            Vi har nyligen i medierna fått besked om att Skolverket kritiserar
            Livets Ords Kristna skola för den blinda auktoritetstron. Genom
            den auktoritära ledningen fråntar man eleverna möjligheten att
            lära sig kritiskt tänkande och att lära sig ta ställning i olika
            frågor. Det finns också väldigt detaljerade ordningsföreskrifter.
            Enligt uppgift så har man också undanhållit eleverna vetenskapliga
            fakta vad gäller jordens uppkomst, men enligt intervjuer med elever
            och lärare har de angivit att de fått lära sig både evolutionsläran
            och Bibelns skapelseberättelse.
          </p>
          <p xml:id="i-85b9T5oFaXQDcGacTru5DJ">
            Oavsett vad detta kommer att leda till är det angeläget att vi
            inte tillåter att en del grund- och gymnasieskolor blir slutna
            mot det övriga samhället. Möjligheten att kunna gå mellan den
            kommunala och en fristående skola måste kunna fungera i praktiken
            och det innebär att även de fristående skolorna måste bli mer
            öppna.
          </p>
          <p xml:id="i-AiaVRHDUzYTeetRsGjyLjT">
            Vilka åtgärder vill utbildningsministern vidta för att man ska
            kunna värdera en konfessionell skolas värderingar och undervisning
            utifrån det öppna samhällets perspektiv?
          </p>
          <p xml:id="i-C8heU6FpXumRph8TAFJrVE">
            Vilka åtgärder vill ministern vidta för att man ska kunna avslå
            ansökan om statsbidrag med anledning av att man anser att den
            ansökande skolan inte kommer att ge eleverna tillräckliga kunskaper
            i ämnen som den offentliga skolan gör, vad gäller att forma och
            utbilda unga människor till kritiskt tänkande och medvetna medborgare
            i vårt land?
          </p>
          <p xml:id="i-UAha99bjNBjhnUaxz3r6Fy">
            Är det ministerns avsikt att ta initiativ till en översyn av
            statsbidrag till konfessionella skolor?
          </p>
        </div>
      </div>
    </body>
  </text>
</TEI>
