<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0103">
  <teiHeader>
    <fileDesc>
      <titleStmt>
        <title>EU:s forskningspolitik och den fria forskningen</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s forskningspolitik och den fria forskningen till utbildningsminister Thomas Östros om EU:s forskningspolitik och den fria forskningen</title>
          <idno type="rdwebb">GP10103</idno>
          <ref type="dokument_url_text">http://data.riksdagen.se/dokument/GP10103/text</ref>
          <ref type="dokument_url_html">http://data.riksdagen.se/dokument/GP10103</ref>
          <ref type="dokumentstatus_url_xml">http://data.riksdagen.se/dokumentstatus/GP10103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Nilsson, Ulf (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CU344xxr1jTpu1cN1EgEsk" corresp="i-PzNviXpYSimQsvSkF9CmDz">
          <date when="2001-11-27"/>
        </correspAction>
        <correspAction type="answered" xml:id="i-Ftzf24LF74AbMGYfnPvhTx" corresp="i-PzNviXpYSimQsvSkF9CmDz">
          <date when="2002-01-29"/>
        </correspAction>
        <correspAction type="sent" xml:id="i-U16M4nKVb5T531u5DgZDvj" corresp="i-nX9ipUS8FhkbQHkWWytwf">
          <date when="2001-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-cZKeyWmpFMHV5RaRjNwjv">
            Interpellation 2001/02:103 av Ulf Nilsson (fp) till utbildningsminister
            Thomas Östros om EU:s forskningspolitik och den fria forskningen
          </p>
        </div>
        <div type="ipqSubmissionInfo">
          <p xml:id="i-L3rAQknbtit4T7oLnHNrtE">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mb92xsUSYGaZiypjr2CWJw">
            I mitten av februari presenterade EU-kommissionen sitt förslag
            till nytt s.k. ramprogram för forskning (det sjätte ramprogrammet).
            Programmet håller nu på att slutbehandlas i ministerrådet och
            Europaparlamentet. Om det genomförs i sina huvuddrag, vilket det
            mesta tyder på, innebär det dels en kraftig centralisering av
            makten över forskningspolitiken, dels ett tydligt hot mot principen
            om fri forskning.
          </p>
          <p xml:id="i-8ZXFom2cSdZeg9WTZ1yp51">
            Det nya ramprogrammet avser femårsperioden 2002@2006 och omfattar,
            enligt kommissionens förslag, 17,5 miljarder euro, över 160 miljarder
            kronor @ en ökning med hela 17 % jämfört med det gällande ramprogrammet.
            Om resurserna fördelas på vart och ett av de fem åren, så betyder
            det att den europeiska forskningspolitiken omsluter runt 32 miljarder
            kronor. Om vi hypotetiskt tänker oss att forskningsmedlen sprids
            jämt över unionens 15 länder, innebär det att EU blir en finansiär
            jämförbar med Vetenskapsrådet @ navet i den svenska forskningsfinansieringen.
            EU-kommissionen blir en mycket viktig forskningspolitisk maktfaktor.
          </p>
          <p xml:id="i-RWurwxwLiqGp3zCQhDV6aa">
            Tankegångarna i ramprogrammet inger stark oro @ av två skäl.
            För det första innebär de att det sker en tydlig maktförskjutning
            av forskningspolitiken från medlemsstaterna till unionen. Den
            europeiska forskningspolitikens allt större ekonomiska omfång
            är en bidragande orsak, de alltmer tydligt uttalade ambitionerna
            att centralstyra (maskerade i termer av samordning och kraftsamling)
            en annan. Forskningspolitiken måste också framöver vara ett spörsmål
            som hanteras på medlemsstatsnivå.
          </p>
          <p xml:id="i-NcaiyKarUsL35hXDjVRr2t">
            För det andra riskerar det sjätte ramprogrammet att bli förödande
            ur forskningspolitisk synpunkt. Den ensidiga fokuseringen på ett
            visst antal detaljerat angivna forskningsområden kommer att ha
            en mycket styrande inverkan på de satsningar som görs också med
            hjälp av de resurser som medlemsstaterna avsätter. EU:s satsningar
            bygger primärt på tanken om samfinansiering, dvs. att EU enbart
            engagerar sig ekonomiskt, om också andra aktörer bidrar till finansieringen.
            Effekten blir att även resurser som från början var tänkta för
            fri forskning dras in i EU-projekt över vars inriktning politiker
            och byråkrater i EU-kommissionen bestämmer.
          </p>
          <p xml:id="i-MhyuMXzRxW6rWFxV8TynR9">
            Folkpartiet har inga egentliga synpunkter på innehållet i prioriteringarna.
            EU-kommissionens, Europaparlamentets och ministerrådets uppfattning
            om var det finns goda utsikter till forskningsframgångar till
            européernas fromma kan vara riktig, men den kan lika gärna vara
            felaktig. Just detta visar poängen med fri forskning. Den fria
            forskningen har från effektivitetssynpunkt visat sig överlägsen
            den politiskt styrda forskningen. Samhällen som har gett forskarna
            stort svängrum, när det gäller att välja ämnen och metoder, når
            i det långa loppet bättre resultat än samhällen, där politikerna
            anger inriktningen. Den forskningspolitik, som avtecknar sig i
            det sjätte ramprogrammet, strider mot historiskt väl beprövad
            erfarenhet. Den innebär också en utmaning mot den principiella
            idén om det fria kunskapssökandet, som under sekler starkt har
            präglat det europeiska universitetsväsendet.
          </p>
          <p xml:id="i-6EjGMjt6aHCmxgAttn6Vfk">
            Med anledning av ovanstående vill jag ställa följande fråga till
            utbildningsministern:
          </p>
          <p xml:id="i-V7WgexaqouijqWtyEQ3Zc7">
            Hur avser utbildningsministern framgent agera för att i EU-kretsen
            värna principen om fri forskning inom den nya europeiska forskningspolitiken
            (det sjätte ramprogrammet)?
          </p>
        </div>
      </div>
    </body>
  </text>
</TEI>
