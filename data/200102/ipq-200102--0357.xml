<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0357">
  <teiHeader>
    <fileDesc>
      <titleStmt>
        <title>norra Irak</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>norra Irak till statsrådet Jan O Karlsson om norra Irak</title>
          <idno type="rdwebb">GP10357</idno>
          <ref type="dokument_url_text">http://data.riksdagen.se/dokument/GP10357/text</ref>
          <ref type="dokument_url_html">http://data.riksdagen.se/dokument/GP10357</ref>
          <ref type="dokumentstatus_url_xml">http://data.riksdagen.se/dokumentstatus/GP10357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>statsrådet Jan O Karlsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DwZ8DwbvyiFnWjCNo3YRHi" corresp="i-3MwbJPjHpsScrukDj5ohhN">
          <date when="2002-04-16"/>
        </correspAction>
        <correspAction type="answered" xml:id="i-XfKhHMeX3ZUf45PWht24gE" corresp="i-3MwbJPjHpsScrukDj5ohhN">
          <date when="2002-05-13"/>
        </correspAction>
        <correspAction type="sent" xml:id="i-4k9YUJjygw7DF34So8F5vZ" corresp="i-T9dFBJ1pv742mQeG3uLBtA">
          <date when="2002-04-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KeffLBt64JvMxCDb6pUJrG">
            Interpellation 2001/02:357 av Margareta Viklund (kd) till statsrådet
            Jan O Karlsson om norra Irak
          </p>
        </div>
        <div type="ipqSubmissionInfo">
          <p xml:id="i-KMPttbRt7ab4dcbYRpuLYP">
            den 9 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EhPh2r7iv7MybChb2mku77">
            Sedan 1991 har det kristna folket assyrier-kaldéer-syrianer i
            norra Irak, ett av dess ursprungsområden, minskat från 200 000
            till 25 000.
          </p>
          <p xml:id="i-4xF3XPv7mDpoooq1hxWJjR">
            Denna minskning, i det av FN skyddade området, är en direkt följd
            av pågående mord, trakasserier, diskriminering, belägring av byar
            och annan förföljelse av den etniska folkgruppen. I den del av
            norra Irak som administreras av den kurdiska organisationen Barzanis
            KDP finns en tydlig målsättning att homogenisera området för kurder.
            Situationen är en fortsättning på den förföljelse av det kristna
            folket assyrier-kaldéer-syrianer, vilken pågått under flera århundraden.
          </p>
          <p xml:id="i-UycfTKxq9ntHeY9bXKXYXU">
            Några bekräftande exempel:
          </p>
          <p xml:id="i-Hhm7on92u4xzx4NFoU3swp">
            Kaldéen och jordägaren Youkhanna Yalda Khaie från byn Chilke
            Nissar greps förra året av KDP och torterades svårt under sin
            fängelsevistelse i Dahok. Enda verifierade grund för gripandet
            var att Khaie kämpade för att återuppbygga en förstörd kyrka samt
            att han ägde stora landområden. Efter påtryckningar från bl.a.
            svenska politiker släpptes Khaie fri i september 2001.
          </p>
          <p xml:id="i-UhfYD6BpzfwA6oWiY6hGyt">
            Mord på kända assyrisk-kaldeiska personligheter utreds inte,
            trots att motiven och mördarna är väl kända i området. Exempelvis
            kan nämnas parlamentsledamoten Francis Shabo, som mördades 1993.
            Bland andra rapporter om politiska mord mot assyrier-kaldéer-syrianer,
            kan nämnas morden på Lazar Mechael, Nishwan Samir Kamel, Zeia
            Younadam, Edward Khoshaba Isho, Janet Oshana, Wassam Mishael.
          </p>
          <p xml:id="i-NrHEkMSASUbV1srVkdmxyi">
            Helena Sawa blev våldtagen och mördad av en högt uppsatt KDP-företrädare
            med anknytning till Sverige. Mördaren går fortfarande fri, fastän
            man vet vem han är.
          </p>
          <p xml:id="i-9XCQ4CnM8G17bPNGTnE6s9">
            Franso Hariri, guvernören i Arbil, mördades 2001.
          </p>
          <p xml:id="i-W6ixbdfW4J3Gqd4nbu7tAh">
            För att ytterligare belysa situationen kan nämnas att ett stort
            antal assyrisk-kaldeisk-syrianska byar belägrade av KDP. Som exempel
            kan i det sammanhanget nämnas byarna Zakho, Zawita, Nerwa, Barwar-Amadia,
            Nahla-Aqra, Amadia, Sarssank, Semele och Harir. Invånarnas rörelsefrihet
            är där mycket begränsad. De kan inte ens inköpa de förnödenheter
            som behövs för att överleva. Dessa belägringar visar på ett ytterligare
            tillvägagångssätt för att etniskt rensa området från assyrier-kaldéer-syrianer.
          </p>
          <p xml:id="i-GnMgFqwqWtoHH1ctPWCr28">
            För assyrier-kaldéer-syrianer framstår ingen märkbar skillnad
            mellan att leva under Barzani under FN:s beskydd och den tidigare
            tillvaron under Saddam Hussein.
          </p>
          <p xml:id="i-6akd8GAVcKg595DM9HCBdH">
            Migrationsverket har efter ett besök hos makthavare och andra
            kurder i norra Irak föreslagit att den svenska regeringen ska
            ändra sin nuvarande praxis för samtliga flyktingar från norra
            Irak. Efter besöket har Migrationsverket bedömt att kurder från
            norra Irak saknar skyddsbehov. Migrationsverket bedömer att ca
            2 500 asylärenden berörs av detta förslag.
          </p>
          <p xml:id="i-Q485VhwR4nByreURq9spGB">
            Bland dessa 2 500 ärenden gäller ett stort antal assyrier-kaldéer-syrianer.
            Det framstår som anmärkningsvärt att Migrationsverket dels inte
            gjort någon bedömning av situationen för denna minoritetsgrupp
            och dels inkluderar gruppen i bedömningen av kurdernas situation,
            fastän assyrier-kaldéer-syrianer är en annan folkgrupp och dessutom
            en kristen folkgrupp i för övrigt muslimska områden.
          </p>
          <p xml:id="i-WkNeuoHt5TVAS4e1H1v2H4">
            Flera rapporter visar att det pågår närmast en etnisk rensning
            mot assyrier-kaldéer-syrianer i norra Irak och att gruppen saknar
            rätten till skydd av liv och egendom. Assyrier-kaldéer-syrianer
            utgör en egen etnisk grupp med egen kultur, eget språk, egna traditioner
            och egen religion. Folkgruppen är den enda kristna folkgruppen
            i området.
          </p>
          <p xml:id="i-RDrRQG9T6Kqc6gruNXS3V5">
            Mina frågor till migrationsministern är:
          </p>
          <p xml:id="i-Q6J99eppzRZTKsLu2SRLAy">
            Kommer assyrier-kaldéer-syrianer att utvisas till norra Irak
            på samma grund som kurderna?
          </p>
          <p xml:id="i-Tbj2zkeBce3WKChbLA3JqU">
            På vad sätt planerar regeringen att utreda assyriernas-kaldéernas-syrianernas
            situation i norra Irak?
          </p>
          <p xml:id="i-MNdRrpiRByNqU3c3x7vqCz">
            På vad sätt tänker regeringen uppmärksamma FN och andra mänskliga
            rättighetsinstitutioner på assyriernas-kaldéernas-syrianernas
            situation i norra Irak?
          </p>
        </div>
      </div>
    </body>
  </text>
</TEI>
