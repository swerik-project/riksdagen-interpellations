<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0235">
  <teiHeader>
    <fileDesc>
      <titleStmt>
        <title>tågförbindelser Karlskoga-Degerfors</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tågförbindelser Karlskoga-Degerfors till näringsminister Björn Rosengren om tågförbindelser Karlskoga-Degerfors</title>
          <idno type="rdwebb">GP10235</idno>
          <ref type="dokument_url_text">http://data.riksdagen.se/dokument/GP10235/text</ref>
          <ref type="dokument_url_html">http://data.riksdagen.se/dokument/GP10235</ref>
          <ref type="dokumentstatus_url_xml">http://data.riksdagen.se/dokumentstatus/GP10235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-RLvmkAS9KLYapTvkQSFRKK" corresp="i-HP26Ex6XfZD2gozC8P6pdm">
          <date when="2002-02-12"/>
        </correspAction>
        <correspAction type="answered" xml:id="i-4TJ8ibyM1yujfjPgiQafJ2" corresp="i-HP26Ex6XfZD2gozC8P6pdm">
          <date when="2002-02-19"/>
        </correspAction>
        <correspAction type="sent" xml:id="i-QLx5DszuEQ9Q9mpKcmqgXU" corresp="i-NzHKC9iUGaf1xUAcp3VKCA">
          <date when="2002-02-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DZpWJy25kqNAZbRjGnSvcJ">
            Interpellation 2001/02:235 av Inger Lundberg (s) till näringsminister
            Björn Rosengren om tågförbindelser Karlskoga@Degerfors
          </p>
        </div>
        <div type="ipqSubmissionInfo">
          <p xml:id="i-7CWTa2UNXL5dnG7EJnTS6R">
            den 5 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NFmURZMsj6iYiiScFVM1ZB">
            Som framgår av den regionalpolitiska proposition, som riksdagen
            nyligen ställt sig bakom spelar goda kommunikationer en avgörande
            roll för en regions möjlighet att utvecklas. Goda tågförbindelser
            mellan de båda huvudstäderna Stockholm och Oslo är viktiga för
            hela landet och kan stödja utvecklingen i det område inom Örebro
            och Värmlands län, som går under begreppet Östra Värmland.
          </p>
          <p xml:id="i-4h3bbvXNFEk3Ew3fpCQUdM">
            Svenska och norska staten har genom bl.a. SJ bildat ett gemensamt
            trafikföretag, Linx, med uppgift att svara för tågtrafik mellan
            Stockholm och Oslo. Det är nödvändigt att Linx i sin planering
            medverkar till att stärka och inte försvaga tågtrafiken till t.ex.
            Degerfors station, som betjänar både Karlskoga och Degerfors kommuner.
            I det förslag till tidtabell för Linxtrafiken, som hittills presenterats,
            går ökad trafik Stockholm @ Oslo ut över mellanliggande tågstopp
            som Degerfors. I stället för att förbättra trafiken till och från
            Karlskoga@Degerfors innebär Linx strategi att viktiga tåg går
            området förbi.
          </p>
          <p xml:id="i-WCvobjjj18nGsrFPMZvfjv">
            Karlskoga kommun är en tekniktät kommun med ett företagande,
            som i hög grad bygger på industrisysselsättning. Ska kommunen
            utvecklas måste man ha goda kontakter med bl.a. Stockholmområdet.
            Den kraftiga minskningen av jobb inom den för kommunen betydelsefulla
            försvarsmaterielindustrin har lett till att regeringen i en särskild
            skrivelse markerat vikten av särskilda insatser i kommunen.
          </p>
          <p xml:id="i-DVumrFH37RKapU2HwtmkjM">
            Också närliggande Degerfors måste utveckla och stärka en i grunden
            hög kompetens i det lokala näringslivet. Behovet av åtgärder i
            Degerfors har ökat kraftigt när nu Avestapolarit fattat beslut
            om att avveckla det vinstgivande stålverket Bergslagsområdet.
            Både Karlskoga och Degerfors tillhör de områden som regeringen
            prioriterar inom regionalpolitiken.
          </p>
          <p xml:id="i-SxaHcS6DLY82MrT6pxMyf1">
            Enligt Linx preliminära planer ska nya tågtider träda i kraft
            andra halvåret 2002. De förslag till tidtabeller vi tagit del
            av innebär t.ex. att det X 2000-tåg, som avgår från Stockholm
            kl. 17.00 och i dag stannar i både Degerfors och Kristinehamn,
            kommer att ersättas av ett Linxtåg, som inte kommer att göra uppehåll
            på någon av de nämnda stationerna. I stället hänvisas till ett
            tåg, som går en dryg timme senare från Stockholm. Förändringen
            är allvarlig. Om orter som Karlskoga och Degerfors ska kunna vara
            fortsatt attraktiva för kunskapsintensiv verksamhet, måste affärs-
            och andra resenärer ha goda förbindelser till och från Stockholm.
            17.00-förbindelsen är strategisk och möjliggör 8-timmarsbesök
            i Stockholm inom en bruttotid av tolv timmar.
          </p>
          <p xml:id="i-PLohEkDe7rQTbpEH6GLTnb">
            De tidtabellsförändringar, som föreslås av Linx ledning innebär
            vidare påtagliga försämringar av omstigningsmöjligheter via Hallsberg
            för resande mot Göteborg, Bergslagen och Mälardalsregionen.
          </p>
          <p xml:id="i-D9JZdwzs6EMkDwQbzPAuG7">
            Bakgrunden till tidtabellsförslaget förefaller vara att Linx
            prioriterar tidsvinster på sträckan Stockholm@Oslo så starkt att
            man inte bedömt sig ha utrymme för den begränsade tidsförlust
            som tågstopp i t.ex. Degerfors skulle innebära. Man har inte heller
            fäst avseende vid de relativt stora intäkter, som de resande från
            bl.a. Degerfors ger. Därmed gör statliga SJ, genom Linx, bedömningen
            att de utfästelser riksdagen i andra sammanhang gör om att använda
            infrastrukturen som instrument för att stärka regioner med stora
            utvecklingsbehov har låg prioritet. Vi får en regionalpolitik,
            där övergripande strukturer som tågtrafiken inte beaktar Bergslagens
            behov.
          </p>
        </div>
        <div type="ipQuestion">
          <p xml:id="i-KEJLZugUxqqE5tV8DsRvhA">
            Det pågår fortfarande överläggningar mellan kommunerna i östra
            Värmland, Örebro län och Linx om höstens turlista. Förhoppningsvis
            leder dessa till att tidtabellerna justeras. Men jag bedömer att
            de frågor, som väcks i anslutning till diskussionerna om tidtabellerna
            för Linx är av så stor principiell vikt och av sådan brådska att
            jag vill ställa följande frågor till näringsministern:
            <list rend="unordered">
              <item>
                1. Hur vill näringsministern medverka till att tåg- och annan
                kollektivtrafik mellan tillväxtområdena och regionalpolitiskt
                utsatta områden stärks?
              </item>
              <item>
                2. Är näringsministern beredd att i dialog med SJ och andra aktörer
                på tågtrafikområdet, säkra att en ökad satsning på snabba tågförbindelser
                mellan t.ex. Stockholm och Oslo förenas med tågförbindelser av
                minst samma klass som dagens för mellanliggande orter som Degerfors?
              </item>
              <item>
                3. Hur avser regeringen att säkra att statliga verk och bolag
                genomsyras av de ambitioner för regionalpolitiken, som riksdagen
                uttalat?
              </item>
            </list>
          </p>
        </div>
      </div>
    </body>
  </text>
</TEI>
