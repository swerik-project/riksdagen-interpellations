<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0138">
  <teiHeader>
    <fileDesc>
      <titleStmt>
        <title>lönegapet mellan män och kvinnor</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lönegapet mellan män och kvinnor till jordbruksminister Margareta Winberg om lönegapet mellan män och kvinnor</title>
          <idno type="rdwebb">GP10138</idno>
          <ref type="dokument_url_text">http://data.riksdagen.se/dokument/GP10138/text</ref>
          <ref type="dokument_url_html">http://data.riksdagen.se/dokument/GP10138</ref>
          <ref type="dokumentstatus_url_xml">http://data.riksdagen.se/dokumentstatus/GP10138</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2JTeHgRwYpqdTtMuBiCUZk" corresp="i-4qJ1WSYreoe9MGDFPCwZKy">
          <date when="2002-01-15"/>
        </correspAction>
        <correspAction type="sent" xml:id="i-Edu4xGo6vpUrmRVejfynsJ" corresp="i-SKjAmNScZ7eZ3a8Xy1J8hs">
          <date when="2001-12-12"/>
        </correspAction>
        <correspAction type="answered" xml:id="i-LforDfAqfRzXfGg6GBBTBc" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3ZtM6nrZtofGQei34ThNvk">
            Interpellation 2001/02:138 av Maria Larsson (kd) till jordbruksminister
            Margareta Winberg om lönegapet mellan män och kvinnor
          </p>
        </div>
        <div type="ipqSubmissionInfo">
          <p xml:id="i-JL7rgS3bm4mVm5Rw2XGvuj">
            den 12 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E1n96JozhYmWivhcMvbakr">
            Trots att Sverige i relation till andra länder kan räknas som
            ett av de mer jämställda är vägen till ett fullständigt jämställt
            samhälle fortfarande mycket lång. I FN:s färska rapport om jämställdhetsläget
            i olika länder får Sverige bl.a. kritik för att lönegapet mellan
            män och kvinnor är stort. Svenska kvinnor tjänar i genomsnitt
            83 % av vad männen gör. Den siffran har i stort sett varit oförändrad
            de senaste 20 åren.
          </p>
          <p xml:id="i-WAnRrfEFFoX7gNwVxQQQPi">
            Inkomsterna fördelar sig mycket olika mellan man och kvinna och
            skillnaderna bara ökar ju längre tid man arbetat. De genomsnittliga
            löneskillnaderna är även något större mellan män och kvinnor i
            offentlig sektor jämfört med privat. Högskoleutbildning lönar
            sig för såväl kvinna som man men högskoleutbildade män tjänar
            ändå i genomsnitt mer än högskoleutbildade kvinnor. År 1999 var
            männens genomsnittliga månadslön 21 200 kronor, medan kvinnornas
            var 17 600. Av 89 yrkeskategorier som Statistiska Centralbyrån
            gått igenom är det bara i tre yrken som kvinnor tjänar mer än
            män: förskolelärare/fritidspedagog, köksbiträde och speciallärare.
          </p>
          <p xml:id="i-67CwrowCg8KaM48EjHGgjq">
            Många olika faktorer styr i dag löneutvecklingen; tillgång, efterfrågan,
            löneläget på orten samt individuella prestationer. Kvinnor söker
            sig ofta till ett begränsat antal yrken och arbetsplatser vilket
            leder till ett utbudsöverskott som pressar ner lönen. Detta har
            hittills särskilt gällt vård och omsorg. Dessutom finns där nästan
            bara en köpare, nämligen den offentliga sektorn. Bemanningsföretagen
            har förändrat situationen något. Det är av största vikt att de
            offentliga monopolen bryts upp så att vård- och omsorgssektorn
            därigenom kan utvecklas bättre, men också därför att anställda
            inom dessa yrken ska kunna välja mellan olika arbetsgivare.
          </p>
          <p xml:id="i-Y8JNBGudtHwQbb4YfJN4cU">
            Lönesättningen avspeglar dock även värderingar. Bakom dessa ligger
            traditioner samt arbetsgivares och fackförbunds uppfattningar
            om olika arbeten. Det är en anständighetsfråga att undanröja osakligt
            motiverade löneskillnader. Det är en grannlaga uppgift med högsta
            prioritet. Arbetsvärdering är en metodik där arbetsuppgifter jämförs.
            JämO bör ges i förnyad uppgift att i samarbete med arbetsmarknadens
            parter hitta ett väl fungerande arbetsvärderingsinstrument som
            kan ge vägledning för så objektiva värderingar som möjligt, även
            om fullständig objektivitet naturligtvis aldrig helt går att uppnå.
            Arbetsdomstolens domar visar att hittills prövade arbetsvärderingsinstrument
            varit otillräckliga. Det uppmärksammade "barnmorskemålet" där
            två barnmorskors arbetsuppgifter jämfördes med en teknikers ledde
            ej till fällande dom. Det är av största vikt att arbetsmarknadens
            parter involveras i det fortsatta arbetet med att finna redskap
            för att undanröja lönediskriminering.
          </p>
          <p xml:id="i-DfsSsXXAcDd4bbLXfmiw75">
            Statliga myndigheter ska enligt regeringen arbeta mera aktivt
            med jämställdhetsfrågor och lönefrågor. Det är viktigt att den
            politiska ledningen i ett land är ett föredöme i jämställdhetsfrågor,
            handling måste överensstämma med ord, i annat fall förlorar politiken
            och politikerna i trovärdighet. Därför är det anmärkningsvärt
            när man ser på lönerna i Regeringskansliet. Där finner man att
            löneskillnaderna mellan män och kvinnor är oförklarligt stora.
            För att kunna göra en relevant jämförelse ser man på medellönen
            på handläggarnivå och sedan studeras varje departement för sig.
            Redan 1999 tjänade männen betydligt mer än kvinnorna i samtliga
            departement utom Utrikesdepartementet. Skillnaderna var flera
            tusen kronor. I statsrådsberedningen var skillnaden hela 6 300
            kronor!
          </p>
          <p xml:id="i-SQRXsZNG2XgXSKaJyTPJDk">
            Vid en uppföljning av siffrorna i augusti 2001 visade det sig
            att löneskillnaden mellan kvinnor och män hade ökat i åtta av
            elva departement. Störst var ökningen i Utrikesdepartementet med
            drygt 3 189 kronor. Även i jämställdhetsministerns eget jordbruksdepartement
            ökade löneskillnaden med 770 kronor mellan 1999 och 2001.
          </p>
          <p xml:id="i-YSwLjEKgv1C5KxvxGwBNNe">
            Det är minst sagt anmärkningsvärt att en regering som säger sig
            driva en aktiv jämställdhetspolitik samtidigt låter lönediskriminering
            förekomma på Regeringskansliet. Det borde vara självklart för
            den regering som ständigt talar om att Sverige är världens mest
            jämställda land att föregå med gott exempel nationellt och internationellt.
          </p>
          <p xml:id="i-LKRoQHeSuPG9vgofmqQxsM">
            Nedan redovisas medellönen för kvinnor och män i personalkategorin
            handläggare.
          </p>
          <p xml:id="i-Xd8329xyc9SJ4zyzt8q5AA">
            Augusti 2001
          </p>
        </div>
      </div>
    </body>
  </text>
</TEI>
