<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0081">
  <teiHeader>
    <fileDesc>
      <titleStmt>
        <title>Turkiet och de mänskliga rättigheterna </title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turkiet och de mänskliga rättigheterna  till utrikesminister Anna Lindh om Turkiet och de mänskliga rättigheterna </title>
          <idno type="rdwebb">GP1081</idno>
          <ref type="dokument_url_text">http://data.riksdagen.se/dokument/GP1081/text</ref>
          <ref type="dokument_url_html">http://data.riksdagen.se/dokument/GP1081</ref>
          <ref type="dokumentstatus_url_xml">http://data.riksdagen.se/dokumentstatus/GP1081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Ohly, Lars (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ASodaPjax7xQLEUgMKQGep" corresp="i-S7LcGmD5NuSMrFDW8LBeJ1">
          <date when="2001-11-20"/>
        </correspAction>
        <correspAction type="answered" xml:id="i-14Agj5ESAMZ1GDbNwPiULS" corresp="i-S7LcGmD5NuSMrFDW8LBeJ1">
          <date when="2001-11-26"/>
        </correspAction>
        <correspAction type="sent" xml:id="i-6ZEEwq5Zqe7bm6De59mXPM" corresp="i-HpwkrkkrFd1MRPixHrr8q1">
          <date when="2001-11-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GoryWT1pePNQPN1NEEseHf">
            Interpellation 2001/02:81 av Lars Ohly (v) till utrikesminister
            Anna Lindh om Turkiet och de mänskliga rättigheterna
          </p>
        </div>
        <div type="ipqSubmissionInfo">
          <p xml:id="i-QPxmfv87MJwA9WGXRCzunu">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EhfZRKKpLJAouxtL2g7Y2N">
            För ett år sedan interpellerade Vänsterpartiet när det gällde
            situationen i Turkiet. Då handlade det om politiska fångars kamp
            mot införandet av de s.k. F-typ-fängelserna med ensamceller och
            den grymhet med vilken myndigheterna genomförde dessa förändringar.
            I dag har ett sjuttiotal människor dött i hungerstrejker eller
            till följd av polisens övergrepp mot fångarna.
          </p>
          <p xml:id="i-DoaqAkZ18cyW6S4ZvL98Ae">
            Amnesty International rapporterade den 6 november att man fått
            många redogörelser från personer som blivit olagligt gripna och
            torterade i Diyarbakir i sydöstra Turkiet. "Listan över tortyroffer
            är oändlig och inbegriper även kvinnor och barn", skriver Amnesty.
          </p>
          <p xml:id="i-9yutKBayNuKEUXEcfPgRJo">
            "Tortyren äger oftast rum hos polisen innan den gripne ställs
            inför rätta. Men övergrepp förekommer också på vägen till, från
            och i fängelserna" skriver man vidare.
          </p>
          <p xml:id="i-79NNfeXLHg56QPqGA56MzF">
            Amnesty är mycket kritiskt till de s.k. F-typ-fängelserna, eftersom
            fångarna där tas i förvar i ensamceller, vilket ökar möjligheterna
            för fångvaktare och polis att begå övergrepp. Det har ibland framställts
            som att dessa F-typ-fängelser skulle var mer humana, eftersom
            de till utseende och form liknar moderna fängelser i Västeuropa.
            Ett sådant synsätt är dock ytligt och felaktigt, eftersom man
            bortser från hela det samhälle och det politiska system i vilket
            dessa fängelser byggs.
          </p>
          <p xml:id="i-SDAS5WGx6xR2cJaQMrU98q">
            Amnesty International förklarar att: "Isoleringshäkten är just
            en av de bidragande faktorerna bakom tortyr och misshandel i Turkiet".
          </p>
          <p xml:id="i-XWnnf7f2VVM8fCvhaBDntJ">
            Rättsvidriga processer
          </p>
          <p xml:id="i-8XM5P7W9AGVFSS1c4TKXCZ">
            Den juridiska proceduren är även den rättsvidrig. Många fångar
            tillåts inte träffa sina advokater, sina familjer, vänner eller
            läkare. Bekännelser framtvingas under tortyr och används sedan
            som bevis vid rättegångarna. Ofta döms människor på otillräcklig
            bevisning och enbart utifrån bekännelser. I ett rättsligt system
            av någorlunda anständighet godtas inte bekännelser i sig som tillräcklig
            grund för fällande dom.
          </p>
          <p xml:id="i-4kvgQqtMU9YdZ5xhUncCpD">
            Det bör understrykas att tortyr inte bara drabbar den som torteras.
            Den försätter även familj och vänner i svårt traumatiskt tillstånd.
          </p>
          <p xml:id="i-JS5deiNxGTNQNLw4eASVkG">
            Försvinnanden och utomrättsliga avrättningar
          </p>
          <p xml:id="i-6945HinoxjmnDE3NF6FFB5">
            Nyligen sköts en politiker från det kurdiska partiet HADEP i
            sitt hem inför familjens ögon. Det är ingen tvekan om detta var
            ett attentat med politiska motiv @ en utomrättslig avrättning.
          </p>
          <p xml:id="i-Kr9gDAAsPMSyjyhv99FHRb">
            Den 1 november ställdes Mustafa Yasar och Emrullah Karagöz inför
            rätta. Efter rättegången ska de ha sänts till Diyarbakir. Representanter
            för fängelset förklarar emellertid att man inte tagit emot dem
            där. Det är alltså oklart var Mustafa Yasar och Emrullah Karagöz
            befinner sig. Det är stor risk att de "försvinner".
          </p>
          <p xml:id="i-MMftcn91d9GmuwRQdsaWQW">
            I Turkiet sitter även samvetsfångar, som Rahima Akhamadaliyeva,
            fängslade. För henne kräver Amnesty omedelbar och villkorslös
            frigivning.
          </p>
          <p xml:id="i-Cc2PHVjJRFuDQyqSjcAiZk">
            Assyrier/syrianers och kaldéers rätt till sin kultur
          </p>
          <p xml:id="i-XECEWrhw9SveLfV8Gw4FZ9">
            I Sverige lever en stor grupp assyrier/syrianer och kaldéer.
            Antalet assyrier/syrianer och kaldéer är i dag större i Sverige
            än i Turkiet. I Sverige bor närmare 70 000 tillhörande denna folkgrupp,
            i Turkiet endast 50 000. Assyrierna/syrianerna och kaldéerna är
            liksom kurderna en i det turkiska samhället diskriminerad folkgrupp.
            Många assyrier/syrianer och kaldéer är i dag svenska medborgare,
            men många av dem @ inte minst de unga @ önskar resa till Turkiet
            och se de platser de kommer ifrån; de söker sina rötter. Detta
            har dock de turkiska myndigheterna länge inte tillåtit. Sedan
            frågan uppmärksammades och diskuterades i den svenska riksdagen
            i våras kom dock löften från turkiska myndigheter och ministrar
            att detta förbud upphävts varpå flera assyrier/syrianer och kaldéer
            reste till Turkiet. När de väl kom dit förhindrades de likafullt
            att resa till de platser de fått löfte om att besöka.
          </p>
          <p xml:id="i-NNC3oGyRwDU6ehHDpysHGJ">
            Man kan alltså notera att turkiska myndigheter inte uppfyller
            sina löften och utfästelser @ oavsett om det handlar om Europarådets
            konvention om mänskliga rättigheter, löften om att söka uppfylla
            Köpenhamnskriterierna eller löften gentemot utvandrade minoriteter.
            Man struntar helt enkelt i dem. När det gäller mänskliga rättigheter
            har situationen försämrats sedan Köpenhamnskriterierna formulerades
            och Turkiet blev kandidatland till EU.
          </p>
          <p xml:id="i-8TWkWCXtRkfbJqyqt9tzPp">
            Kampen mot terrorismen
          </p>
          <p xml:id="i-E2SSBXLVh6w7jYtLrcccmF">
            Efter attentatet mot World Trade Centre den 11 september är det
            stor risk att de turkiska myndigheterna använder "kampen mot terrorismen"
            som förevändning och täckmantel för övergrepp riktade mot politiskt
            oppositionella och inte minst mot den stora kurdiska minoriteten
            i landet som kämpar för nationella och kulturella rättigheter.
          </p>
          <p xml:id="i-NQZuPsC2v1ZqwXudQ1vPvD">
            Turkiet har som enda land med en majoritet muslimer som invånare
            ställt upp med militärt stöd till USA:s krig i Afghanistan. Detta
            kan bidra till att kritiken mot brott mot mänskliga och demokratiska
            rättigheter i Turkiet mildras. Det finns en fara för att ledande
            politiker i Europa i sin strävan att hålla samman den allians
            man tillsammans med USA skapat, inför och under kriget i Afghanistan,
            lättare överser med MR-brott i Turkiet och även öppnar dörren
            till EU-medlemskap.
          </p>
          <p xml:id="i-4JZQd3jc9iCUm2K2AmkstY">
            Vår uppfattning är att Turkiets uppträdande i Afghanistan inte
            ska vara någon merit inför ett EU-inträde. Tvärtom anser vi att
            ett land med en lista över tortyroffer som är "oändlig" snarare
            medverkar till att skapa terrorism än att stävja den.
          </p>
          <p xml:id="i-WjKW2NicMezaTZAadAoqid">
            Turkiska myndigheter har gjort stort nummer av att man gjort
            några förändringar i vissa lagar när det gäller kurdernas rättigheter
            och i frågan om tortyr. Det är uppenbart att dessa förändringar
            inte inneburit något i praktiken. De är, enligt Amnesty, ord utan
            handling.
          </p>
          <p xml:id="i-RuVnL2t7HmdtRFehfnDQnX">
            Det räcker för det första inte med att Turkiet skriver om några
            enstaka lagar. Det rättsliga systemet måste reformeras i sin helhet.
            Det räcker inte heller med att man ändrar lagtexter. Lagtexterna
            måste även tillämpas i praktiken. Först när detta skett kan Turkiets
            medlemskap i EU bli en fråga att diskutera på allvar.
          </p>
          <p xml:id="i-EHsb4GgmJweSKTo6c1tWuX">
            Med utgångspunkt från ovanstående vill jag ställa följande frågor
            till utrikesministern:
          </p>
          <p xml:id="i-RmnuDMMUk6DcbyCXy4Zadb">
            Avser utrikesministern att vidta några åtgärder för att få ett
            stopp på användandet av tortyr i Turkiet?
          </p>
          <p xml:id="i-8tyJeYMSqfJkChhmNf8f7k">
            Avser utrikesministern att vidta några åtgärder för att förmå
            Turkiet att uppfylla Köpenhamnskriterierna?
          </p>
          <p xml:id="i-9LHsCFL34P1yUmomxkqXmM">
            Avser utrikesministern att vidta några åtgärder för att förmå
            den turkiska regeringen att uppfylla sina löften gentemot assyrier/syrianers
            och kaldéers möjligheter att besöka sina hembyar för att söka
            sina rötter?
          </p>
        </div>
      </div>
    </body>
  </text>
</TEI>
