<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0257">
  <teiHeader>
    <fileDesc>
      <titleStmt>
        <title>nykterhetsorganisationer</title>
        <author>Söderqvist, Nils-Erik (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nykterhetsorganisationer till socialminister Lars Engqvist om nykterhetsorganisationer</title>
          <idno type="rdwebb">GP10257</idno>
          <ref type="dokument_url_text">http://data.riksdagen.se/dokument/GP10257/text</ref>
          <ref type="dokument_url_html">http://data.riksdagen.se/dokument/GP10257</ref>
          <ref type="dokumentstatus_url_xml">http://data.riksdagen.se/dokumentstatus/GP10257</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-62beZab5asYtPmcYVDdXC5</idno>
            <persName>Söderqvist, Nils-Erik (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XBMhSQ4RQ1UuSUvbf8jqFs" corresp="i-ESKbhHz2VETwMj9meYcmxk">
          <date when="2002-02-19"/>
        </correspAction>
        <correspAction type="answered" xml:id="i-To4SeNSTLa2XeWF2R4cUtE" corresp="i-ESKbhHz2VETwMj9meYcmxk">
          <date when="2002-03-08"/>
        </correspAction>
        <correspAction type="sent" xml:id="i-AqCqYJrT1m9ssGbzeYxUhj" corresp="i-62beZab5asYtPmcYVDdXC5">
          <date when="2002-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRwEwfbxPLr55Pi3QNnzzb">
            Interpellation 2001/02:257 av Nils-Erik Söderqvist (s) till socialminister
            Lars Engqvist om nykterhetsorganisationer
          </p>
        </div>
        <div type="ipqSubmissionInfo">
          <p xml:id="i-KNaVxqSGx4czcsagERiDyu">
            den 12 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-87uMWJ5foMr7jPay6RruBs">
            Samhällets långsiktiga stöd till våra folkrörelser har bidragit
            till en stark "mellanvalsdemokrati ", dvs. människor som går samman
            i folkrörelser för att mellan våra representativa allmänna val
            påverka samhällsutvecklingen inom vitt skilda samhällsområden.
            Värdet av detta engagemang är svårt att överskatta.
          </p>
          <p xml:id="i-4R9dSED5Yid1AD7SpBcvXv">
            Starka och livskraftiga folkrörelser bidrar på ett positivt sätt
            till att fler människor blir delaktiga i samhällsbygget men också
            till en aktiv fritid med positiva verksamheter och upplevelser
            som stärker gemenskap, livskvalitet och folkhälsa.
          </p>
          <p xml:id="i-8m47Z5k5rr76UR1k25fWKL">
            För att denna för samhället så angelägna verksamhet inte ska
            tunnas ut, bidrar riksdagen bl.a. genom att stödja organisationerna
            ekonomiskt. Detta sker genom att riksdagen anger syftet med det
            statliga stödet och att folkrörelserna i övrigt fritt och självständigt
            styr sin verksamhet, vilket innebär att de själva fördelar det
            statliga stödet till sina egna organisationer, upprättar mål,
            handlingsplaner, driver och utvecklar sin verksamhet.
          </p>
          <p xml:id="i-PpfVcwx7RctrwmHeEDHGHT">
            De folkrörelser som i dag omfattas av detta synsätt och stöd
            är idrottsrörelsen, folkbildningen och trossamfunden. Nykterhetsorganisationerna
            samt ytterligare ett antal organisationer verksamma inom det förebyggande
            området hade samma ställning fram till 1998 då socialstyrelsen
            fick i uppdrag att sköta bidragshanteringen. Samtidigt omformades
            basbidraget till att bli ett mer projektinriktat stöd som utgår
            först efter det att en mer preciserad verksamhetsbeskrivning har
            presenterats. Samtidigt ökade myndigheterna kraven på utformning
            av ansökningar, rapporter och redovisningar som innebär att de
            ideella krafterna alltmer får svårt att klara av de rent formella
            relationerna till myndigheten.
          </p>
          <p xml:id="i-PMZy1baRmUaWpy1cDih2HG">
            Nykterhetsorganisationerna har därmed inte längre något grundbidrag
            eller något stöd för sin allmänna och folkrörelseinriktade verksamhet.
            Ett sådant bör dock finnas. Det är inte minst viktigt för de mindre
            organisationerna där ett statligt stöd betyder mycket för att
            kunna upprätthålla en basorganisation och därmed få möjlighet
            att växa och bredda sin verksamhet.
          </p>
          <p xml:id="i-3T2gG1TPbXFa6uNDFgyBtk">
            För att Sverige ska kunna bevara en framgångsrik alkoholpolitik
            måste vi slå vakt om rätten till en hög alkoholskatt, behålla
            monopolet men också kraftigt stärka stödet till nykterhetsorganisationerna.
            De utgör en viktig del i opinionsbildningen inte minst gentemot
            de fria marknadskrafter som helst vill ta över alkoholhanteringen.
            Dessutom svarar nykterhetsorganisationerna för en välbehövlig
            kritisk analys av samhällets alkohol- och narkotikapolitik.
          </p>
          <p xml:id="i-HDU2bzVdmqgLLyBsPVRhja">
            Ett ökat grundstöd till nykterhetsorganisationerna bör skyndsamt
            komma till stånd. Detta ger förutsättningar för dessa att etablera
            verksamhet i fler kommuner med breddade aktiviteter för såväl
            barn, ungdomar som vuxna. Kommunerna kan också på så sätt erhålla
            en viktig och nödvändig samarbetspartner för att stärka de förebyggande
            insatser som behövs för att vi ska få fler alkoholfria miljöer,
            en sänkt alkoholkonsumtion samt färre alkoholskador. Detta arbete
            är helt i linje med den nationella handlingsplanens intentioner.
          </p>
          <p xml:id="i-Kk8Lr2awmiXczomai4ZhgM">
            Ett sådant stöd måste skyndsamt komma till stånd bl.a. därför
            att alkoholkonsumtionen ökar i stället för att minska. Därutöver
            riskerar nykterhetsrörelsen att försvagas i takt med att motkrafterna
            blir allt starkare.
          </p>
          <p xml:id="i-7MSL5HnhXrZCLnCt4gtJhF">
            Jag vill därför fråga ministern följande:
          </p>
          <p xml:id="i-DCKdbnsEnPqyEdtYWhKD4U">
            Vilka åtgärder är ministern beredd att vidta för att nykterhetsorganisationerna
            kan ges ett ökat stöd för sin basverksamhet?
          </p>
        </div>
      </div>
    </body>
  </text>
</TEI>
