<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0449">
  <teiHeader>
    <fileDesc>
      <titleStmt>
        <title>omställningsarbetet</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>omställningsarbetet till näringsminister Björn Rosengren om omställningsarbetet</title>
          <idno type="rdwebb">GP10449</idno>
          <ref type="dokument_url_text">http://data.riksdagen.se/dokument/GP10449/text</ref>
          <ref type="dokument_url_html">http://data.riksdagen.se/dokument/GP10449</ref>
          <ref type="dokumentstatus_url_xml">http://data.riksdagen.se/dokumentstatus/GP10449</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TpUGdrj3VX5fZm5YRKmGyj" corresp="i-HP26Ex6XfZD2gozC8P6pdm">
          <date when="2002-05-14"/>
        </correspAction>
        <correspAction type="answered" xml:id="i-WrCA7dGoVjgBrw3vzx1grg" corresp="i-HP26Ex6XfZD2gozC8P6pdm">
          <date when="2002-05-28"/>
        </correspAction>
        <correspAction type="sent" xml:id="i-5rdr17qPmfQZhFNE4mj6VB" corresp="i-T9dFBJ1pv742mQeG3uLBtA">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MBMzD4zKGvh5sUMzmW7S8S">
            Interpellation 2001/02:449 av Margareta Viklund (kd) till näringsminister
            Björn Rosengren om omställningsarbetet
          </p>
        </div>
        <div type="ipqSubmissionInfo">
          <p xml:id="i-KeH8oBeYqnBya1p91EbiZG">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FNuszjMt3jP79MjGAYGkPV">
            I rapporten Tillväxt för en ny tid @ Rapport om omställningsarbetet
            i tio kommuner åren 2000-2001 redovisar regeringens s.k. omställningsgrupp
            resultatet av arbetet med att bl.a. skapa ersättningsarbeten på
            de orter som förväntades drabbas av arbetslöshet i samband med
            halveringen av försvaret sommaren 2000.
          </p>
          <p xml:id="i-GGf5KspkU5r9wE49He5rLV">
            Omställningsgruppens arbete utgick bl.a. annat från regeringens
            skrivelse Utvecklingsprogram för kommuner med särskilda omställningsproblem
            främst på grund av strukturomvandlingar inom Försvarsmakten (rskr
            1999/2000:33), vari bl.a. utlovas omlokalisering av omkring 1
            280 statliga arbetstillfällen och åtgärder för att tillse att
            omkring 1 000 arbetstillfällen inom den privata sektorn skapas
            i de drabbade kommunerna. Därutöver skulle, i förekommande fall,
            kommunerna erbjudas att överta respektive nedlagt förbands lokaler
            och mark på gynnsamma villkor.
          </p>
          <p xml:id="i-3BRNu6vq7mMUwfnJrMp5Ur">
            Framför allt omlokaliseringen av statliga jobb, men också övertagandet
            av lokaler och mark, har varit ofta förekommande frågor till näringsministern
            sedan hösten 2000. Att frågan om arbetstillfällena kommit upp
            är bara naturligt, eftersom arbetsmarknadspolitiken och åtgärder
            mot den öppna arbetslösheten varit frågor som regeringen ofta
            framhållit under mandatperioden. De svar som näringsministern
            har givit på frågestundsfrågor, frågor för skriftliga svar och
            interpellationer har dock i allmänhet varit vaga och alltsomoftast
            avslutats med mantrat att regeringen ska hålla sina utfästelser
            till de drabbade kommunerna.
          </p>
          <p xml:id="i-Emsjm7W1gDncQhmHoWNWsY">
            I omställningsgruppens slutrapport, vars slutsatser och reflexioner
            departementet för övrigt inte står bakom, framträder en bild som
            på ytan visar på god måluppfyllelse när det gäller omlokaliseringen
            av statliga arbetstillfällen, tillskapandet av arbetstillfällen
            inom den privata sektorn samt övertagande av försvarets lokaler
            och mark. En noggrannare läsning ger emellertid vid handen att
            många statliga omflyttningar bara är föreslagna, ej genomförda.
            Ett sådant exempel gäller Apoteksbolagets etableringar i bl.a.
            Hässleholm som är beslutad men ännu inte genomförd. Målet kan
            därför knappast anses vara uppfyllt i detta @ och flera andra
            @ fall eftersom personalen ännu inte finns på plats rent fysiskt.
          </p>
          <p xml:id="i-WbQ18JX1TagcXFoifzXWQv">
            Ett annat exempel gäller övertagandet av försvarets lokaler och
            mark, där Hässleholm är ett av de tydligaste exemplen på hur ärendet
            har förhalats. Inför avvecklingen av Hässleholms garnison utlovades
            ett snabbt kommunalt övertagande av garnisonsområdet, men även
            av (delar av) övningsfältet Hovdala. När det har gått nästan två
            år sedan garnisonen formellt stängdes, väntar Hässleholms kommun
            fortfarande på besked. Garnisonsområdet förfaller.
          </p>
          <p xml:id="i-AihfXXjV9V1izvZ9G96i4c">
            Inför propositionen Det nya försvaret utfäste sig regeringen
            att med snabba åtgärder kompensera drabbade orter. Det fanns t.o.m.
            med uppgifter i medierna som talade om att en lista med förslag
            på utlokaliseringsbara myndigheter hade upprättats, och att denna
            skulle presenteras i anslutning till nedläggningsbeskeden. Nedläggningsbeskeden
            kom, men någon lista presenterades aldrig.
          </p>
          <p xml:id="i-BqcXDoLczLYnQm7LkxLikk">
            Regeringsskrivelsen med förslag till åtgärder för att dämpa effekterna
            av förbandsnedläggningarna var dessutom utformad så, att ansvaret
            för omställningsåtgärderna i hög grad kom att åvila de drabbade
            kommunerna. Den bilden förstärks ytterligare vid genomläsning
            av omställningsgruppens slutrapport. Regeringens utfästelser om
            kompensation förefaller med andra ord såsom ganska lättviktiga,
            eftersom kommunerna har gjort största delen av kompensationsarbetet
            själva.
          </p>
          <p xml:id="i-FkngtXCPJn15N895eD5JL9">
            I omställningsgruppens avslutande avsnitt föreslås att en oberoende
            granskning ska göras av omställningsarbetet och för att säkerställa
            utvärderingens oberoende "bör därför ett utvärderingsuppdrag läggas
            utanför statsförvaltningen (s. 13)" I kd-motionen Åtgärder i samband
            med regementsnedläggningar (2001/02:N259) föreslås istället att
            en parlamentariskt sammansatt grupp bör ges i uppdrag att granska
            genomförandet av och utfallet av omställningsarbetet. I omställningsgruppens
            rapport konstaterar statssekreteraren i Näringsdepartementet att
            en oberoende utvärdering kommer att göras av arbetet med försvarsomställningen
            och av omställningsgruppens arbete.
          </p>
          <p xml:id="i-JL8eXXaXszz7S8E1VrLcS6">
            Jag vill därför ställa följande frågor till näringsministern:
          </p>
          <p xml:id="i-CsnUYfHshjvwDicnG83mSx">
            När kommer regeringen att fatta beslut om en oberoende utvärdering
            av arbetet med försvarsomställningen och av omställningsgruppens
            arbete?
          </p>
          <p xml:id="i-4Ckwik86Qtu3e9TJ4ZmoY2">
            I vilken form avser regeringen genomföra den oberoende utvärderingen
            (konsultuppdrag till revisionsföretag [motsvarande], parlamentarisk
            arbetsgrupp eller annan form)?
          </p>
          <p xml:id="i-CL6N7n21dQC5Y1Fp5pWDes">
            Vid vilken tidpunkt kommer regeringens samtliga utfästelser i
            form av statliga ersättningsjobb, skapandet av privata arbetstillfällen
            samt övertagande av försvarets lokaler och mark att vara genomförda
            och inte bara beslutade?
          </p>
        </div>
      </div>
    </body>
  </text>
</TEI>
