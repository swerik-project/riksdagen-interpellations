<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0009">
  <teiHeader>
    <fileDesc>
      <titleStmt>
        <title>Heby kommuns länstillhörighet</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Heby kommuns länstillhörighet till statsrådet Britta Lejon om Heby kommuns länstillhörighet</title>
          <idno type="rdwebb">GP109</idno>
          <ref type="dokument_url_text">http://data.riksdagen.se/dokument/GP109/text</ref>
          <ref type="dokument_url_html">http://data.riksdagen.se/dokument/GP109</ref>
          <ref type="dokumentstatus_url_xml">http://data.riksdagen.se/dokumentstatus/GP109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Oscarsson, Mikael (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GVGBeFuDxwVbJuGxHdRtgF" corresp="i-sS6VZTVNkCN6AHvZNaaYb">
          <date when="2001-10-02"/>
        </correspAction>
        <correspAction type="answered" xml:id="i-A8MqYEfgKWM7vZiFHgKbwN" corresp="i-sS6VZTVNkCN6AHvZNaaYb">
          <date when="2001-10-16"/>
        </correspAction>
        <correspAction type="sent" xml:id="i-TP5EukQ6cozseSsgoVLJXC" corresp="i-Ybw8JnrmHGCsqpipBke8a7">
          <date when="2001-09-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U4rBWB5KN3zo44gjDRg299">
            Interpellation 2001/02:9 av Mikael Oscarsson (kd) till statsrådet
            Britta Lejon om Heby kommuns länstillhörighet
          </p>
        </div>
        <div type="ipqSubmissionInfo">
          <p xml:id="i-RrqihNrKuVhTpZUyb7YdEc">
            den 24 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KT6HzVu46NNBNXtETA6efN">
            I samband med 1998 års val anordnades en folkomröstning i Heby.
            Medborgarna hade att ta ställning till vilket län Heby kommun
            skulle tillhöra i framtiden. Resultatet av folkomröstningen blev
            att 57,7 % av de röstande valde alternativet Uppsala län och 39,9
            % alternativet Västmanlands län.
          </p>
          <p xml:id="i-KLgpTMieKDbrV3GVtBLVKt">
            Med hänvisning till folkomröstningsresultatet beslutade ett enigt
            Heby kommunfullmäktige den 9 november 1998 att inge en framställan
            till regeringen att Heby kommun snarast överförs till Uppsala
            län.
          </p>
          <p xml:id="i-DbAcwQGze8BSAW1Paf1Byj">
            Denna framställan överlämnades i december 1998 av regeringen
            till Kammarkollegiet. Kollegiet inhämtade remissyttranden från
            Länsstyrelsen i Västmanlands län, Länsstyrelsen i Uppsala län,
            Landstinget i Västmanlands län och Landstinget i Uppsala län.
            Efter att beaktat dessa uppdrog kollegiet i juni 1999 åt Svenska
            Kommunförbundet att utreda förutsättningarna för ett byte av landsting
            för Heby kommun. Sammanfattningsvis kan man säga att kommunförbundet
            inte såg några avgörande hinder för ett länsbyte för Heby kommun.
          </p>
          <p xml:id="i-YTN4khNPbNQeeGU2C5cFba">
            I oktober 2000 kom Kammarkollegiet med sitt yttrande i frågan.
            Kollegiet gjorde bedömningen att en överföring av Heby kommun
            från Västmanlands läns landsting till Uppsala läns landsting innebär
            fördelar ur näringsgeografisk synvinkel. Heby ingår redan i Uppsala
            lokala arbetsmarknad. Även med avseende på andra näringsgeografiska
            faktorer är sambandet med Uppsalaregionen starkt. En förändring
            skulle inte medföra några påtagliga ekonomiska konsekvenser för
            den enskilde kommunmedborgarens ekonomi. En majoritet av befolkningen
            förordar Uppsala län framför Västmanlands län. Vidare önskar Heby
            kommun genom sitt fullmäktige att en ändring sker. De näringspolitiska
            faktorerna samt befolkningens och kommunens önskan att byta län
            talar, enligt Kammarkollegiet, således för en ändring av läns-
            och landstingsgränsen för den del av Västmanlands läns landsting
            som utgörs av Heby kommun.
          </p>
          <p xml:id="i-8TUmnBeoRA7tEeBQhmPDt1">
            I april 2001 avslog regeringen Heby kommuns länsbytesansökan.
            Främsta bevekelsegrunden var att en sådan indelningsändring skulle
            ha en negativ påverkan på sjukvården i Västmanland. Andra utredningar,
            exempelvis Kommunförbundets, menar att sjukvården inte alls skulle
            försämras.
          </p>
          <p xml:id="i-EQjKtDuF86cp2dX2Z4qXqY">
            Kommunfullmäktige i Heby beslutade i juni 2001 att skicka in
            en förnyad ansökan sedan en majoritet i riksdagen antagit ett
            uttalande som uppmanade regeringen att följa folkviljan i Heby
            kommun. Riksdagsmajoriteten sade att en ny ansökan från Heby kommun
            att få byta från Västmanlands till Uppsala län från den 1 januari
            2003 borde regeringen bifalla.
          </p>
          <p xml:id="i-ASb1GJbfFyVGvH9ELNwVKD">
            Hebys nya länsbytesansökan diariefördes på Justitiedepartementets
            kommunenhet den 26 juni 2001. Kammarkollegiet fick den först den
            29 augusti. På Kammarkollegiet säger man att det inte framkommit
            något nytt och hänvisar till sitt förra utlåtande. Det är mycket
            anmärkningsvärt att regeringen legat på ansökan och därmed bromsat
            handläggningen.
          </p>
          <p xml:id="i-J4UhuYgGhYjsS18vkLpVcr">
            När Heby kommunfullmäktige, Svenska Kommunförbundet, Kammarkollegiet
            och majoriteten i riksdagen går på samma linje som folket i Heby
            och regeringen ändå väljer att inte tillåta detta, måste man ju
            fråga sig vilka skäl som egentligen ligger bakom regeringens ovilja
            till hebyborna.
          </p>
          <p xml:id="i-2D5V9gqZ7HFDi8iE78JgfA">
            Mina frågor till statsrådet är således:
          </p>
          <p xml:id="i-4vE3WEvEHBiXA2W5dmBYUD">
            Avser statsrådet att tillmötesgå Heby kommuns nya ansökan, att
            övergå från att tillhöra Västmanlands län till att tillhöra Uppsala
            län?
          </p>
          <p xml:id="i-Wj254YVGUKeUNWLbVTzJUx">
            Avser statsrådet att, i enlighet med riksdagens beslut i juni
            2001, skyndsamt bereda frågan så att länsbytet kan ske fr.o.m.
            den 1 januari 2003?
          </p>
        </div>
      </div>
    </body>
  </text>
</TEI>
