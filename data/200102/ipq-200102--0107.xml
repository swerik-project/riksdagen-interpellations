<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0107">
  <teiHeader>
    <fileDesc>
      <titleStmt>
        <title>regeringens löften om deltidsarbetslösheten</title>
        <author>Lilliehöök, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens löften om deltidsarbetslösheten till näringsminister Björn Rosengren om regeringens löften om deltidsarbetslösheten</title>
          <idno type="rdwebb">GP10107</idno>
          <ref type="dokument_url_text">http://data.riksdagen.se/dokument/GP10107/text</ref>
          <ref type="dokument_url_html">http://data.riksdagen.se/dokument/GP10107</ref>
          <ref type="dokumentstatus_url_xml">http://data.riksdagen.se/dokumentstatus/GP10107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GgyXv4xamqTouNVz7Tncke</idno>
            <persName>Lilliehöök, Anna (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GCSLXKiHatnTBrnLXRGwu4" corresp="i-HP26Ex6XfZD2gozC8P6pdm">
          <date when="2001-12-04"/>
        </correspAction>
        <correspAction type="answered" xml:id="i-26M5LCkg6usARkAJHrsyUi" corresp="i-GFJcxAB9fyzG2VN1HakscJ">
          <date when="2002-01-15"/>
        </correspAction>
        <correspAction type="sent" xml:id="i-7cbmVxWARfhZWsCirMh3Mr" corresp="i-GgyXv4xamqTouNVz7Tncke">
          <date when="2001-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BkwW1XVB5x5bevuJu65Nb">
            Interpellation 2001/02:107 av Anna Lilliehöök (m) till näringsminister
            Björn Rosengren om regeringens löften om deltidsarbetslösheten
          </p>
        </div>
        <div type="ipqSubmissionInfo">
          <p xml:id="i-9mni1avSGem8iEPmyyBWgF">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HXrR5KKaHvXBZPm6Y8KAnC">
            Regeringen lovade i en departementsskrivelse (Ds 1999:44) att
            deltidsarbetslösheten bland vård- och omsorgspersonalen skulle
            halveras under perioden november 1999 till november 2000. Detta
            löfte har emellertid inte uppnåtts. I november 2000 uppgick minskningen
            av deltidsarbetslösheten till 14 % jämfört med november 1999.
          </p>
          <p xml:id="i-H2v5oD2xx7kA3Vg18ThDi9">
            I maj 2001 hade deltidsarbetslösheten för vårdpersonal sjunkit
            med 24 % jämfört med november 1999. Regeringen har en lång väg
            kvar att vandra innan löftet om en halvering av deltidsarbetslösheten
            är uppnått. Den utveckling som skett måste dessutom betraktas
            mot bakgrund av att svensk ekonomi befunnit sig i en internationell
            högkonjunktur.
          </p>
          <p xml:id="i-Lz4byiETsyfVfRrnw7T8KY">
            Nu när konjunkturen vänder nedåt är det rimligt att anta att
            det åtminstone inte blir lättare att få ned deltidsarbetslösheten.
            Det är stora skillnader mellan de olika länens förmåga att få
            ned deltidsarbetslösheten. Regeringen bär ett stort politiskt
            ansvar för detta misslyckande.
          </p>
          <p xml:id="i-B3PVFPqdi94c5fDqK8asZP">
            Det moderatstyrda Stockholms län är det enda län som är i närheten
            av att uppnå målet. Där hade i maj 2000 deltidsarbetslösheten
            inom vård och omsorg minskat med 48 %. I socialdemokratiskt styrda
            län är bilden desto mörkare.
          </p>
          <p xml:id="i-Euto5VR2CqT1hLBe31ZGWt">
            Verkligheten är regeringens och socialdemokraternas värsta fiende.
            Den visar nämligen att valfrihet, mångfald och konkurrens leder
            till både bättre vård och bättre villkor för personalen. Alternativ
            att välja mellan gynnar både patienterna och personalen.
          </p>
          <p xml:id="i-2iFX52nTV9h71o5dX2g3bV">
            Vårdpersonalens löner och möjlighet till mer flexibel arbetstid
            ökar om de har många arbetsgivare att välja mellan i stället för
            att vara hänvisade till ett landstingsmonopol. All personal behöver
            stor frihet när det gäller utformning av arbetstid.
          </p>
          <p xml:id="i-PCoKS5qhbhgagbr3btnmwu">
            Den högsta sjukfrånvaron har personal som arbetar inom den kommunala
            sektorn. Därefter följer anställda som arbetar inom landstingen
            och sedan de som arbetar i det privata näringslivet. Detta kan
            utgöra en delförklaring till att fackförbundet Kommunals egna
            medlemmar föredrar att arbeta för privata arbetsgivare, enligt
            en rapport gjord av Kommunal.
          </p>
          <p xml:id="i-38TG2psYR2Jud85VypstYw">
            Med hänvisning till ovanstående vill jag till statsrådet Björn
            Rosengren ställa följande fråga:
          </p>
          <p xml:id="i-BRf1dyMWQ7vkaXD9vuSaLq">
            Vilka initiativ ämnar statsrådet vidta för att så snabbt som
            möjligt kunna uppfylla regeringens löfte om att halvera deltidsarbetslösheten
            inom vård och omsorg?
          </p>
        </div>
      </div>
    </body>
  </text>
</TEI>
