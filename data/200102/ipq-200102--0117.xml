<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0117">
  <teiHeader>
    <fileDesc>
      <titleStmt>
        <title>incitamenten till kommunerna att hushålla väl</title>
        <author>Hedquist, Lennart (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>incitamenten till kommunerna att hushålla väl till statsrådet Lars-Erik Lövdén om incitamenten till kommunerna att hushålla väl</title>
          <idno type="rdwebb">GP10117</idno>
          <ref type="dokument_url_text">http://data.riksdagen.se/dokument/GP10117/text</ref>
          <ref type="dokument_url_html">http://data.riksdagen.se/dokument/GP10117</ref>
          <ref type="dokumentstatus_url_xml">http://data.riksdagen.se/dokumentstatus/GP10117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LBN95MD8hn6zkXhRBcbJbB</idno>
            <persName>Hedquist, Lennart (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-V6Bx8Nht7Kf1tXD5Am8aSy" corresp="i-6qjD2tsSCtsrmXQjy7mtCJ">
          <date when="2001-12-04"/>
        </correspAction>
        <correspAction type="answered" xml:id="i-KNchXy1tZLro9EqLgAm83K" corresp="i-6qjD2tsSCtsrmXQjy7mtCJ">
          <date when="2002-01-15"/>
        </correspAction>
        <correspAction type="sent" xml:id="i-VQj5fKVYBWwd5MCJkbeCEF" corresp="i-LBN95MD8hn6zkXhRBcbJbB">
          <date when="2001-11-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EDT9Du6g4V4pQiWQzV2Ens">
            Interpellation 2001/02:117 av Lennart Hedquist (m) till statsrådet
            Lars-Erik Lövdén om incitamenten till kommunerna att hushålla
            väl
          </p>
        </div>
        <div type="ipqSubmissionInfo">
          <p xml:id="i-KGN5UVXvQr5QBgL4AAY9oM">
            den 29 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AsQ2NfJiEU7CTLfVZM7mSA">
            Utan uthålliga finanser i kommunerna rycks väsentliga delar undan
            när det gäller viktig välfärd @ inklusive en livskraftig lokal
            demokrati. Det finns många anledningar att vara bekymrad över
            att kommuner inte stimuleras till att ha uthålliga och välskötta
            finanser som säkerställer att de kan klara sina åtaganden framöver.
            Jag tänker då även på avsaknaden av incitament hos kommuner att
            medverka till god ekonomisk tillväxt för hela landet genom att
            vårda sin egen skattekraft. Till detta kommer det för höga skattetrycket,
            den framtida demografin och svårigheterna att på många håll rekrytera
            bra kommunpolitiker.
          </p>
          <p xml:id="i-YQevEpR9PojKkvBhyiPxxD">
            Det som får mig att väcka denna interpellation är de olämpliga
            signaler som med viss regelbundenhet sänds ut från Finansdepartemenetet.
            Tre sådana signaler från Finansdepartementet har givits i pressmeddelanden,
            den 6 april 2001, den 1 november 2001 och den 5 november 2001.
          </p>
          <p xml:id="i-C8d5uerYdFM9fhvPFCLxpp">
            Den 6 april 2001 blev jag beklämd när Lars-Erik Lövdén i ett
            pressmeddelande påstod att Riksdagens revisorers då just avgivna
            rapport 2000/01:09 Från Akut till långvård gav ett verklighetsfrämmande
            intryck. Alla initierade bedömare ansåg nämligen att den rapporten
            gav en bra och verklighetstrogen beskrivning av icke önskvärda
            problem kring av regeringen uppbyggda kommun- och bostadsakuter.
            Kommunministerns yttrande att "revisorernas rapport ger ett verklighetsfrämmande
            intryck", var för mig en bekräftelse på att regeringens beteende
            alltför mycket styrs av en röstköpsverklighetsbild, som skiljer
            sig radikalt från den finansiella verklighet som kännetecknar
            relationerna mellan många kommuner och kreditgivare.
          </p>
          <p xml:id="i-d5s9tRngnZx3jfDbUdrpc">
            När verklighetsbilden hos regeringen inte stämmer med Riksdagens
            revisorers framstår dessas förslag på åtgärder verkligen som mycket
            angelägna att tas på allvar och genomföras. I annat fall kommer
            regeringens verklighetsbild att smitta av sig på den kommunala
            nivån och leda till att kommunerna beter sig så att kommunsektorns
            finanser försämras.
          </p>
          <p xml:id="i-Q6Lvqn8huXVzNGNykPRvxX">
            Den 1 november 2001 förstärktes mina farhågor när Finansdepartementet
            i ett pressmeddelande påstår att regeringens utredare Jörgen Anderssons
            förslag i sin utredning God ekonomisk hushållning i kommuner och
            landsting (SOU 2001:76) sammantaget syftar till att underlätta
            för kommuner och landsting att uppnå en god ekonomisk hushållning.
            Det påståendet var anmärkningsvärt av flera skäl.
          </p>
          <p xml:id="i-Qy7zY93SePgzWaCaJToqT5">
            Jörgen Andersson föreslog än mer tillkrånglade regler för det
            s.k. balanskravet på kommunerna. Reaktionen från visst kommunhåll
            har redan hunnit bli ett skratt: Statliga önskemål utan sanktioner
            är verkningslösa (så som Jörgen Andersson själv skriver på sin
            s. 139). Samtidigt skriver Jörgen Andersson på samma s. 139 att
            "kreditvärdering kan vara ett väl så bra medel", men han har likväl
            inte valt att utveckla denna idé om en marknadslösning. Ett system
            som ger incitament att prissätta även kommunkrediter med hänsyn
            till risk skulle sannolikt vara betydligt mer hållbart och samhällsekonomisk
            effektivt. Det systemet skulle främja ekonomisk tillväxt. Det
            skulle vitalisera kommunalpolitiken. Det skulle framför allt garantera
            en god ekonomisk hushållning på ett mycket effektivt sätt än tillkrånglade
            regler som saknar sanktion.
          </p>
          <p xml:id="i-FhDqXuX2xr2Xt6U4kn4iFN">
            I stället föreslår Jörgen Andersson något som i praktiken tycks
            kunna bli en permanent kommunakut. En sådan konstruktion kan bara
            bli en med tiden allt kraftigare belastning på statsbudgeten.
            Vet kommunerna om att det finns ett statsanslag, där det finns
            extra pengar till behövande kommuner, så kommer alltför många
            kommuner att se till att de får del av det anslaget. Så har det
            fungerat hittills och jag ser därvid inga tecken på nya förutsättningar
            som ger kommunerna bättre incitament att hushålla med de resurser
            de har.
          </p>
          <p xml:id="i-KrdK81wusugE6BWUTymYA1">
            Jörgen Andersson gör i sin rapport en god genomgång av vad som
            kännetecknar problemkommuner och han nämner (på s. 176) som första
            kännetecken att det är det lokala ledarskapet som har en avgörande
            betydelse. Han refererar även till (på s. 179) ett forskningsprojekt,
            som kommit fram till att ett förhållande som kännetecknar de flesta
            ekonomiskt svaga kommunerna är att de har en svag ledning. Detta
            stämmer med min verklighetsbild och jag menar att slutsatsen måste
            bli att incitamenten till kommunledningen är viktig för en kommuns
            finansiella uthållighet.
          </p>
          <p xml:id="i-TWK73dSAkT5HHfoESzHVsj">
            Den tredje felsignalen var ett pressmeddelande den 5 november
            2001. Där går statssekreteraren i Finansdepartementet Sven Hegelund
            ut med påståendet att det på senare tid förekommit en del oro
            om ifall förändrade regler för kapitaltäckning skulle leda till
            dyrare upplåningskostnader för Sveriges kommuner. Det är det pågående
            arbetet med den s.k. Baselkommitténs förslag som skulle ha orsakat
            sådana frågor. Finansdepartementet säger därvid att departementet
            har för avsikt att utnyttja en förväntad möjlighet för stater
            att föreskriva samma riskviktning för kommuner och regionala myndigheter
            som för staterna själva, dvs. noll.
          </p>
          <p xml:id="i-CgcxQd5a23EjcJv6yo2LKU">
            Bakgrunden är att den internationella Baselkommittén för banktillsyn
            har lagt ett preliminärt förslag till nya kapitaltäckningsregler.
            Förslaget innebär att extern eller intern rating ska vara utgångspunkten
            vid bedömning av graden av risk i kreditinstitutens utlåningsverksamhet.
            För stater och lokala myndigheter som har befogenhet att ta ut
            skatt gäller dock liksom tidigare att risken kan få beräknas till
            noll procent. Kommitténs förslag är rekommendationer till internationellt
            verksamma banker. Motsvarande ändring av kapitaltäckningsreglerna
            behandlas även på EU-nivå. De nya EU-reglerna väntas träda i kraft
            under 2005.
          </p>
          <p xml:id="i-LpG2ESzf9XzPZbJ8yME3Xg">
            Lars-Erik Lövdén och Sven Hegelund inbillar sig tydligen att
            kommunkollektivet skulle komma billigare undan genom att betala
            allt dyrare kommunakuter när i stället alternativet är att de
            välskötta kommunerna kanske inte ens får lånen det minsta fördyrade,
            medan de uppenbart vanskötta inte skulle få några lån alls. Om
            man summerar kostnaden för alla kommunlån, med kostnaden för framtida
            allt dyrare kommunakuter, så är sannolikheten mycket hög för att
            en riskviktning av kommunerna snabbt leder till billigare totalkostnad
            för kommunkollektivet.
          </p>
          <p xml:id="i-FXwp2suYrZi7XSEudJh8z1">
            Det som inte framgår av pressmeddelandet är att två system står
            emot varandra: Det ena är en effektiv marknadsreglering med en
            prisanpassning till risk, där vanskötta kommuner får svårare och
            dyrare att låna. Det andra är fortsatta svaga administrativa regleringar,
            där välskötta kommuner tvingas betala även de ekonomiskt vanskötta
            kommunernas finanser via allt dyrare statliga kommunakuter m.m.
            och där staten successivt minskar den gemensamma statsbidragspåsen
            och alltmer ägnar sig åt finansiell detaljstyrning av kommunerna
            via en uppsjö mer eller mindre riktade statsbidrag. Denna administrativt
            krångliga lösning, som tycks föresväva regeringens talesmän, blir
            erfarenhetsmässigt dyrare.
          </p>
          <p xml:id="i-Q1QB7tiFcaYbVm3ucmmhkw">
            Genom att administrativt sätta riskvikten till noll skulle Sverige
            nämligen missa en stor fördel med de nya EU-reglerna som är under
            utarbetande. För mig är det nämligen uppenbart att man bör analysera
            hur utvecklingen i framtiden kan bli för summan av två kostnader
            för kommunerna och landet. För kommunerna dels vad de betalar
            för lånen, dels vad akutlösningarna kommer att kosta i minskat
            utrymme för hela sektorn. För landet är skadan uppenbar eftersom
            man får ett system som i avsaknad av incitament kommer att driva
            vissa kommuner att skötas sämre än vad som är rimligt.
          </p>
          <p xml:id="i-3R3hBGa1Q5KtSicLZeTrRK">
            Hur stor summan av ovanstående två belopp kommer att bli påverkas
            dels av kreditgivarnas beteende och dels av kommunernas beteende.
            Att bankernas beteende påverkas i hög grad är ju syftet med förslaget
            till nya regler. Välskötta kommuner får t.ex. riskvikten 20 %
            och sannolikt till en början något dyrare lån än om riskvikten
            vore noll. Samtidigt slipper de som sagt med tiden allt dyrare
            akutlösningar för de ekonomiskt vanskötta kommunerna. De vanskötta
            kommunerna får antingen inga lån alls eller dyrare lån med hänsyn
            till en riskvikt på säg 80@100 procent. Denna situation sätter
            en press på berörd kommun att snabbt komma ur detta läge. Totalt
            sett kommer kommunsektorn billigare undan med införande av riskvikter.
          </p>
          <p xml:id="i-Pwu9tXDQapQ5i5MXhCLi5M">
            Riskvikter kommer att göra att kreditprövningskravet blir bättre
            uppfyllt. Bankerna är enligt bankrörelselagen skyldiga att undersöka
            om en kreditsökande kommun är kreditvärdig och kan förväntas betala
            tillbaka på utsatt tid. Det finns dock hittills inga sanktioner
            kopplade till kreditprövningskravet. Och denna undersökningsplikt
            beträffande kommuner har i praktiken inte heller blivit prövad
            i domstol. Till följd av denna tolkningsosäkerhet ligger många
            banker lågt med tillämpningen av denna regel. Det har fått till
            följd att det nu finns kommuner som kan fortsätta låna till sina
            driftkostnader enbart därför att någon kreditgivare håller kommunen
            vid liv.
          </p>
          <p xml:id="i-DHQYzXKPdgZKg7Bi5oxqkR">
            Ytterligare ett skäl till att det blir billigare kostnader för
            kommunerna är att banker nu inte prissätter risk i tillräcklig
            omfattning, speciellt inte när det gäller krediter till svenska
            kommuner. Delvis beror detta på att banker ofta har ett helkundsperspektiv,
            dvs. man ser på avkastningen av hela relationen med en kund. Man
            kan således mycket väl sätta räntan på en kredit så att den är
            olönsam så länge en förlust kompenseras av andra vinstgivande
            tjänster till kunden. En annan förklaring till den dåliga prissättningen
            är att bankerna inte har tillräckligt sofistikerade rutiner för
            att bedöma kreditrisker @ och att bankerna bl.a. inte ser hur
            olika kreditrisker samvarierar. Ett tredje skäl kan vara olyckliga
            och diffusa uttalanden från regeringsledamöter, som det senaste
            decenniet talat om att kommuner är säkra låntagare, utan att ha
            vare sig sakliga skäl eller någon legal grund för det. Kulturen
            inom kreditgivarvärlden och kanske även i politikerkretsar har
            sannolikt levt kvar i tiden före den finansiella avregleringen
            av kommunallagen. Många kreditbedömningar görs som ett binärt
            beslut: Antingen beviljas kredit till kommunen eller också så
            svarar inte banken på kommunens offertförfrågan om lån. Prisskillnaden
            blir därigenom bara marginell genom att det allmänna priset på
            riskdelen blir för lågt. När priset på risk blir för lågt, kan
            det få påverkningar långt utanför banksektorn eftersom priser
            på finansiella tjänster har ett stort informationsvärde för resten
            av ekonomin.
          </p>
          <p xml:id="i-4kw9Y7hvMDAw8x9SXuptfr">
            Alla dessa svagheter bör ha förutsättningar att rättas till om
            och när förslaget till nya kapitaltäckningsregler och riskvikter
            även för kommuner införs. Jag bedömer således att om så sker blir
            problemen med brist på sanktionsmöjligheter av mindre betydelse
            för att ändå nå en rimligt låg sannolikhet för att kommuner inte
            blir en krisbransch och att kommuner inte föranleder en bankkris.
            Effekten väntas bli en sund prisdifferentiering av krediter till
            kommuner med olika risk. Det bör bli en mycket god signal till
            kommunerna och deras väljare.
          </p>
          <p xml:id="i-AGDvMeaudHYoCtiPqaZhDm">
            Inte bara bankernas utan även kommunernas beteende väntas i hög
            grad påverkas av de föreslagna reglerna om kapitaltäckning och
            riskvikter. Kommunerna skulle få mycket starkare incitament att
            följa kommunallagens krav om god ekonomisk hushållning i det fall
            bankerna genom riskvikter tvingas intressera sig mer än nu för
            uthålligheten i kommunernas betalningsförmåga @ speciellt så om/när
            Sverige kommer i ekonomisk kris.
          </p>
          <p xml:id="i-QHDEdpujkP2RUMLKJW4HuM">
            Eftersom de nuvarande regelverken ger kommunerna dåliga incitament
            att konsolidera sina finanser har staten under senare år tvingats
            till många successiva och ryckiga småjusteringar i lagarna för
            att med administrativa metoder försöka stadga upp kommunernas
            beteende. Det förblir ett lappverk som sannolikt skulle fortsätta
            att föranleda liknande ingrepp från den nuvarande regeringen framöver
            om inte ändring sker. Allmänt utmärkande för de regler som gäller
            kommuner, liksom vad Jörgen Andersson föreslagit, är att tvingande
            regler saknas och att sanktioner saknas när regler inte följs.
            Det är därför inte ovanligt att kommuner lånar medvetet till driften
            och säljer tillgångar för att täcka driftkostnader. Redovisningen
            är i praktiken inte enligt god sed: Stora volymer korta lån bokförs
            exempelvis som långa, vilket ökar den finansiella risken.
          </p>
          <p xml:id="i-UfxVqpdHiETCyGQNC37UX8">
            Jämfört med hittillsvarande kommunakuter bör det också vara effektivare
            med differentierad prissättning och den öppenhet kring kreditfrågor
            som detta kommer att medverka till. Behovet av eller risken för
            statliga ingrepp i form av kommunakuter och tvångsförvaltning
            minskar. Jag hävdar sålunda att de föreslagna nya EU-reglerna
            således skulle kunna stärka de svenska kommunernas självstyre,
            när förslaget är genomfört. På sikt torde praktiskt alla kommuner
            tjäna på billigare räntenivåer till följd av sina mer uthålliga
            finanser. Och även för de finansiellt mindre välskötta svenska
            kommuner, som varit förutseende och börjat anpassa sig till det
            föreslagna ratingtänkandet, kan kommunkrediter hinna bli billigare
            som följd av förslaget till kapitaltäckningsregler @ jämfört med
            vad kostnaderna annars skulle bli.
          </p>
          <p xml:id="i-2L3Eg6EGohVLUtMdAY9kTw">
            Om det tydligt blir kreditgivarna och inte staten (eller snarare
            de övriga kommunerna via statsbidragssystemet) som står första
            risken kommer kommunledningarna mycket snabbt att få tydliga incitament
            att hushålla med sina finanser. Det betyder helt nya förutsättningar
            i förhållande till det nuvarande dyrbara svartepetter-spelet:
            Den kommun som missköter sig mycket kan hoppas på hjälp, om de
            flesta kommuner sköter sig bra. Som Riksdagens revisorer tydligt
            uttalade i våras (i sin Rapport 2000/01:09 Från Akut till långvård)
            så ger detta helt fel incitament till kommunernas uppfyllande
            av hushållningskravet.
          </p>
          <p xml:id="i-A24BTcemyrrmgkuHsjwZYc">
            Jag kan inte förstå annat än att marknadslösningen har de lägsta
            samhällsekonomiska kostnaderna. Då ifrågasätts nämligen politikerna
            i finansiellt svaga kommuner redan vid kreditgivningen. Bedömer
            banken det som uppenbart att kommunen inte sköts så att lånen
            säkert kommer att kunna återbetalas i rätt tid gäller bankrörelselagens
            regler om oseriös kreditgivning, ty i detta fall finns ingen kommunakut
            som kan koppla upp en pipeline till statsbidragspåsen. Banken
            får ta en kreditförlust.
          </p>
          <p xml:id="i-NEzCZTG73YofJxPUVy8vKe">
            I dag sker en mjuk kreditprövning, ty kreditgivarna vet att en
            finansiell kriskommun blir hjälpt med pengar från statsbidragspåsen
            via insatser från kommunakuter.
          </p>
          <p xml:id="i-3Z3YJPxM5L2oAHTsQCq15n">
            Nu ställer Baselkommitténs preliminära förslag frågan om inte
            också kommuner ska bedömas av marknaden eller med andra ord ratas
            i en striktare kreditprövning. Prissättningen av lånen betygssätter
            den finansiella risken, som i sin tur givetvis återspeglar ledarskapet.
          </p>
          <p xml:id="i-Kx3n4iFjTXN1g2XtVac3Ju">
            Sverige har inte råd med ett växande transportkompani mindre
            väl skötta kommuner som hålls i gång av kreditgivare som hoppas
            på att staten och kommunerna i framtiden inte hamnar i finansiell
            kris samtidigt. Det är ju det som Baselkommittén, vis av dyrköpt
            erfarenhet, fruktar och vill gardera oss alla emot. För mig som
            moderat är det viktigt att försöka säkra såväl välstånd som kvalitet,
            mångfald och den enskildes valfrihet. För mig är det då viktigt
            att försöka säkra det även om en ny statsfinansiell kris eller
            bankkris inträffar. Med en bra maktdelning från centrala statsmakten
            till kommunerna (inklusive deras kreditgivare) blir välfärdssystemet
            inte bara billigare och mer uthålligt utan även mer robust mot
            kriser.
          </p>
          <p xml:id="i-5hnAt61LSWd4b8aLiyGWxW">
            Det finns därför god anledning att utnyttja effektiva sätt att
            ge kommunerna incitament att hushålla med och ständigt effektivisera
            sina angelägna verksamheter.
          </p>
          <p xml:id="i-CXTCctvEvh6FsrFuUZga38">
            Med hänvisning till och mot bakgrund av vad jag ovan anfört ställer
            jag följande frågor till statsrådet Lövdén i hans egenskap av
            kommunminister:
          </p>
          <p xml:id="i-UdpQQz91MbXHS3TJ2mqiBA">
            1. Vilka åtgärder avser kommunministern vidta för att analysera
            vilken inverkan Baselkommitténs förslag skulle kunna få på det
            framtida behovet av kommunakut?
          </p>
          <p xml:id="i-KHaUU8cBBgXiDP3MhZnVKW">
            2. I vilket eller vilka avseenden ger riksdagens revisorers rapport
            om statens stöd till kommuner med ekonomiska problem "ett verklighetsfrämmande
            intryck"?
          </p>
          <p xml:id="i-PhtbqQQ7Kgk1yQZXifyfia">
            3. Avser regeringen att ge bankerna om cirka tre år möjlighet
            att ha riskvikten noll för kommunlån i stället för att ge kommunerna
            incitament till god ekonomisk hushållning? (Frågan ställs eftersom
            en riskvikt som bättre motsvarar den verkliga risken sannolikt
            för de flesta kommunerna skulle bli betydligt billigare, om man
            tar hänsyn till såväl kommunernas kostnader för lån som för finansiering
            av finansiellt vanskötta kommuner via statliga akuter).
          </p>
        </div>
      </div>
    </body>
  </text>
</TEI>
