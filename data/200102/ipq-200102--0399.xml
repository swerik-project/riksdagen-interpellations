<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0399">
  <teiHeader>
    <fileDesc>
      <titleStmt>
        <title>myndigheter och propaganda</title>
        <author>Kinberg, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>myndigheter och propaganda till statsrådet Britta Lejon om myndigheter och propaganda</title>
          <idno type="rdwebb">GP10399</idno>
          <ref type="dokument_url_text">http://data.riksdagen.se/dokument/GP10399/text</ref>
          <ref type="dokument_url_html">http://data.riksdagen.se/dokument/GP10399</ref>
          <ref type="dokumentstatus_url_xml">http://data.riksdagen.se/dokumentstatus/GP10399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <persName>Kinberg, Anna (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-N3Hf1E9tWnmSo12gb62Ji" corresp="i-sS6VZTVNkCN6AHvZNaaYb">
          <date when="2002-05-14"/>
        </correspAction>
        <correspAction type="answered" xml:id="i-7odyMVHQQUmKXphQ3tmRFN" corresp="i-A5R84cTmpky3NHJ7nLKaEt">
          <date when="2002-05-21"/>
        </correspAction>
        <correspAction type="sent" xml:id="i-VihNvMwvbKrxmmoHtjv278" corresp="i-CajxChHCyySL6R6AQNT1bF">
          <date when="2002-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6XhjhzDVW6XW81Xy2PzruJ">
            Interpellation 2001/02:399 av Anna Kinberg (m) till statsrådet
            Britta Lejon om myndigheter och propaganda
          </p>
        </div>
        <div type="ipqSubmissionInfo">
          <p xml:id="i-SBTTErfwXKvCR8i9KBnh9G">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QwQtzTaSP7NhR7rNY9B5Rb">
            Opinionsbildning i fria länder handlar om att medborgare, medier
            och partier talar om för stat och myndigheter vad vi anser, och
            de har att rätta sig därefter. I diktaturer är det tvärtom stat
            och myndigheter som talar om för medier, partier och medborgare
            vad de får tycka och tänka. Myndigheter ska därför inte ägna sig
            åt opinionsbildning.
          </p>
          <p xml:id="i-nNXqWEaaiSn3XbeRTW3JQ">
            Ändå är det precis vad Riksskatteverket (RSV) ägnar sig åt för
            närvarande. Målgruppen för en kampanj till en kostnad av 10 miljoner
            kronor i år är dessutom ungdomar mellan 16 och 20 år, alltså de
            flesta av landets förstagångsväljare. Ursäkten för kampanjen sägs
            vara att motverka svartjobb. Det enkätsvar där en fjärdedel av
            landets ungdomar tycker att svartjobb är okej räcker dock svårligen
            för att motivera ett så avgörande brott mot den fria opinionsbildningen
            som en myndighetskampanj till ungdomar ett valår.
          </p>
          <p xml:id="i-H5npnvAFEoGFwsnmx5BhXJ">
            Än allvarligare är att RSV:s kampanj knappast handlar om svartjobb.
            I TV-reklamen ges en världsbild där ingenting fungerar om inte
            stat och offentlighet får ta hand om det. Gräsmattor blir vildvuxna
            så att man inte kan spela fotboll, det kommer inget vatten ur
            kranarna och gatorna är lervälling @ om du inte betalar skatt.
          </p>
          <p xml:id="i-D7WmnQJeyMdPSPT9wpBXSy">
            På kampanjhemsidan www.alltomskatt.nu tas det för givet att skatterna
            går till "9 härliga år" i grundskola, sjukvård, barnbidrag, betald
            föräldraledighet m.m. Hela tiden med hotet: "Tänk om man var tvungen
            att betala allt ur egen ficka." Ändå är det politiska frågor huruvida
            sådan verksamhet alls ska vara skattefinansierad eller inte.
          </p>
          <p xml:id="i-XoEivfM3NAs8rRL98Q7zA6">
            Besökaren får vidare välja mellan alternativ som "fin fontän
            eller badplats", "skateramp eller replokal". Majoritetens förslag
            skattefinansieras, med upplysningen att skatterna inte räcker
            till allt. Alternativet att staten inte ska ta ut någon skatt
            utan låta människor bestämma själva hur många fontäner respektive
            replokaler som ska byggas saknas.
          </p>
          <p xml:id="i-B32J52FWBtRvsD8zjHA25o">
            Hemsidan klarar inte ens av att göra den grundläggande distinktionen
            mellan stat och samhälle, utan slår fast att "skatt är det som
            betalar vårt samhälle". Som om ingenting skulle kunna betalas
            i samhället utan skatt!
          </p>
          <p xml:id="i-84g64mfELKxCz3XDq4ys1s">
            Det mest anmärkningsvärda är att den sida som faktiskt döpts
            till "alltomskatt.nu" inte innehåller någon enda information kring
            hur mycket, eller vilka, skatter som ungdomar betalar. Besökaren
            blir upplyst om att man inte betalar skatt på inkomster upp till
            11 199 kr och att den som är ung nästan bara betalar kommunal
            och landstingsskatt. Det senare påståendet är därtill fel i sak
            eftersom arbetsgivaravgifter, moms och punktskatter uppgår till
            en högre andel. Det finns inte heller någon uppgift om hur höga
            kommunal- och landstingsskatterna är.
          </p>
          <p xml:id="i-2kNdSBZBF7x5VKatuPZxbS">
            Ungdomar får alltså via skattefinansierad TV-reklam en bild av
            att inte ens gräsklippning kommer att fungera utan att skattefinansieras.
            Vidare omfattande information kring hur statsutgifter kommer dem
            till del, men ingenting om vilka skatter som betalas eller hur
            höga de är. En sådan bild är allvarligt missvisande och gravt
            politiserad.
          </p>
        </div>
        <div type="ipQuestion">
          <p xml:id="i-AL5P8jBhRvhpqLnVYoKWU">
            På ett närmast övertydligt sätt illustrerar RSV-kampanjen varför
            myndigheter inte ska få ägna sig åt opinionsbildning, och än mindre
            åt ren propaganda. Det underminerar förtroendet för landets myndigheter
            och är inte förenligt med principerna för ett fritt samhälles
            opinionsbildning.
            <list rend="unordered">
              <item>
                1.Vad avser demokratiministern vidta för åtgärder för att snarast
                avbryta den aktuella kampanjen från Riksskatteverket?
              </item>
              <item>
                2.Vad avser demokratiministern att vidta för åtgärder för att
                i framtiden förekomma att myndigheter ägnar sig åt opinionsbildning?
              </item>
            </list>
          </p>
        </div>
      </div>
    </body>
  </text>
</TEI>
