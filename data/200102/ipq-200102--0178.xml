<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0178">
  <teiHeader>
    <fileDesc>
      <titleStmt>
        <title>resurserna till högskolans undervisning</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>resurserna till högskolans undervisning till utbildningsminister Thomas Östros om resurserna till högskolans undervisning</title>
          <idno type="rdwebb">GP10178</idno>
          <ref type="dokument_url_text">http://data.riksdagen.se/dokument/GP10178/text</ref>
          <ref type="dokument_url_html">http://data.riksdagen.se/dokument/GP10178</ref>
          <ref type="dokumentstatus_url_xml">http://data.riksdagen.se/dokumentstatus/GP10178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Nilsson, Ulf (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-MAiWZ8wpj5AXTvaCT7SAHT" corresp="i-PzNviXpYSimQsvSkF9CmDz">
          <date when="2002-01-22"/>
        </correspAction>
        <correspAction type="answered" xml:id="i-DBSRom1sLBhpVYyNXmbdA9" corresp="i-PzNviXpYSimQsvSkF9CmDz">
          <date when="2002-02-05"/>
        </correspAction>
        <correspAction type="sent" xml:id="i-DD2drqyJyyZpmETtpfEodc" corresp="i-nX9ipUS8FhkbQHkWWytwf">
          <date when="2002-01-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-86rv8CAYvXacDxWjSLQ7kk">
            Interpellation 2001/02:178 av Ulf Nilsson (fp) till utbildningsminister
            Thomas Östros om resurserna till högskolans undervisning
          </p>
        </div>
        <div type="ipqSubmissionInfo">
          <p xml:id="i-JxRrBnomVP4SME4iHhXk9Q">
            den 18 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UmqrPC2FopcXjSE12AsMgL">
            De svenska universiteten och högskolorna har de senaste åren
            upplevt en kraftig ökning av antalet utbildningsplatser. Fler
            människor än någonsin väljer högskoleutbildning. Samtidigt har
            de nya studenterna fått allt mindre resurser för sin utbildning.
            Lärarna vid högskolorna har hållit ställningarna så långt det
            varit möjligt genom obetald övertid, minskad tid för forskning
            osv., men i längden kan inte alltfler studenter utbildas med krympande
            resurser. Ersättningen per student, den s.k. prislappen, måste
            helt enkelt skrivas upp.
          </p>
          <p xml:id="i-MwXuCLvrGxnuMkbdgx8C1A">
            De svenska studenterna tar lång tid på sig genom utbildningssystemet
            och andelen studenter som avlägger examen är liten. Frågan måste
            ställas om de nya studenterna möter en högskolemiljö som ger dem
            goda möjligheter att utnyttja studietiden, och om de dyra studieåren
            ger studenten det han eller hon har rätt att förvänta sig.
          </p>
          <p xml:id="i-9LnxUENz2Ya8nLY1u1TgWW">
            Alltfler studenter vittnar om brister i undervisningen vid högskolor
            och universitet. Kontakterna med lärarna är få och antalet undervisningstimmar
            litet. Undervisningstimmarna på många humanistiska och samhällsvetenskapliga
            utbildningar inskränker sig till 3@4 timmar per vecka enligt Riksdagens
            revisorer (hösten 2000). Även inom naturvetenskapliga utbildningar
            har undervisningstiden minskat. För t.ex. biologi på A-nivå vid
            Stockholms universitet hade enligt Riksdagens revisorer antalet
            lärartimmar minskat från 8,3 till 6,4 timmar i veckan. I en rapport
            från Högskoleverket våren 2000 från fyra ämnen vid sju lärosäten
            redovisades att undervisningstimmarna på A-nivå låg vid rikttalet
            på C-nivå snarare än på A-nivå.
          </p>
          <p xml:id="i-2im5tRJinHjD4g2RRCGufg">
            1989 års högskolepedagogiska utredning, den s.k. Grundbulten,
            beräknade en miniminorm för att grundutbildningen ska svara mot
            rimliga krav på kvalitet. Enligt dessa beräkningar skulle den
            enskilda studenten möta en lärare minst 9 timmar per vecka i en
            grupp av rimlig storlek. Beräkningarna i Grundbulten blev också
            utgångspunkten vid beräkningen av anslagen budgetåret 1994/95.
            Sedan dess har dock anslagen till studenternas grundutbildning
            urholkats år för år.
          </p>
          <p xml:id="i-HNVeAd9Jv4MMZzA9AXmr79">
            Det finns ett antal undersökningar som visar att resurserna till
            studenternas grundutbildning har urholkats kraftigt sedan budgetåret
            1994/95. Olika beräkningar har gjorts och alla pekar i samma riktning.
            Regeringens utredare Ingemar Lind konstaterade i utredningen Högskolans
            styrning (SOU 2000:82) att ersättningen per student i grundutbildningen
            minskat med ca 20 % sedan 1994/95. Han konstaterade också att
            normen om 9 timmars lärarledd undervisning inte uppfylldes för
            flertalet ämnen inom det humanistiska och samhällsvetenskapliga
            området. Sveriges Universitetslärarförbund (SULF) beräknade hösten
            2001 att minskningen är så stor som 26 %. Enligt förbundets beräkningar
            har lönekostnadsutvecklingen inte alls kompenserats de senare
            åren. Utifrån SULF:s siffror skulle grundutbildningen vid universitet
            och högskolor behöva ett tillskott på 3 miljarder kronor.
          </p>
          <p xml:id="i-VZz6fFpwdK76vADuPKQZzr">
            Riksdagen har nu beslutat om en uppskrivning av resurserna med
            200 miljoner kronor. Detta är ett steg i rätt riktning men alldeles
            för litet. Enligt Folkpartiet behöver prislappen per student skrivas
            upp betydligt mer. Regeringen borde nu därför i sin långsiktiga
            politik ta ställning till om den kan frigöra resurser till grundutbildningen
            eller om den måste skriva ned antalet nya utbildningsplatser och
            på det sättet öka resurserna per student. Allt talar för att fler
            studenter lyckas med sin utbildning på sikt om kvaliteten på undervisningen
            är hög. Förra året lyckades endast två tredjedelar av landets
            högskolor nå upp till regeringens mål för antal antagna studenter.
            Det borde därför vara rätt tidpunkt att göra en genomtänkt omprövning
            av förhållandet mellan kvantitet och kvalitet i utbildningen av
            studenter.
          </p>
          <p xml:id="i-RorQxDx5PrP3JP7dbaKbd">
            Enligt min mening behövs det en genomtänkt och långsiktig plan
            för hur resurserna ska kunna återställas till nivån för 1994/95
            de närmaste åren. Den planen bör dels utgå från en avvägning mellan
            kvantitet och kvalitet och dels ta ställning till övriga framtida
            ekonomiska prioriteringar.
          </p>
          <p xml:id="i-CqUvUNWLfTjBVQjLnjSqHM">
            Med anledning av aktuella uppgifter om resurserna till studenternas
            grundutbildning vill jag fråga om utbildningsministern avser vidta
            några åtgärder för att öka resurserna till grundutbildningen de
            närmaste åren.
          </p>
        </div>
      </div>
    </body>
  </text>
</TEI>
