<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0032">
  <teiHeader>
    <fileDesc>
      <titleStmt>
        <title>priset på enstaka brevförsändelser</title>
        <author>Sandström, Åke (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>priset på enstaka brevförsändelser till statsrådet Mona Sahlin om priset på enstaka brevförsändelser</title>
          <idno type="rdwebb">GP1032</idno>
          <ref type="dokument_url_text">http://data.riksdagen.se/dokument/GP1032/text</ref>
          <ref type="dokument_url_html">http://data.riksdagen.se/dokument/GP1032</ref>
          <ref type="dokumentstatus_url_xml">http://data.riksdagen.se/dokumentstatus/GP1032</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXHxxQRuSjGXVxaVhcXaFk</idno>
            <persName>Sandström, Åke (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VrSaQhPHRXfneqsbB7h8wf" corresp="i-GFJcxAB9fyzG2VN1HakscJ">
          <date when="2001-10-23"/>
        </correspAction>
        <correspAction type="answered" xml:id="i-Pr575xWMhvyNd1C7YVsf8k" corresp="i-GFJcxAB9fyzG2VN1HakscJ">
          <date when="2001-11-01"/>
        </correspAction>
        <correspAction type="sent" xml:id="i-2LHEdqQ4eZSTfxcFHvpWZG" corresp="i-XXHxxQRuSjGXVxaVhcXaFk">
          <date when="2001-10-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EwMTqXofFXKoRYVoH2qRBd">
            Interpellation 2001/02:32 av Åke Sandström (c) till statsrådet
            Mona Sahlin om priset på enstaka brevförsändelser
          </p>
        </div>
        <div type="ipqSubmissionInfo">
          <p xml:id="i-CNgRh7QiJnGEb1JCmW7TBE">
            den 18 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Weyr7rByVmDsrqQJ3w2ds3">
            Posten har begärt hos regeringen om att få höja priset på enstaka
            brevförsändelser. Detta ska ske genom att pristaket avskaffas
            eller att det ska kopplas till ett s.k. "postindex" som enligt
            hemställan bättre speglar Postens kostnader. Skrivelsen är svår
            att riktigt förstå eftersom pristaket infördes på grund av att
            riksdagen ville skydda de konsumenter som inte har något alternativ
            till Posten. För små företag i glesbygd är Posten en oerhört viktig
            kommunikationskanal. Pristaket infördes således av omtanke om
            konsumenterna, inte om Posten. Enstaka brevförsändelser upp till
            500 gram är det absolut största flertalet av dessa enstaka brevförsändelser.
            Att gå med på att låta Posten höja priset på dessa enstaka brevförsändelser
            är i så fall direkt emot den avsikt riksdagen hade när pristaket
            infördes.
          </p>
          <p xml:id="i-M67btdLQDTtQt5yTce59G">
            Ett bifall till Postens begäran skulle vara beklagligt för alla
            småföretagare, särskilt i glesbygd, och återigen vara ett tecken
            på regeringens bristande förmåga och helhetsperspektiv på regionalpolitiken.
            Att å ena sidan hävda att hela landet ska leva samtidigt som postkontoren
            läggs ned och breven blir 10 % dyrare är fel väg att gå. Särskilt
            som Posten höjde priset för enstaka brevförsändelser med 30 %
            så sent som 1997. Posten har dessutom i praktiken redan höjt priset
            genom att under de sista tre åren avskaffa rabatter på frimärken
            och frankeringsmaskiner.
          </p>
          <p xml:id="i-Be87qhG7rxbuZXdQXiTw71">
            En prishöjning på enstaka brevförsändelser skulle också få andra
            konsekvenser. Förra gången Posten höjde portot började ett antal
            personer starta småföretag för distribution av brev. Dessa omsatte
            0,5-1 Mkr och var ett drygt hundratal som flest. Posten gick då
            in till regeringen med en begäran om att få sätta lokala priser.
            Posten bröt t.o.m. mot postlagen och införde lokala priser utan
            att riksdagen fattat beslut om detta och upphörde inte med att
            sätta selektiva lokala priser förrän Post- och Telestyrelsen i
            mars 1999 gjorde en formell anmodan. Resultatet lät inte vänta
            på sig. I dag finns det endast ett tjugotal lokala postoperatörer
            kvar. Posten har dock alltmer upphört med kommunsändningspriser
            efter det att den lokala postoperatören på orten upphört med sin
            verksamhet.
          </p>
          <p xml:id="i-Nbmf6XdWTteeUS4TFfrxWV">
            Om regeringen godkänner Postens begäran om att få höja priset
            på enstaka brevförsändelser kommer återigen ett stort antal postoperatörer
            att etableras. Det är i och för sig glädjande att vi får nya småföretagare.
            Men det blir kanske inte lika många som förra gången eftersom
            prisökningen inte blir 30 % utan bara 10 %, men framför allt för
            att många blivit varnade av Postens tidigare mycket framgångsrika
            försök att konkurrera ut lokala postoperatörer. En viktig fråga
            är därför vad det finns för beredskap i dag för att ta hand om
            de konkurrensproblem som tyvärr följer automatiskt på den planerade
            prishöjningen. Har Post- och Telestyrelsen större resurser i dag
            eller kan prioritera annorlunda? Har Konkurrensverket en större
            kompetens vad gäller marknaden för enstaka brevförsändelser i
            dag jämfört med 1997? Vad kommer regeringen att svara på den skrivelse
            som kommer från Posten inom ett halvår med begäran om att få sätta
            selektiva lokala priser för att konkurrera om den lokala posten?
            Det är fel att lura, ofta unga människor, att starta eget genom
            att ge intryck av att det går att bedriva en verksamhet som sen
            visar sig omöjlig på grund av Postens konkurrensmetoder och myndigheternas
            bristande förmåga att agera. Konkurrens på ett tidigare monopolområde
            är mycket känslig och behöver konkurrensvårdande myndigheter som
            kan agera snabbt.
          </p>
          <p xml:id="i-ADjxjT2CABThHoz38cj7XL">
            Utifrån ovanstående vill jag ställa följande frågor till regeringen:
          </p>
          <p xml:id="i-2G9FWQrPoidg2ARYCiKXy7">
            Avser regeringen göra någon konsekvensanalys av de konkurrensproblem
            som med stor säkerhet kommer att uppstå och hur dessa kan mildras
            före ett eventuellt beslut om att bifalla Postens hemställan?
          </p>
          <p xml:id="i-e3FE6FDc4gLZvnJtHcftu">
            Avser regeringen höra reprentanter för näringslivet, och särskilt
            småföretagare, angående deras bedömning av betydelsen av den tänkta
            prishöjningen före ett eventuellt beslut om att bifalla Postens
            hemställan?
          </p>
        </div>
      </div>
    </body>
  </text>
</TEI>
