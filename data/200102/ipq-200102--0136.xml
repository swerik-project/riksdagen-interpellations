<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0136">
  <teiHeader>
    <fileDesc>
      <titleStmt>
        <title>avdragsrätt för gåvor</title>
        <author>Biörsmark, Karl-Göran (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>avdragsrätt för gåvor till utrikesminister Anna Lindh om avdragsrätt för gåvor</title>
          <idno type="rdwebb">GP10136</idno>
          <ref type="dokument_url_text">http://data.riksdagen.se/dokument/GP10136/text</ref>
          <ref type="dokument_url_html">http://data.riksdagen.se/dokument/GP10136</ref>
          <ref type="dokumentstatus_url_xml">http://data.riksdagen.se/dokumentstatus/GP10136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <persName>Biörsmark, Karl-Göran (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-83ng5jSGCrpGqQLDgn29We" corresp="i-S7LcGmD5NuSMrFDW8LBeJ1">
          <date when="2002-01-15"/>
        </correspAction>
        <correspAction type="answered" xml:id="i-ECXcJtjn8RSCpRRDWp6mge" corresp="i-A5R84cTmpky3NHJ7nLKaEt">
          <date when="2002-01-24"/>
        </correspAction>
        <correspAction type="sent" xml:id="i-FkHq9CESEvZuKY8V1TxjPs" corresp="i-NgCTKqp2fs7ZtdGdg2MLiL">
          <date when="2001-12-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-25PnvPeQPBP5UpWbkHLVhM">
            Interpellation 2001/02:136 av Karl-Göran Biörsmark (fp) till
            utrikesminister Anna Lindh om avdragsrätt för gåvor
          </p>
        </div>
        <div type="ipqSubmissionInfo">
          <p xml:id="i-2qPCKtAV7R4e7MxX98hMj8">
            den 11 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NpeU1oZCs1nZE6tPVSPa2Z">
            Den frivilliga biståndsverksamheten betyder mycket. Först och
            främst är den viktig för att den ofta kan bedrivas närmare folket
            i mottagarlandet än vad statlig biståndsverksamhet kan. I vissa
            fall är frivilliga hjälparbetare den enda vägen att förmedla utländskt
            bistånd. Dessa människor drivs av ett starkt ideellt engagemang
            och åstadkommer ofta stora resultat med förhållandevis små resurser.
            Den frivilliga hjälpen är också viktig för att förankra den internationella
            solidariteten hos det svenska folket. Fadderbarnsverksamhet, Röda
            Korset, Amnesty, Rädda Barnen och Diakonia är exempel på verksamheter
            och organisationer som inte bara gör fantastiska insatser i fjärran
            länder utan också för in tredje världen i vår svenska vardagsmiljö.
            Årligen skänker svenska folket i storleksordningen en och en halv
            miljard kronor till internationell hjälpverksamhet.
          </p>
          <p xml:id="i-NEZv3nb7zWE3MRAH3E8d2t">
            Den internationella biståndsverksamheten utgör inte bara en moralisk
            plikt utan även en viktig del i vår samlade utrikes- och säkerhetspolitik.
            De fattigare folkens möjligheter att även de ta del av globaliseringens
            fördelar är av avgörande betydelse för såväl världens som Europas
            och Sveriges utveckling i en positiv riktning. Att stimulera ett
            ännu kraftigare frivilligt resursflöde från Sverige till behövande
            människor på andra kontinenter torde därför vara av största intresse
            för den svenska regeringen. Ett sätt att göra detta på är att
            införa en avdragsrätt för gåvor till internationellt biståndsarbete.
            En avdragsrätt av denna typ finns redan i ett flertal andra länder,
            såsom Danmark, Finland, Belgien, Holland, Frankrike, Kanada och
            USA.
          </p>
        </div>
        <div type="ipQuestion">
          <p xml:id="i-LVCDFgu1MowZ4gPuSXAQ7Z">
            Det finns flera argument för att införa en avdragsrätt för gåvor
            till biståndsverksamhet:
            <list rend="unordered">
              <item>
                Den ger givaren möjlighet att styra bidrag till ändamål som han
                eller hon själv prioriterar och att samtidigt få en fördel av
                detta.
              </item>
              <item>
                Den tydliggör för allmänheten det angelägna arbete som biståndsorganisationerna
                utför.
              </item>
              <item>
                Den ökar incitamentet för ideellt engagemang hos allmänheten
                och näringslivet.
              </item>
              <item>
                Den ökar intäkterna för landets erkända biståndsorganisationer.
              </item>
              <item>
                Den bidrar till att försvåra för oseriösa insamlingar eftersom
                dessa hamnar "utanför listan".
              </item>
            </list>
          </p>
          <p xml:id="i-VC8yLiRhnDPbdtY6DxGBoE">
            Det finns alltså flera argument för att regeringen så snart som
            möjligt bör lägga fram ett förslag om att införa avdragsrätt för
            gåvor till internationell biståndsverksamhet.
          </p>
          <p xml:id="i-GDFG8zUBFf5F5p7f1PGtXU">
            Avdragsrätten borde kunna utformas så att den gäller för gåvor
            till enskilda organisationer som utövar just internationell biståndsverksamhet,
            eller på något annat sätt verkar för internationellt samförstånd,
            demokrati eller respekt för de mänskliga rättigheterna. En sådan
            konstruktion skulle inte minst utgöra en naturlig del i en svensk
            utrikespolitik präglad av aktivt engagemang och solidaritet.
          </p>
          <p xml:id="i-9rJpVtb772kTfUKEb7xWem">
            Vad gäller den mer specifika utformningen kan förslagsvis ett
            högsta liksom ett lägsta belopp som är avdragsgillt fastställas,
            för enskilda respektive för företag. T.ex. skulle endast gåvor
            utöver 1 000 kr, men högst ett halvt basbelopp, dvs. 18 900 kr
            (år 2002) vara avdragsgillt för enskilda. En övre gräns för företag
            skulle exempelvis kunna sättas till fem basbelopp, dvs. 189 500
            kr. Den nedre gränsen syftar till att en del vardagssolidaritet
            som redan existerar, som att lägga en slant eller sedel i en bössa
            eller skicka en månatlig summa till ett fadderbarn, ska kunna
            fortgå utan att infogas i avdragssystemet. En övre gräns kan behövas
            för att det skulle kunna anses stötande om vissa människor använder
            denna metod för att kraftigt sänka sin skatt, även om personen
            själv inte får någon ekonomisk nytta av det.
          </p>
          <p xml:id="i-QQfKLYLg4M7ujvPedSNQB6">
            Vidare kan övervägas att endast gåvor till organisationer med
            s.k. 90-konton ska ge rätt till avdrag, och att Riksskatteverket
            får i uppdrag att årligen upprätta en förteckning över organisationer
            till vilka gåvor kan anses avdragsgilla. Vidare bör i så fall
            organisationerna i januari varje år sända en uppgift till varje
            avdragsberättigad person eller företag, där det framgår hur mycket
            personen skänkt under föregående år. Det är sedan upp till var
            och en som så önskar att i sin självdeklaration yrka avdrag. Erfarenheterna
            från bl.a. USA och Kanada visar att endast ca 40 % av de som givit
            bidrag verkligen fullföljer med att yrka avdrag. Avdragsrätten
            skulle dessutom kunna utformas så att den har samma värde oberoende
            av givarens inkomst, förslagsvis i form av en reduktion på slutskatten.
          </p>
          <p xml:id="i-73BcrxsMjjFdaMxZAkRocp">
            Beräkningarna av de ekonomiska konsekvenserna är naturligtvis
            behäftade med osäkerhet. Förutsättningarna för en bedömning är
            den nämnda skattningen av den nuvarande volymen av frivilligt
            bistånd, den utländska erfarenheten att alla gåvor inte dras av,
            begränsningsreglerna samt till sist ett ställningstagande till
            den svåra frågan hur avdragsrätten kommer att påverka viljan att
            skänka pengar. Utifrån detta resulterar skattebortfallet i 600
            miljoner kronor, vilket alltså motsvarar ett dubbelt så stort
            penningflöde till bistånd. En trolig bedömning är att huvuddelen
            av detta kommer att komma utöver den hittillsvarande volymen.
          </p>
          <p xml:id="i-PBVJqthe5Qy3wR9eorS3h6">
            Globaliseringen skapar enorma möjligheter för ökat välstånd och
            en utveckling mot ökad frihet och demokrati över hela världen.
            Fortfarande lever dock hundratals miljoner människor i akut fattigdom
            och under beklagansvärda och oacceptabla levnadsvillkor. Det är
            därför oerhört angeläget att Sverige och den övriga industrialiserade
            världen delar med sig och möjliggör för fler människor på jorden
            att få del av globaliseringens fördelar. Även solidariteten måste
            globaliseras!
          </p>
          <p xml:id="i-3ofKSNQMxd7CVKd4J4CB4z">
            Vad ämnar statsrådet vidta för åtgärder för att förslaget om
            en avdragsrätt för gåvor till internationell biståndsverksamhet
            ska prövas?
          </p>
          <p xml:id="i-RHAsfA8Hr9CK1FgzaBJgjF">
            Ser statsrådet några andra åtgärder för att bidra till ett ökat
            frivilligt engagemang för internationell biståndsverksamhet?
          </p>
        </div>
      </div>
    </body>
  </text>
</TEI>
