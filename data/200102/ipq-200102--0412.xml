<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0412">
  <teiHeader>
    <fileDesc>
      <titleStmt>
        <title>forskning om Seyfo</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>forskning om Seyfo till utbildningsminister Thomas Östros om forskning om Seyfo</title>
          <idno type="rdwebb">GP10412</idno>
          <ref type="dokument_url_text">http://data.riksdagen.se/dokument/GP10412/text</ref>
          <ref type="dokument_url_html">http://data.riksdagen.se/dokument/GP10412</ref>
          <ref type="dokumentstatus_url_xml">http://data.riksdagen.se/dokumentstatus/GP10412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5m8U6k2gj99XXvYHzfVtFn" corresp="i-PzNviXpYSimQsvSkF9CmDz">
          <date when="2002-05-14"/>
        </correspAction>
        <correspAction type="answered" xml:id="i-HgyCRPudjTS24gvMuFTruD" corresp="i-PzNviXpYSimQsvSkF9CmDz">
          <date when="2002-06-03"/>
        </correspAction>
        <correspAction type="sent" xml:id="i-PHHq9WaPCqYWjUoekgkUfh" corresp="i-T9dFBJ1pv742mQeG3uLBtA">
          <date when="2002-04-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DQ32SyH1EKj7xHHfN1bA3n">
            Interpellation 2001/02:412 av Margareta Viklund (kd) till utbildningsminister
            Thomas Östros om forskning om seyfo
          </p>
        </div>
        <div type="ipqSubmissionInfo">
          <p xml:id="i-3MSED9UTgbk2snMrAejFBU">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xtpf56mdFWQJMX2oYNPiWp">
            I Sverige finns i dag enligt uppgift ca 70 000 assyrier/syrianer.
            De flesta är väl etablerade i samhället och kända som dugliga
            och energiska samhällsmedborgare. Folkgruppen är ett kristet folk
            och kommer i huvudsak från Mellanöstern, där de som folkgrupp,
            utspridd i många länder, utsatts för förföljelse intill döden.
          </p>
          <p xml:id="i-YaaQRX8wWD5DkcXKg7y5e">
            Vid flera olika riksdagsdebatter har under innevarande mandatperiod
            debatterats om behovet av vidare vetenskaplig forskning gällande
            det som har kommit att kallas seyfo eller folkmordet på assyrier-syrianer-kaldéer.
            En stor enighet råder i riksdagen om att det är angeläget att
            utvidga kunskapen om vad som hände under seyfo-åren 1915@1919,
            samt vad som var dess orsaker och verkan. En del projekt är redan
            igångsatt i liten skala, men projektmedel är så gott som obefintliga.
          </p>
          <p xml:id="i-CgggNsGHymA37q5M4c8SZ9">
            Ett redan påbörjat projekt är insamlande av källmaterial om det
            assyriska/syrianska folket, som finns i olika arkiv. Avsikten
            är att göra materialet tillgängligt för studenter och allmänhet.
            Den första delen av detta projekt är i gång sedan ungefär ett
            år tillbaka. Material är insamlat från svenska och engelska arkiv
            och kontakter tagna med forskare i Ryssland, Frankrike, Turkiet,
            USA och Australien, vilka också samlar material om det assyriska/syrianska
            folket. Ytterligare material finns också från bl.a. Tyskland,
            Armenien, Holland, Norge och Danmark. Det insamlade materialet
            kommer förhoppningsvis att resultera i ett par dokumentsamlingsvolymer.
            I planerna ingår också att producera ett mera lättillgängligt
            material för allmänheten.
          </p>
          <p xml:id="i-9dQxzWZ6XeyLAwFKMCfagR">
            Man håller också på att skapa ett nätverk av forskare med olika
            infallsvinklar på seyfo för sammanställning av en antologi, som
            planeras komma ut i slutet av år 2002. Assyrierna/syrianerna hoppas
            att antologin ska översättas till flera språk för att i första
            hand kunna läsas av assyrier/syrianer, som är spridda i olika
            länder och talar olika språk.
          </p>
          <p xml:id="i-Qieoj6D9ThZQ93UXaibH72">
            I samband med presentationen av antologin planeras ett internationellt
            vetenskapligt seminarium vid Södertörns högskola för att uppmärksamma
            frågan inom den internationella genocidforskningen. Liknande konferenser
            skulle kunna organiseras årligen för att lyfta fram ämnet och
            göra det till ett hållbart forskningsämne.
          </p>
          <p xml:id="i-GSm1kJQyjbpSTdbsGVNk4h">
            I planerna ingår även att en samling, som innehåller flera tusen
            titlar om det assyrisk/syrianska folkets historia och som finns
            nedpackad på Södertäljes stadsarkiv, ska kunna iordningställas
            för att användas till ett informationscentrum eller bibliotek.
            Hitintills har inte resurser funnits för detta.
          </p>
          <p xml:id="i-WS2KaGJqcupTLjC4EZjyNG">
            För att kunna tillgodose behovet av vidare forskning om seyfo,
            fortsätta det påbörjade arbetet samt utreda ytterligare relevanta
            frågeställningar krävs goda ekonomiska resurser.
          </p>
        </div>
        <div type="ipQuestion">
          <p xml:id="i-B452ztSMpnQWUqk8prVvze">
            Frågeställningar som exempelvis skulle behöva utredas är
            <list rend="unordered">
              <item>
                hur den demografiska situationen såg ut i norra Mesopotamien
                och östra Anatolien i början av 1900-talet, vilka etniska eller
                religiösa grupper som levde där, hur stor deras befolkningsmängd
                var, hur relationerna var mellan dem, vilka de identitetsskapande
                faktorerna (etnicitet och religion) var m.m.
              </item>
              <item>
                om mördandet av kristna i Orienten var planerat av statsmakten,
                syftet med mördandet, om det fanns statliga planer, assimileringsplaner
                även för muslimska minoriteter, hur det samtida socioekonomiska
                och psykologiska tillståndet var inom riket m.m.
              </item>
              <item>
                hur de ekonomiska strukturerna såg ut, vilka grupper som hade
                den ekonomiska makten (kristna armenier och greker samt judar,
                dvs. icke muslimer) m.m.
              </item>
              <item>
                hur den inrikespolitiska situationen såg ut under de sista 100
                åren och vilka reformer som gjordes för att hålla "Europas sjuke
                man", dvs. det ottomanska riket, på fötterna m.m.
              </item>
              <item>
                vilka de västliga makternas intresse var för Orienten, hur deras
                missionsverksamhet såg ut, inom vilka områden de missionerade
                och vilka kontakter de hade med lokala grupper m.m.
              </item>
              <item>
                vilka ungturkarna var och hur deras politiska planer såg ut,
                vad turanism var och vilken "tolerans" den ideologin hade mot
                (kristna) minoriteter
              </item>
              <item>
                hur de kristna minoriteterna agerade under första världskriget
                @ lojalitet mot den ottomanska regimen eller allians med dess
                fiender m.m.
              </item>
              <item>
                varför Agha Petrus och flera andra ledares långtgående planer
                för en assyrisk-kaldeisk stat i rikets sydöstra gränstrakter misslyckades
              </item>
              <item>
                vad uppgörelsen i Lausanne innebar för de kristna minoriteterna
                i den nya turkiska republiken, vilken ställning minoriteterna
                hade i den nybildade republiken m.m.
              </item>
              <item>
                om seyfo kan klassas som ett folkmord, om folkmordet på kristna
                under första världskriget kan kopplas till Förintelsen m.m.
              </item>
              <item>
                om ett klargörande av folkgruppens religiösa och etniska (etno-religiösa)
                identitet och vad begreppen assyrier, syrianer, suryoyer, araméer,
                kaldéer, babylonier, jakobiter, nestorianer, västsyrier, östsyrier,
                maroniter samt melkiter innebär m.m.
              </item>
              <item>
                hur seyfo påverkat eller påverkar de assyriska/syrianska grupperna,
                hur många som mördades, under vilka omständigheter de överlevande
                levde under den första tiden, flyktingproblematiken, vilken roll
                seyfo spelat eller spelar i assyrierna/syrianernas kollektiva
                minne och i de identitetsskapande processerna m.m.
              </item>
              <item>
                varför Turkiet har svårt att acceptera folkmordet på kristna
                under första världskriget m.m.
              </item>
              <item>
                hur seyfo kan förklaras med en analytisk teoretisk begreppsapparat
                byggd av befintliga sociohistoriska studier kring genocide, politicide,
                democide m.m.
              </item>
              <item>
                vilka av de ovannämnda frågorna som kan besvaras helt eller delvis
                utifrån den omfattande forskning som finns om armeniernas folkmord
                m.m.
              </item>
              <item>
                på vilket sätt kunskapen om seyfo och dess konsekvenser som i
                preventivt syfte kan utnyttjas av EU och övriga internationella
                gemenskaper för framtiden m.m.
              </item>
            </list>
          </p>
          <p xml:id="i-WAWogWgowtahrkbxF9T78f">
            Mina frågor till utbildningsministern är:
          </p>
          <p xml:id="i-QfhaeJ3j2nQU48EmS3y25N">
            På vad sätt tänker regeringen arbeta för att tillgodose behovet
            av vidare och klargörande forskning om seyfo samt assyrierna/syrianernas
            identitet och historia verkligen kommer till stånd?
          </p>
          <p xml:id="i-MoyiMk4YB5Mr1LJkzTpmaG">
            På vad sätt tänker regeringen arbeta för att den svenska minoriteten
            assyrier/syrianer får full historisk och nutida upprättelse?
          </p>
        </div>
      </div>
    </body>
  </text>
</TEI>
