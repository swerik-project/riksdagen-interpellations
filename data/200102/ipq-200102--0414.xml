<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0414">
  <teiHeader>
    <fileDesc>
      <titleStmt>
        <title>kritik mot Sverige från FN:s kommitté för mänskliga rättigheter</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kritik mot Sverige från FN:s kommitté för mänskliga rättigheter till statsminister Göran Persson om kritik mot Sverige från FN:s kommitté för mänskliga rättigheter</title>
          <idno type="rdwebb">GP10414</idno>
          <ref type="dokument_url_text">http://data.riksdagen.se/dokument/GP10414/text</ref>
          <ref type="dokument_url_html">http://data.riksdagen.se/dokument/GP10414</ref>
          <ref type="dokumentstatus_url_xml">http://data.riksdagen.se/dokumentstatus/GP10414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Ohly, Lars (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FBKgp4rh5ejvzRsYfYWfCc" corresp="i-3kVCtR7mCK6mW2F6oaBMR5">
          <date when="2002-05-14"/>
        </correspAction>
        <correspAction type="answered" xml:id="i-XEjUF7EHXewq8u629jX1Vr" corresp="i-S7LcGmD5NuSMrFDW8LBeJ1">
          <date when="2002-06-03"/>
        </correspAction>
        <correspAction type="sent" xml:id="i-JXnnHExFHeiDdKaErVTMAY" corresp="i-HpwkrkkrFd1MRPixHrr8q1">
          <date when="2002-04-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VSj3wsuQzUJ1oqWLkhzb61">
            Interpellation 2001/02:414 av Lars Ohly (v) till statsminister
            Göran Persson om kritik mot Sverige från FN:s kommitté för de
            mänskliga rättigheterna
          </p>
        </div>
        <div type="ipqSubmissionInfo">
          <p xml:id="i-5rYQoQHPQi8ukFSao99rNG">
            den 25 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Nc3NgCFMtvbyrB9AtBzBvE">
            I början av april 2002 lämnade FN:s kommitté för mänskliga rättigheter
            en rapport om tillståndet för dessa rättigheter i Sverige. Kritiken
            mot Sverige är stundtals mycket stark och de observationer som
            görs i rapporten manar till stark eftertanke. Kommittén anser
            att Sverige bryter mot inte mindre än 13 artiklar i FN:s konvention
            om de medborgerliga och politiska rättigheterna vilket inte är
            ett bra betyg.
          </p>
          <p xml:id="i-DMjUPD22RR27hA2JnkdWsF">
            Rapporten om de mänskliga rättigheterna i Sverige bygger i viss
            mån på den redogörelse som regeringen lämnat till kommittén. I
            samband med detta har även Svenska Helsingforskommittén för de
            mänskliga rättigheterna och Fonden för mänskliga rättigheter lämnat
            in en s.k. parallellrapport. Denna parallellrapport har legat
            till grund för en del av den kritik som framkommit.
          </p>
          <p xml:id="i-CciNA9afxFZNbCsh712L47">
            Rapporten är omfattande och den visar på den stora kunskap som
            finns i frivilligorganisationerna när det gäller mänskliga rättigheter
            i Sverige. Denna kunskap borde regeringen använda sig av i större
            utsträckning än i dag är fallet då den är både oberoende och bygger
            på frivilligt engagemang.
          </p>
          <p xml:id="i-DhphfRG9xj2egU2J2CRuBZ">
            En av punkterna i rapporten där kritiken är mycket stark rör
            det sätt på vilket regeringen hanterat händelserna efter den 11
            september. Liksom kommittén anser jag att det är nödvändigt att
            vidta åtgärder av olika slag för att bekämpa terrorism men samtidigt
            får dessa åtgärder inte riskera att kränka de mänskliga rättigheterna.
          </p>
          <p xml:id="i-F1YUB8B9QEsKNP5m4L287S">
            När det gäller åtgärder vidtagna i Sverige så kritiseras de utvisningar
            av två egyptiska medborgare som skedde i höstas. Grunden för kritiken
            är såväl att de utvisats till ett land där de riskerar sin personliga
            säkerhet och t.o.m. sitt liv som att Sverige inte följt upp de
            garantier som man anser sig fått från Egypten att männen trots
            allt var säkra. Kommittén anser att det måste utarbetas trovärdiga
            system vilka ska försäkra att det mottagande landet kommer att
            leva upp till den utvisades mänskliga rättigheter.
          </p>
          <p xml:id="i-JUkcrbT6FTBYy5CVjB57Wb">
            FN:s kommitté för mänskliga rättigheter uttrycker också en oro
            för att personer med utländsk bakgrund riskerar att utsättas för
            brott mot de mänskliga rättigheterna genom att misstänksamheten
            mot personer med utländsk bakgrund ökar. Ökade möjligheter till
            avlyssning och övervakning riskerar att drabba personer med utländsk
            bakgrund i högre grad än andra och risken för att brott mot rätten
            till privatliv och andra rättigheter sker är stor.
          </p>
          <p xml:id="i-AJ4w2fY7VtKKHGQkqwwDFX">
            Kommittén kräver av Sverige att man vidtar åtgärder för att se
            till att kampen mot terrorism inte blir en källa till brott mot
            de mänskliga rättigheterna. En rekommendation är att regeringen
            bör genomföra en kampanj för att motverka de stereotypa beskrivningar
            av personer med utländsk bakgrund som ofta finns, detta gäller
            i synnerhet personer med muslimsk eller i övrigt arabisk härkomst.
          </p>
          <p xml:id="i-TQzkBpW382qJAmzuSzERGC">
            När det gäller rapporten från FN:s kommitté för det mänskliga
            rättigheterna har regeringen inte kommenterat denna offentligt
            eller meddelat riksdagen hur man tänkt sig att hantera den starka
            kritik som framkommit. Det anser jag är oroväckande och det visar
            vilken prioritet regeringen lägger vid de mänskliga rättigheterna
            i Sverige, inte minst efter den 11 september. Jag anser att det
            nu är viktigare än någonsin att försvara dessa rättigheter.
          </p>
        </div>
        <div type="ipQuestion">
          <p xml:id="i-Y385Rmy8W9P7g8qNCQdysW">
            Mina frågor till statsministern blir således:
            <list rend="unordered">
              <item>
                1.Avser statsministern att presentera rapporten och den skarpa
                kritik mot Sverige som framkommit i rapporten från FN:s kommitté
                för de mänskliga rättigheterna och därmed initiera en offentlig
                debatt?
              </item>
              <item>
                2.Avser statsministern att utöka samarbetet med frivilligorganisationer
                när det gäller mänskliga rättigheter i Sverige?
              </item>
              <item>
                3.Avser statsministern att vidta åtgärder för att försäkra att
                personer som utvisats från Sverige inte utsätts för brott mot
                de mänskliga rättigheterna så som beskrivits ovan?
              </item>
              <item>
                4.Planerar statsministern några åtgärder för att tillse att de
                mänskliga rättigheterna för svenska liksom utländska medborgare
                inte riskerar att kringskäras, vad gäller rätten till privatliv
                och yttrandefrihet, i samband med kampen mot terrorismen?
              </item>
            </list>
          </p>
        </div>
      </div>
    </body>
  </text>
</TEI>
