<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0077">
  <teiHeader>
    <fileDesc>
      <titleStmt>
        <title>statliga subventioner för digital-TV-mottagare</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statliga subventioner för digital-TV-mottagare till kulturminister Marita Ulvskog om statliga subventioner för digital-TV-mottagare</title>
          <idno type="rdwebb">GP1077</idno>
          <ref type="dokument_url_text">http://data.riksdagen.se/dokument/GP1077/text</ref>
          <ref type="dokument_url_html">http://data.riksdagen.se/dokument/GP1077</ref>
          <ref type="dokumentstatus_url_xml">http://data.riksdagen.se/dokumentstatus/GP1077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2BY3Gx5rXW3VJ955s7G1np" corresp="i-JchxQfU1zc3XVbvadFgBSn">
          <date when="2001-11-20"/>
        </correspAction>
        <correspAction type="answered" xml:id="i-HYmMjRKkgUrui36om2VdHW" corresp="i-JchxQfU1zc3XVbvadFgBSn">
          <date when="2001-11-27"/>
        </correspAction>
        <correspAction type="sent" xml:id="i-Q63a2siqTuFyz7qEcBFknJ" corresp="i-JKZyQwnfkbK1njmH7h7T4h">
          <date when="2001-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KCJhnnbgdC6HhTVaKRe8u4">
            Interpellation 2001/02:77 av Ola Karlsson (m) till kulturminister
            Marita Ulvskog om statliga subventioner för digital-TV-mottagare
          </p>
        </div>
        <div type="ipqSubmissionInfo">
          <p xml:id="i-BD57DSCFCXojjY7nPob7Cr">
            den 15 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PjLt1kdGDEa1AgbydCVraP">
            Tidigt stod det klart att det behövs stora subventioner för att
            få konsumenterna att skaffa en mottagare/box för marksänd digital
            TV. De första försöken att sälja dekodrar blev ett stort misslyckande;
            ett litet antal konsumenter skaffade en box. Priset, ca 5 000
            kr var alldeles för högt för att tilltala större kundgrupper.
            Efter ett halvår hade endast 500 boxar sålts. För att hantera
            problemet startade helstatliga bolaget Teracom hösten 1999 dotterbolaget
            Boxer, som fick i uppdrag att hyra ut boxar.
          </p>
          <p xml:id="i-5inDBkvweUsNJ4uGnmoRVC">
            Boxer har dels hyrt ut boxar till starkt subventionerade priser,
            dels sålt dem i olika erbjudanden. Priset i dag, november 2001,
            lär vara 1 995 kr. Tidigare har samma box erbjudits för 995 kr.
            Nokia-boxen har tidvis erbjudits för 95 kr. Det innebar i praktiken
            att Boxer skänkte bort boxen gratis och var tvungen att skicka
            med ca 150 kr till radiohandlaren för att denne skulle vara intresserad
            av att sälja varan till kunderna.
          </p>
          <p xml:id="i-CWt2zXb1G7DXhRfLUKzwwK">
            Subventionerna är omfattande. Boxers egna uppgifter är drygt
            3 000 kr per box när konsumenten köper den. Subventionerna har
            kommit från moderbolagen: Skandia och huvuddelen från helstatliga
            Teracom. Teracom har i sin tur finansierat kalaset med att dels
            sälja sin andel i NSAB, Nordiska satellit AB, dels via upplåning
            och dels via att bolaget sluppit betala den normala utdelningen
            till staten. Teracom har i dag stora ekonomiska problem.
          </p>
          <p xml:id="i-VmMWS8CyZ7DDrLLkh8wLob">
            Boxer har hittills kostat ägarna minst en halv miljard kronor
            i insatser. Trots detta har de bara fått ut ca 85 000 mottagare.
            Det innebär ca 6 000 kr för varje mottagare.
          </p>
          <p xml:id="i-G4F9raPNoHeMcmT8HHJgEd">
            I propositionen om digitala TV-sändningar 1996/97:67 anförde
            regeringen att en grundläggande förutsättning för en utbyggnad
            givetvis är att de digitala marksändningarna bedöms ha en ekonomisk
            bärkraft. Om utvärderingen visar att sändningarna inte har ekonomisk
            bärkraft ska programföretagens tillstånd att bedriva marksändningar
            inte förlängas efter den första tillståndsperiodens slut. Beträffande
            finansieringsformerna anförde utskottet, 1996/97KU17 "Utskottet
            utgår ifrån att ett sådant eventuellt samarbete inte kommer att
            innebära att statliga medel används för att subventionera hushållens
            anskaffning av avkodare."
          </p>
          <p xml:id="i-97aBZYHZQnLgcoY8g1pAAm">
            Det är uppenbart att mycket stora belopp, hundratals miljoner,
            använts för att subventionera hushållens mottagare. Huvuddelen
            av dessa medel är, i strid mot riksdagsbeslutet, statliga, och
            kommer via det helstatliga bolaget Teracom.
          </p>
          <p xml:id="i-BwmES6vbLGg1EJpyfzHM8x">
            Det är också uppenbart att subventionerna varit helt avgörande
            för möjligheten att få konsumenterna att efterfråga boxar för
            marknätet.
          </p>
          <p xml:id="i-RNaMNTxWA94cyUAepx6227">
            Varför ska staten subventionera mottagare för digital TV? Det
            finns även anledning att ifrågasätta varför staten ska bygga upp
            och äga företag som sysslar med uthyrning och försäljning av mottagare.
            Det finns också anledning att ifrågasätta varför staten ensidigt
            subventionerar en av tre distributionsformer för TV.
          </p>
          <p xml:id="i-Gwy4QmeeAFZuaMzMhjPb1S">
            Vilka åtgärder avser statsrådet vidta med anledning av de mycket
            stora subventionerna inom marksänd digital TV?
          </p>
        </div>
      </div>
    </body>
  </text>
</TEI>
