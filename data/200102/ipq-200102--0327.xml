<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0327">
  <teiHeader>
    <fileDesc>
      <titleStmt>
        <title>trafiken över Öresund</title>
        <author>Lantz, Kenneth (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>trafiken över Öresund till statsrådet Leif Pagrotsky om trafiken över Öresund</title>
          <idno type="rdwebb">GP10327</idno>
          <ref type="dokument_url_text">http://data.riksdagen.se/dokument/GP10327/text</ref>
          <ref type="dokument_url_html">http://data.riksdagen.se/dokument/GP10327</ref>
          <ref type="dokumentstatus_url_xml">http://data.riksdagen.se/dokumentstatus/GP10327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6pTBvn9TaGwrvt4eGjtdS</idno>
            <persName>Lantz, Kenneth (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NsjFKeV6RLg1JrQ2K8289x" corresp="i-V19ff9MeDZhTGpv5xEprbu">
          <date when="2002-04-02"/>
        </correspAction>
        <correspAction type="answered" xml:id="i-NzNgtrPo5vWq6oUuYKrq8A" corresp="i-V19ff9MeDZhTGpv5xEprbu">
          <date when="2002-04-09"/>
        </correspAction>
        <correspAction type="sent" xml:id="i-MNDwixpaiqjHHU9aU5ureB" corresp="i-D6pTBvn9TaGwrvt4eGjtdS">
          <date when="2002-03-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C4rwDrPgZzTTVP7GcTgv1o">
            Interpellation 2001/02:327 av Kenneth Lantz (kd) till statsrådet
            Leif Pagrotsky om trafiken över Öresund
          </p>
        </div>
        <div type="ipqSubmissionInfo">
          <p xml:id="i-HsDF2ggeHwjccREKc8B9mp">
            den 20 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XxY1jk984gFsekEPGKv5UT">
            Handelsministern har på olika sätt visat stort engagemang i frågan
            om integrationsarbetet i Öresundsregionen. Dock har det i vissa
            sammanhang varit viss slagsida åt att ensidigt tala om sänkta
            broavgifter på Öresundsbron som vägen till integration. Så är
            dock inte fallet utan i stället kan sänkta broavgifter få direkt
            motsatt verkan, en försämrad integration.
          </p>
          <p xml:id="i-Wznhc756uQoxPEw3RzZddA">
            Ett bindande avtal mellan Sveriges och Danmarks regeringar från
            1991 reglerar prissättningen av vägtrafiken på Öresundsbron. Avtalet
            anger bl.a.:
          </p>
          <p xml:id="i-2pYTyZqogQvKcLSBYFbQX7">
            "Sveriges och Danmarks regeringar är överens om att nivån för
            färjetaxorna vid Helsingborg-Helsingör är utgångspunkt vid fastställande
            av taxorna för vägtrafiken." (Avtal mellan Sveriges och Danmarks
            regeringar, 1991.)
          </p>
          <p xml:id="i-GSfrwiKBA3QL9qQgyw3NGm">
            Syftet med denna skrivning i avtalet är att Öresundsregionen
            ska ha två livskraftiga kommunikationsleder mellan Sverige och
            Danmark.
          </p>
          <p xml:id="i-6EWETxYftvF3zH5kVt9M2r">
            Med anledning av att de danska socialdemokraterna uttalat att
            bropriserna bör sänkas med 25 % har handelsministern gjort uttalanden
            som strider mot avtalet. Enligt Kvällsposten den 10 februari säger
            Leif Pagrotsky:
          </p>
          <p xml:id="i-WaVzrf2Gjoe5ZwqJYucXhe">
            "Det viktigaste är att man ger Öresundsbrokonsortiet fria händer
            att sätta priserna."
          </p>
          <p xml:id="i-UTDQMkpMFpAsttfbZHtWNR">
            Enligt samma tidningskälla säger också Pagrotsky:
          </p>
          <p xml:id="i-FXrHkFmKhTzPuWxPrrVRwa">
            "Det krävs en mycket kraftig prissänkning för att öka biltrafiken."
          </p>
          <p xml:id="i-hhzKeDpbNHVKzLGWVeUKG">
            Uttalandena skadar integrationen och utvecklingen i norra Öresundsregionen
            genom att skapa osäkerhet om de långsiktiga villkoren för verksamhet
            där. Redan i dag har kommunikationsleden Helsingborg@Helsingör
            tappat mycket av sin transportvolym till bron och fortsatta broprissänkningar
            är ett direkt hot mot dess existens.
          </p>
          <p xml:id="i-2Drtn2JM1qHLknvNBcgCpk">
            Det råder knappast någon tvekan om att en högfrekvent förbindelse
            mellan Sverige och Danmark i norra Öresund är en förutsättning
            för integration och utveckling i hela Öresund. Utan den förbindelsen
            kommer vi att återigen hamna i en situation där det i den ena
            ändan av Öresund råder brist på dugliga förbindelser, vilket mer
            än något annat skulle blir ett hinder för integrationsarbetet.
            Det är därför broavtalet har en intention att bevara och utveckla
            en komplett O-ring i trafiken över Öresund, med förbindelse i
            såväl norra som södra Öresund.
          </p>
          <p xml:id="i-EYDDHU4D1SRzi4sFHabHLU">
            Nödvändigheten av att ha två fungerande förbindelser har också
            tydliggjorts under den gångna vinterns oväder. Såväl färjetrafiken
            som brotrafiken har under olika perioder drabbats av störning
            på grund av hårt väder. Med två förbindelser minskar dock risken
            för totalt stopp i trafiken över Öresund, trots svåra väderomständigheter.
          </p>
          <p xml:id="i-MqgsUpKhhq7xNyEdJvGcte">
            Att Öresundsbron har ekonomiska problem har inte undgått någon.
            Avskrivningstiden har förlängts i etapper och nu talas det om
            50 år, från ursprungliga 30 år. Vi har alla ett intresse för att
            Öresundsbron blir ett nyttigt verktyg i arbetet att skapa en framgångsrik
            och integrerad Öresundsregion. Även om detta sker till priset
            av förlängda statliga garantiåtaganden. Men samtidigt får man
            inte sätta hela projektet i ekonomiska svårigheter genom att minska
            intäkterna vilket blir fallet vid sänkta bilavgifter.
          </p>
          <p xml:id="i-FTsp3dkVS8Nu9eFRc9dWev">
            Det intresse som handelsministern visat integrationsarbetet i
            södra Öresundsområdet bör också komma den norra delen av Öresundsregionen
            till del. Att stärka integrationen också i denna region borde
            vara en angelägenhet för en minister med helhetssyn.
          </p>
          <p xml:id="i-Ln18hpST9V171Tg1qdGZP3">
            Jag vill mot bakgrund av ovanstående fråga statsrådet följande:
          </p>
          <p xml:id="i-Y94S8eNhvxcu7TG9Dob3Cs">
            Kommer regeringen att verka för att bibehålla två livskraftiga
            kommunikationsleder över Öresund?
          </p>
          <p xml:id="i-Qiha16dBXjm7spBPpFh6Vq">
            Avser regeringen att respektera det ingångna avtalet mellan Sverige
            och Danmark när det gäller nivån på bilavgifterna på Öresundsbron?
          </p>
          <p xml:id="i-JW6ezkNygwyUq1cnUpvNTu">
            Kommer regeringen även i framtiden att verka för att integrationsarbetet
            i Öresund ska omfatta såväl södra som norra Öresundsregionen?
          </p>
          <p xml:id="i-NJhdmdtavqCs93XG2fM7cF">
            Vilka insatser har ministern gjort för att stärka integrationsarbetet
            i norra Öresundsområdet?
          </p>
        </div>
      </div>
    </body>
  </text>
</TEI>
