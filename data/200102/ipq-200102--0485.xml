<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0485">
  <teiHeader>
    <fileDesc>
      <titleStmt>
        <title>folkhälsan</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkhälsan till socialminister Lars Engqvist om folkhälsan</title>
          <idno type="rdwebb">GP10485</idno>
          <ref type="dokument_url_text">http://data.riksdagen.se/dokument/GP10485/text</ref>
          <ref type="dokument_url_html">http://data.riksdagen.se/dokument/GP10485</ref>
          <ref type="dokumentstatus_url_xml">http://data.riksdagen.se/dokumentstatus/GP10485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5uBzuXcHUDBGztVPQAojDn" corresp="i-ESKbhHz2VETwMj9meYcmxk">
          <date when="2002-05-14"/>
        </correspAction>
        <correspAction type="answered" xml:id="i-2nmjcvrJmkwDxPSJYUSUwy" corresp="i-ESKbhHz2VETwMj9meYcmxk">
          <date when="2002-05-28"/>
        </correspAction>
        <correspAction type="sent" xml:id="i-EatzeuDxt1zdVVdJoAtSK" corresp="i-Gcjbk3nJyjWXPaa2dm3MFR">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9fS2evgrJtoZt2MP1EWabx">
            Interpellation 2001/02:485 av Elver Jonsson (fp) till socialminister
            Lars Engqvist om folkhälsan
          </p>
        </div>
        <div type="ipqSubmissionInfo">
          <p xml:id="i-SsGNmGK7WFB9bKXGGhr3og">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9voDhiD7CTFrNKbkiMoQXe">
            För några dagar sedan skrev en statsrådskvartett en debattartikel
            om den ökade ohälsan som ett kolossalt resursslöseri. Ministrarna
            Thalén, Ringholm, Sahlin och Engqvist hade i sin tankesmedja dragit
            slutsatsen att ohälsan drabbar först och främst individen men
            också sedan samhället. Den är fruktansvärt dyr och den redan gigantiska
            kostnaden för sjukskrivningarna ökar i katapultfart.
          </p>
          <p xml:id="i-PCHdoE13XYCdS7wvqqJ7z1">
            Man konstaterade att ganska snart kommer allt färre människor
            i arbetsför ålder som ska försörja alltfler. Ministrarna önskade
            halvera socialbidragsmålet men självfallet måste alla goda krafter
            samverka. De fackliga organisationerna och arbetsgivarna med den
            förlängda sjuklöneperioden skulle ge åtminstone statskassan rådrum.
          </p>
          <p xml:id="i-Yb4385sBETZKsizHNr7uLy">
            Skribenterna påstod vidare att arbetslösheten var enligt strategin
            löst och att minsann fyra av fem skulle vara i arbete inom ett
            par år.
          </p>
          <p xml:id="i-ThiefxK6MgncQXHba1tEcf">
            Nu är det inte så väl att så många är i arbete, öppna arbetslösheten
            är oftare över än under 4 % och alltfler bedömare ifrågasätter
            möjligheterna att nå 80-procentig sysselsättningsgrad. Detta trots
            att man har i rekordtakt förtidspensionerat alltfler sådär 40
            000@45 000 om året och siffran torde snart uppgå till omkring
            en halv miljon människor, dvs. 10@12 procentenheter av arbetskraften.
          </p>
          <p xml:id="i-3bVXJEYCXsk8xovWnusnes">
            Alkoholflödet @ värre än vårfloden
          </p>
          <p xml:id="i-Ln8jgJn1aeUL5RY1KdTXD6">
            Det anmärkningsvärda i den i övrigt politiskt korrekta artikeln
            var att när man försöker skriva ut recept för ett friskare Sverige
            så lyckas man helt exkludera alkoholfrågan. Det har visserligen
            tagits en nationell handlingsplan där återigen kommuner, landsting,
            arbetsmarknadens parter och en rad andra förutses ta både initiativ
            och stå för verksamheten. När riksdagen i många socialpolitiska
            beslut gång på gång slagit fast att vårt största medicinska och
            sociala problem är våra bruksgifter. Både de legala och de kriminella.
            Att då ha några konferenser, kommittéer och handlingsplaner känns
            föga heroiskt. Det sker en våldsam ökning av den ölflod som forsar
            genom landet, den sveper med sig framför allt unga människor och
            ger ganska snabbt bestående skador. Vinimportörerna är på allerten
            och spritdistributörerna har goda försäljningssiffror.
          </p>
          <p xml:id="i-BwkmtfpGfVDRfFFHziqmSu">
            Den ökning som skett under första kvartalet detta år torde ligga
            på 10@15 %. Det kan säkerligen relateras till skattesänkning på
            alkohol.
          </p>
          <p xml:id="i-8YGXKJguFdLQwzuDdJRgni">
            Ett ökat öppethållandet på systembolagen, lördagsöppet, kvällsöppet
            och fler försäljningsställen har säkert bidragit till den ökade
            totalkonsumtionen. Trots att regeringen formellt hävdar totalkonsumtionens
            relation till skador och dödsfall så synes man inte särskilt mycket
            bry sig om situationen.
          </p>
          <p xml:id="i-481NMWCGbctky8p3ySDXet">
            Varje dygn kör ca 14 000 personer omkring rattfulla samtidigt
            som polisens razzior blir färre. Enligt professor Thord Nordström
            är korrelationen mellan konsumtionsökning och rattfylleri 0,7.
            Det innebär att om konsumtionen stiger 1 procentenhet så stiger
            rattfylleriet med 0,7 procentenheter. Med den ökning vi nu har
            kunnat notera, dvs. den högsta alkoholkonsumtionen på 100 år kan
            vi förvänta en ökad risk att dödas i trafiken i alkoholrelaterad
            olycka. Det räcker inte med att du själv är spik nykter. Alltför
            många utsätter sina medtrafikanter dagligen för en stor och ökad
            olycksrisk.
          </p>
          <p xml:id="i-rd4X57eVbHoZBhAA4VBz1">
            Internationell förpliktelse
          </p>
          <p xml:id="i-SCkS2Y3WFiGsJZoXotQYAa">
            I det internationella perspektivet har Sverige fortfarande en
            bra position. När allt kommer omkring finns det en stor folklig
            acceptans för att vi har ett skatteinstrument i avsikt att dämpa
            konsumtionen. Olika folkrörelser och opinionsgrupper är engagerade
            i problemet och vi har lyckats hålla en förståelse i breda folklager
            för insatser på alkoholområdet.
          </p>
          <p xml:id="i-J9AzVRvzR81T9DCAWkLbJ5">
            Risken är att vi snabbt kan tappa position. Stockholms tingsrätt
            gav för en tid sedan tidningen Gourmet rätt att publicera alkoholreklam
            och kommunerna fortsätter att ha en slapp hållning till restaurangetableringen
            med utskänkningstillstånd. Sverige har i europeiskt WHO-sammanhang
            gett långtgående utfästelser att gripa sig an drogfrågorna i vid
            bemärkelse i avsikt att dämpa såväl konsumtion som skadorna. En
            sträng promillelagstiftning som vi har i trafiken och också numera
            i sjötrafiken är viktiga signaler och ett gott instrument att
            upprätthålla en mer trafiksäker miljö.
          </p>
          <p xml:id="i-D3PpE3coTzMGoTvxhNMBXf">
            När WHO:s generaldirektör Gro Harlem Brundtland talade på den
            ungdomskonferens som socialministern stod som värd för förra året
            rapporterades att det inom WHO:s Europaregion dör över 50 000
            unga mellan 20 och 30 år. Det är en gigantisk katastrof som borde
            leda till kraftfulla åtgärder på en rad områden. Då räcker det
            inte att förlita sig på andra instanser @ politiska eller byråkratiska
            @ som på annat håll kan gå in och göra nödvändiga insatser.
          </p>
        </div>
        <div type="ipQuestion">
          <p xml:id="i-GiTQk6zjM23QdSuHeoudrU">
            Jag vill med det anförda ställa följande frågor till socialminister
            Engqvist:
            <list rend="unordered">
              <item>
                1. Vilka åtgärder avser socialministerna att vidta för att Sverige
                som nation ska leva upp till de höga folkhälsopolitiska mål som
                håller tillbaka alkoholkonsumtionen och dess skador?
              </item>
              <item>
                2. Avser statsrådet att inom EU:s ram verka för att goda erfarenheter
                från svensk drogpolitik starkare ska kunna etableras också i Europa?
              </item>
              <item>
                3. Avser socialministern att gå i täten för en bred folklig kampanj
                i avsikt att senarelägga den alltför tidiga ungdomsdebuten med
                alkohol och tobak?
              </item>
            </list>
          </p>
        </div>
      </div>
    </body>
  </text>
</TEI>
