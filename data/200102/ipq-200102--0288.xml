<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0288">
  <teiHeader>
    <fileDesc>
      <titleStmt>
        <title>reklamförbud och tryckfriheten</title>
        <author>Kinberg, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reklamförbud och tryckfriheten till socialminister Lars Engqvist om reklamförbud och tryckfriheten</title>
          <idno type="rdwebb">GP10288</idno>
          <ref type="dokument_url_text">http://data.riksdagen.se/dokument/GP10288/text</ref>
          <ref type="dokument_url_html">http://data.riksdagen.se/dokument/GP10288</ref>
          <ref type="dokumentstatus_url_xml">http://data.riksdagen.se/dokumentstatus/GP10288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <persName>Kinberg, Anna (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-31wyhAv6FbPFZjs3Z5cpqq" corresp="i-ESKbhHz2VETwMj9meYcmxk">
          <date when="2002-03-12"/>
        </correspAction>
        <correspAction type="answered" xml:id="i-N4YauuseGRUL1fzADzSBgK" corresp="i-ESKbhHz2VETwMj9meYcmxk">
          <date when="2002-04-02"/>
        </correspAction>
        <correspAction type="sent" xml:id="i-XDU9JuSEno2h7gQFR95kEH" corresp="i-CajxChHCyySL6R6AQNT1bF">
          <date when="2002-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MeZ3D46SyaomiqJQ5oa7pk">
            Interpellation 2001/02:288 av Anna Kinberg (m) till socialminister
            Lars Engqvist om reklamförbud och tryckfriheten
          </p>
        </div>
        <div type="ipqSubmissionInfo">
          <p xml:id="i-FAf2RCt8zsTvxM5pPmRULY">
            den 6 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NZ3JphtwSCoFv1ZFfQWEPd">
            Det finns flera principiella skäl att rikta invändningar mot
            det svenska förbudet mot alkoholreklam. Det första, och allvarligaste,
            är att förbudet är en inskränkning av den grundlagsfästa yttrande-
            och tryckfriheten. Budskap tystas både direkt, genom att företag
            som tillverkar och säljer alkohol inte tillåts upplysa om sina
            produkter, och indirekt genom att medierna förlorar annonsintäkter
            och därmed kan exempelvis färre tidningar bära sig på marknaden.
          </p>
          <p xml:id="i-9LyTKQEbUGpnWqYhQQQoAT">
            Tystandet av information kring alkoholprodukter från olika leverantörer
            är också en inskränkning av den fria konkurrensen. Konsumenterna
            får genom reklamförbudet sämre kännedom om nya produkter, vad
            som skiljer de olika varumärkena och vilket utbud som är tillgängligt.
            Det försvårar inte minst för nya eller utländska aktörer att utmana
            traditionella köpmönster.
          </p>
          <p xml:id="i-M9wboLi9v6ff2EEYqDfDhf">
            Invändningarna har nu vunnit laga kraft genom en dom i tingsrätten.
            Detta då förbudet bedöms strida mot EU:s regler för fri rörlighet
            för varor och tjänster. De av regeringen framförda folkhälsoskälen
            har inte bedömts vara av tillräcklig vikt för att tillåta inskränkningar
            i de medborgerliga rättigheterna till handel över gränserna. Tingsrätten
            menar i sin dom att reklamförbudet bör hävas för alla tryckta
            tidskrifter, inte bara för den åtalade tidningen Gourmet, och
            kan därmed sägas ha beaktat den principiella vikten av tryckfriheten
            i detta mål.
          </p>
          <p xml:id="i-EFPr3XWu9MqxCt9rzXErHw">
            Till dessa principiella invändningar kan fogas att reklamförbudet
            med tiden blivit alltmer verkningslöst. Därmed minskar dess eventuella
            betydelse för folkhälsan ytterligare. Ett exempel är de av tingsrätten
            anförda skälen att alltfler tidningar skriver alltmer om vin,
            sprit och öl på nyhetsplats. Det gör ett förbud mot alkoholreklam
            än mer inkonsekvent. Ett annat exempel är den tillåtna reklamen
            för lättöl, reklam vars budget överstiger bryggeriernas intäkter
            från lättölsförsäljningen.
          </p>
          <p xml:id="i-UgMcbXwAN5fvsz6Ag6dGNr">
            Något bevisat samband mellan alkoholreklamen och ökad konsumtion
            finns inte. I allt väsentligt har reklamen som funktion att hjälpa
            konsumenter välja sort och varumärke. Det ger konsumenterna möjlighet
            att välja även mindre skadliga alternativ eller alternativ som
            producerats på det sätt eller i det land som konsumenten föredrar.
          </p>
          <p xml:id="i-PECe99bCb3JcB83ickAVKJ">
            Legitimiteten i ett förbud som sätter sig över grundläggande
            medborgerliga rättigheter har därmed eroderats. Det medför även
            risker gällande legitimiteten rörande lagar i allmänhet.
          </p>
          <p xml:id="i-WCLNcg2XuSWUcxaGArE7Qz">
            Vad avser socialministern att vidta för åtgärder för att tillse
            att alkohollagstiftningen fortsättningsvis anpassas i enlighet
            med lagstadgade fri- och rättigheter som yttrande- och tryckfrihet,
            samt fri rörlighet för varor och tjänster?
          </p>
        </div>
      </div>
    </body>
  </text>
</TEI>
