<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0305">
  <teiHeader>
    <fileDesc>
      <titleStmt>
        <title>våld mot kvinnor med funktionshinder</title>
        <author>Fransson, Sonja (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>våld mot kvinnor med funktionshinder till socialminister Lars Engqvist om våld mot kvinnor med funktionshinder</title>
          <idno type="rdwebb">GP10305</idno>
          <ref type="dokument_url_text">http://data.riksdagen.se/dokument/GP10305/text</ref>
          <ref type="dokument_url_html">http://data.riksdagen.se/dokument/GP10305</ref>
          <ref type="dokumentstatus_url_xml">http://data.riksdagen.se/dokumentstatus/GP10305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C3fSSzQDuoh3kKasHW4AKa</idno>
            <persName>Fransson, Sonja (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-SoKDRVT6aytzQh8588i2B2" corresp="i-ESKbhHz2VETwMj9meYcmxk">
          <date when="2002-03-12"/>
        </correspAction>
        <correspAction type="answered" xml:id="i-71EN8bXYuiZapmgVDZiNYM" corresp="i-ESKbhHz2VETwMj9meYcmxk">
          <date when="2002-04-02"/>
        </correspAction>
        <correspAction type="sent" xml:id="i-MpNjExr36jj5BL52Pn5CxZ" corresp="i-C3fSSzQDuoh3kKasHW4AKa">
          <date when="2002-03-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2WLnhMQBUq54okN5dR5sRu">
            Interpellation 2001/02:305 av Sonja Fransson (s) till socialminister
            Lars Engqvist om våld mot kvinnor med funktionshinder
          </p>
        </div>
        <div type="ipqSubmissionInfo">
          <p xml:id="i-9yVwgxckjeTgm1xeHmEQcN">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-66vfwfVDBXvJNnTV5CcEEA">
            Internationella kvinnodagen sätter fokus på att de mänskliga
            rättigheterna ska gälla oavsett kön. Det är vårt gemensamma ansvar
            att alla människor får jämlika levnadsförhållanden och rätt till
            medbestämmande och delaktighet.
          </p>
          <p xml:id="i-FnLKAVGaBTh19ACs2Gz4ax">
            Svensk lagstiftning reglerar att vissa grupper inte ska diskrimineras.
            Det är mycket viktigt. Vi är många som funnit detta som en bra
            början men inte helt tillfyllest. Efter riksdagens beslut utreds
            nu en generell lag mot diskriminering. Till grund för detta beslut
            låg bl.a. en motion från Riksdagens Handikappforum.
          </p>
          <p xml:id="i-NQg7aggCE6otq5TkotLgam">
            Trots förbättrad lagstiftning och många goda föresatser finns
            ett utbrett våld mot kvinnor även i vårt land. Oftast finns våldsutövaren
            inom den närmaste kretsen. Ju mer beroende kvinnan är av honom,
            desto mer dold kan misshandeln förbli.
          </p>
          <p xml:id="i-JKCATv9yHqRTzmfoMuJAvn">
            Det finns flera förklaringsmodeller till varför kvinnor drabbas
            av våld, och varför män i betydligt större utsträckning är utövare
            av våld.
          </p>
          <p xml:id="i-CDaPsJZVxf2VSLaZKUnehD">
            Detta visar inte minst skriften "När man slår mot det som gör
            ont" som det Nationella rådet för kvinnofrid gett ut. Man menar
            att det förutom att förövaren försöker kontrollera och kränka
            kvinnan genom våld och hot om våld dessutom finns särskiljande
            drag som härrör ur kvinnans utsatthet på grund av funktionshindret.
          </p>
          <p xml:id="i-EvAi6BTsmg1hEGdwyfVcDG">
            En utvecklingsstörd kvinna kan t.ex. ha svårt att själv värna
            sin sexuella integritet och dra gränser. En blind kvinna kan ha
            svårare att värja sig och ta sig från platsen. En rörelsehindrad
            kvinna som är beroende av vård kan hotas av den man som samtidigt
            vårdar henne och som hon är helt beroende av.
          </p>
          <p xml:id="i-UfA4Tx3pqeXYGRNXHzPr4c">
            Ekonomiskt oberoende är viktigt för alla kvinnor. Kvinnor med
            funktionshinder har ofta en svagare anknytning till arbetslivet
            och lider därför ofta av en svag ekonomi. Därmed riskerar de att
            dessutom bli ekonomiskt beroende av sin partner eller familj.
          </p>
          <p xml:id="i-H1AQ13zvTP7EojMWEcNvj">
            Trots att den synliga misshandelsbrottsligheten är stor, är den
            bara toppen på ett isberg. År 2000 anmäldes 57 382 misshandelsbrott
            till polisen, varav nästan 20 000 gällde våld mot kvinnor. Ca
            20 kvinnor dödas per år av en man som de har eller haft en nära
            relation till. Hur många av de våldsutsatta kvinnorna som har
            funktionshinder finns ingen uppgift om. Troligen är här mörkertalet
            ännu större.
          </p>
          <p xml:id="i-ALmDFCu8ziCLgLnQwUgYm5">
            I dag förs ingen statistik inom varken socialtjänst, sjukvård,
            polis eller övrigt rättsväsende som uppmärksammar om våldsutsatta
            kvinnor har eventuella funktionshinder. Kvinnojourer och brottsofferjourer
            noterar heller inte funktionshinder. Sådan statistik är av särskilt
            värde, om man misstänker att funktionshinder ökar utsattheten
            för misshandel.
          </p>
          <p xml:id="i-2814f6r2DKQbWfYwc8SJKy">
            Vi vet därför väldigt lite om våld och utsatthet inom vården
            och ännu mindre om vad som förekommer bakom slutna väggar i hemmen.
          </p>
          <p xml:id="i-M1rTTAUPZ3aN4Zcd2cfAZu">
            Generellt sett betonar forskare som studerat våld mot funktionshindrade
            att risken för beroende och utsatthet ökar med funktionshinder,
            något som i sig gör det motiverat att studera denna grupp. Är
            man dessutom kvinna och därmed riskerar större utsatthet för sexuellt
            våld borde det vara ännu rimligare att vi sökte mer kunskap.
          </p>
          <p xml:id="i-JRkFAGCV1Y7ggkDX1mRoPT">
            Beträffande olyckor av skiftande svårighetsgrad görs en enkel,
            anonym registrering i många kommuner och landsting av omständigheterna
            kring olycksfallet. Misshandel borde kunna registreras på liknande
            sätt för att ge mer kunskap om t.ex. förekomst av funktionshinder
            som faktor.
          </p>
          <p xml:id="i-FsBgUgKysCETizy2Mu57iD">
            Ytterligare forskning måste till för att vi ska få mer kunskap
            om hur många och på vilket sätt kvinnor med funktionshinder utsätts
            för våld.
          </p>
          <p xml:id="i-S68NW1opFaEkkN3QELioQc">
            En central faktor om man vill förebygga övergrepp tycks vara
            att förhindra en situation där kvinnan är utlämnad till endast
            en kontakt med omvärlden. Det betyder i förlängningen att familjemedlemmar
            kan fungera mycket bra som personliga assistenter, men att kvinnan
            inte uteslutande bör ha kontakt med en person. Det behövs med
            andra ord större nätverk runt kvinnor som är totalt beroende av
            sin vårdare @ antingen familjemedlem eller assistent.
          </p>
          <p xml:id="i-GkVisC8CiAi5JnXtrTSqMZ">
            Inom sjukvården, särskilt boende eller andra situationer råder
            ett beroendeförhållande mellan vårdare och patient. Tyvärr händer
            det att personal inom vården utnyttjar beroendeförhållandet och
            inleder sexuella relationer eller på annat sätt utnyttjar patienter
            sexuellt. Övergrepp kan också begås av medpatienter. Särskilt
            kvinnor med psykiska funktionshinder känner sig enligt Forum Kvinnor
            och Handikapp utsatta.
          </p>
          <p xml:id="i-QsBe5kWvok7GXXmCzEWQsQ">
            Övergrepp kan också begås i samband med färdtjänståkning, skolskjutsning,
            ledsagaruppdrag eller av tjänsteman i tjänsten.
          </p>
          <p xml:id="i-4murqHWM4oXR26Q7ebW2bW">
            Detta innebär att en kvinna med funktionshinder som är mycket
            beroende av stöd och hjälp också befinner sig i många utsatta
            situationer när hon är beroende av så många människor.
          </p>
          <p xml:id="i-FhT9LxVY9UQp5eAkCBCdwh">
            Här saknas en bred kunskap inom vården, hos förtroendevalda och
            bland allmänheten. Många har nog svårt att tro att det förekommer
            våld. "Inte kan maken till denna kvinna som ser ut att vårda henne
            så ömt också misshandla henne?" Hur ska hon bli trodd när det
            ser så bra ut och om hon dessutom är förståndshandikappad och
            har svårt att förklara, vem tror henne då? Det man inte tror ser
            man heller inte.
          </p>
          <p xml:id="i-AFpjeyemJTLk9yjLTebMoe">
            Förutom kunskap handlar det om utbildning för personal men också
            en allmän debatt där vi synliggör, visar att det förekommer och
            blir uppmärksammade på problemet.
          </p>
          <p xml:id="i-U2T9PXWAD2J4Q4bCrHMgZi">
            När misshandlade kvinnor kommit till en punkt där de tvingas
            eller vågar sig ut är det framför allt tre ställen de söker sig
            till: sjukhuset, kvinno-brottsofferjouren eller polisen.
          </p>
          <p xml:id="i-Wp3U1CLpYAWrjdqVWWJ2wW">
            Kvinnojourerna drivs av frivilliga krafter, ibland tillsammans
            med anställda. De som deltar är alltid kvinnor. Efterhand har
            jourerna fått stor erfarenhet av misshandlade kvinnors beteende
            och behov och har därför blivit viktiga kunskapscentra. Kvinnojourorganisationerna
            har intrycket att särskilt psykiskt funktionshindrade och lätt
            utvecklingsstörda kvinnor är utsatta för våld.
          </p>
          <p xml:id="i-BNtPS4mkSeWBhXL7hHLZLk">
            Polisväsendet har enligt kvinnojourorganisationerna kommit längst
            i kunskap om misshandel av kvinnor. Men det gäller kvinnor utan
            funktionshinder. Kunskaperna om olika former av funktionshinder
            är knappa. Risken är att kvinnan inte blir ansedd som trovärdig,
            särskilt vid dolda funktionshinder, t.ex. lättare utvecklingsstörning.
          </p>
          <p xml:id="i-8Q8bFGybMmFXfcYxpgi365">
            Vid rättegång kan det saknas uppgift om att ett funktionshinder
            finns med i bilden. Kvinnan kan på grund av sitt funktionshinder
            verka virrig och annorlunda, vilket troligtvis påverkar bedömningen
            av hennes trovärdighet i rätten.
          </p>
          <p xml:id="i-KdYMohdWp1vjcFjCzdcpmo">
            Ur rättssäkerhetssynpunkt är det av stor betydelse att det framkommer
            om funktionshinder föreligger och vilka begränsningar funktionshindret
            i så fall medför, och att det finns kunskap om funktionshinder
            bland jurister och nämndemän.
          </p>
        </div>
        <div type="ipQuestion">
          <p xml:id="i-5uUjMLbfUPdEuCYCgptsC9">
            Mot denna bakgrund vill jag fråga socialministern:
            <list rend="unordered">
              <item>
                1. Vi har mycket dåliga kunskaper om hur många och på vilket
                sätt kvinnor med funktionshinder är utsatta för våld och övergrepp.
                Det behövs därför mer statistik och framför allt mer forskning
                inom flera områden som givits exempel på ovan. Är ministern beredd
                att satsa på detta?
              </item>
              <item>
                2. Det råder stor okunskap om kvinnors med funktionshinder utsatthet
                inom vård och omsorg. Det krävs en bred allmän debatt, utbildning
                och ett medvetandegörande av problemet både i hemmet och på vårdinrättningarna.
                Är ministern beredd att medverka till att lyfta denna fråga för
                mer utbildning för personal och en bredare allmän kunskap?
              </item>
              <item>
                3. Det behövs mer kunskap och utbildning också inom polis och
                i övrigt rättsväsende om funktionshinder och om kvinnors med funktionshinder
                särskilda utsatthet i en beroendeställning. Är ministern beredd
                att göra en insats för att öka förståelsen och kunskapen inom
                detta område?
              </item>
            </list>
          </p>
        </div>
      </div>
    </body>
  </text>
</TEI>
