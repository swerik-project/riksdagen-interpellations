<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0492">
  <teiHeader>
    <fileDesc>
      <titleStmt>
        <title>alternativa drivmedel</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>alternativa drivmedel till finansminister Bosse Ringholm om alternativa drivmedel</title>
          <idno type="rdwebb">GP10492</idno>
          <ref type="dokument_url_text">http://data.riksdagen.se/dokument/GP10492/text</ref>
          <ref type="dokument_url_html">http://data.riksdagen.se/dokument/GP10492</ref>
          <ref type="dokumentstatus_url_xml">http://data.riksdagen.se/dokumentstatus/GP10492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Saarinen, Ingegerd (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-39H9dhSZ3vNpXin8csgxWd" corresp="i-A5R84cTmpky3NHJ7nLKaEt">
          <date when="2002-05-14"/>
        </correspAction>
        <correspAction type="answered" xml:id="i-2dwk2wxs5tn4pxkzFRqMp2" corresp="i-A5R84cTmpky3NHJ7nLKaEt">
          <date when="2002-05-27"/>
        </correspAction>
        <correspAction type="sent" xml:id="i-6WQ7f5yFxtCksVk46jFVyY" corresp="i-2xzcr3nLPgka3s5j7pZ98N">
          <date when="2002-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7xmNfhJKVJUxEKRaN5MMaH">
            Interpellation 2001/02:492 av Ingegerd Saarinen (mp) till finansminister
            Bosse Ringholm om alternativa drivmedel
          </p>
        </div>
        <div type="ipqSubmissionInfo">
          <p xml:id="i-SfNPdkv3zCTYLb34uy3evv">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RUxrTzviziQqd4AGkMdrES">
            Styrmedlen kring alternativa drivmedel och angränsande områden
            präglas av systemfel. Vi har nästan genomgående detaljstyrning
            av hur man ska göra eller hur något ska se ut, och utvecklingsarbete
            styrs ryckigt via försiktiga dispenser och undantag. I stället
            borde vi ha mer av generella skatter och regler som styr mot önskat
            resultat.
          </p>
        </div>
        <div type="ipQuestion">
          <p xml:id="i-XgaktfBduCzTQVkYJP9xqd">
            Några förtydligande exempel:
            <list rend="unordered">
              <item>
                Inga nya dispenser för pilotprojekt har bifallits de senaste
                fyra åren.
              </item>
              <item>
                Enligt skattestrategin för alternativa drivmedel ska koldioxidneutrala
                drivmedel undantas från just koldioxidskatt, men bara upp till
                ett visst budgetutrymme.
              </item>
              <item>
                Etanolfabriken i Norrköping som startade förra året riskerar
                att inte få fortsatt skattedispens på grund av ett utslag i EG-domstolen.
              </item>
              <item>
                De nedsatta förmånsvärdet för miljöbilar, vilket Miljöpartiet
                medverkat till, pekar ut några enstaka typer av fordon i stället
                för att sätta upp miljörelaterade ramvillkor.
              </item>
              <item>
                Fordonsskatten för bussar bygger på om motorerna fysiskt modifierats
                för annat drivmedel än diesel eller inte.
              </item>
              <item>
                Alkylatbensinen kommer först nu att få något nedsatt skatt, vilket
                med facit i hand borde ha skett för mer än tio år sedan.
              </item>
              <item>
                EU-direktiv hindrar fortfarande inblandning av mer än 5 % etanol
                i bensin, trots att detta har goda miljöeffekter.
              </item>
              <item>
                Miljöklassningen av drivmedel innehåller tekniska regleringar
                som automatiskt utestänger renare drivmedel, vilket dock är under
                utredning efter initiativ från riksdagen.
              </item>
              <item>
                Skatteundantaget för biogas som drivmedel reglerar med vilken
                metod gasen ska produceras.
              </item>
            </list>
          </p>
          <p xml:id="i-Af9cUYqwdv6hQB2D4eewe4">
            Sammantaget har vi i dag en situation där i praktiken enbart
            kommunala organisationer eller andra stora organisationer som
            har starkt politiskt inflytande kan investera och bedriva verksamhet.
            Samtidigt vet vi att sådana organisationer inte alltid är de största
            innovatörerna.
          </p>
          <p xml:id="i-7esUeRhEmNLj3jAuiKPEhQ">
            Vi har också en situation där skatteregler normalt kommer i efterhand
            och därmed hindrar utvecklingen, och att de är detaljstyrande
            snarare än målstyrande. Det är numera svårt att hitta exempel
            på motsatsen.
          </p>
          <p xml:id="i-UJMtqtUT5UXCbVf9jXL3R2">
            En del av detta förstärks av EU. Mineraloljedirektiv anger t.ex.
            att alternativa drivmedel ska hanteras via kortsiktiga och begränsade
            undantag. EU:s nya förslag till direktiv om biodrivmedel innehåller
            en definition av biodrivmedel som utgår enbart från vilken råvara
            som används och som inte tar hänsyn till totala utsläpp av växthusgaser
            från hela livscykeln. Det skiljer sig principiellt från den aviserade
            svenska skattestrategin som utgår från begreppet koldioxidneutral.
            EU-förslagets skattedel innehåller dessutom en rad moment som
            snarast skulle skapa mer av godtycklig och ryckig styrning via
            skattedispenser i stället för de homogena och långsiktiga förhållanden
            som aktörerna behöver.
          </p>
          <p xml:id="i-FNVfBCAbRSwZDXmxkdZYWy">
            I grunden har ju alternativa drivmedel en intressant potential
            när det gäller att förbättra miljö och sysselsättning, och Sverige
            skulle kunna vara ett teknikledande land.
          </p>
          <p xml:id="i-UhJNH6epzXnWcWmWznAUgD">
            Tänker statsrådet att vidta några åtgärder för att utvecklingen
            i Sverige och EU ska vridas åt ett mer gynnsamt håll där lagar
            och regler stimulerar utvecklingen i stället för att i bästa fall
            följa utvecklingen?
          </p>
        </div>
      </div>
    </body>
  </text>
</TEI>
