<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0159">
  <teiHeader>
    <fileDesc>
      <titleStmt>
        <title>kultursponsring</title>
        <author>Hansson, Roy (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kultursponsring till kulturminister Marita Ulvskog om kultursponsring</title>
          <idno type="rdwebb">GP10159</idno>
          <ref type="dokument_url_text">http://data.riksdagen.se/dokument/GP10159/text</ref>
          <ref type="dokument_url_html">http://data.riksdagen.se/dokument/GP10159</ref>
          <ref type="dokumentstatus_url_xml">http://data.riksdagen.se/dokumentstatus/GP10159</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZ8SfvMTUwmGX9ydckup6w</idno>
            <persName>Hansson, Roy (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-R4TqzK8MBju7p4USmJGuX" corresp="i-JchxQfU1zc3XVbvadFgBSn">
          <date when="2002-01-15"/>
        </correspAction>
        <correspAction type="answered" xml:id="i-JJNraZc2WnqeiMYjmr8Jjd" corresp="i-JchxQfU1zc3XVbvadFgBSn">
          <date when="2002-01-18"/>
        </correspAction>
        <correspAction type="sent" xml:id="i-KbGinP82xni81DH4VKTzF2" corresp="i-TZ8SfvMTUwmGX9ydckup6w">
          <date when="2001-12-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-z7VU3j1FTUFesFtmToHK3">
            Interpellation 2001/02:159 av Roy Hansson (m) till kulturminister
            Marita Ulvskog om kultursponsring
          </p>
        </div>
        <div type="ipqSubmissionInfo">
          <p xml:id="i-Wd9LLPRRhHZFRFmz3kd6XD">
            den 27 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QUiRmYMfKXxBwzmkZs1ft5">
            En av slutsatserna av den senaste utvecklingen vad gäller kultursponsring
            är att kulturministern uppenbarligen önskar se ytterligare begränsningar
            av olika kulturinstitutioners möjlighet att öka institutionens
            finansiering genom sponsring.
          </p>
          <p xml:id="i-H2rZawVjVfLT1rMAi7PBrg">
            Ur min synvinkel borde det tvärtom vara en kulturministers önskan
            och ambition att kulturen får så bra finansieringsvillkor som
            möjligt. Bristerna i lagstiftningen vad gäller kultursponsring
            tyder dock på att det inte verkar vara så i vårt land. Konsekvenserna
            av regeringens politik är tvärtom att kulturinstitutioners möjlighet
            att förbättra och öka sin egen finansiering begränsas.
          </p>
          <p xml:id="i-HdUF3tjt5651bQvfvAxDT2">
            Jag har tagit del av medieuppgifter där kulturministern givit
            uttryck för uppfattningen att det är bättre att minska kulturutbudet
            än att finansiera det med hjälp av sponsring.
          </p>
          <p xml:id="i-2WwzhoMtcf4dm3JxGWSGbc">
            Dessa uppgifter är förhoppningsvis felaktiga, då en kulturministers
            högsta önskan som sagt borde vara ett så rikt kulturutbud som
            möjligt.
          </p>
          <p xml:id="i-VoPP83a61w4VSFCiKsA9qr">
            Vid föreningen Kultur och Näringslivs årliga festlighet, där
            samarbetet mellan Kungliga dramatiska teatern och Telia belönades
            med pris för bästa kultursponsring 2001, framkom att stora delar
            av Kungliga dramatens hela turnéverksamhet finansieras med just
            sponsring.
          </p>
          <p xml:id="i-NX8FPKG499n1cc3pFeijRr">
            Att sponsringen verkligen har stor betydelse för kulturen kan
            Dramatens vice vd Staffan Rydén belägga. I samband med att priset
            för bästa kultursponsring delades ut sade han följande: "Att möta
            Telias personal och värva nya teaterbesökare via t.ex. Club Dramaten
            är en av de stora vinsterna med samarbetet med Telia tillsammans
            med det ekonomiska bidraget som gjort att vi kunde starta Elverket
            och åka på turnéer med våra föreställningar."
          </p>
          <p xml:id="i-MeR7AiiPDhbjL5zYHLXCdA">
            Detta visar att sponsring även har som mål att bredda kulturen
            till många människor som möjligen inte i vanliga fall deltar i
            kulturverksamhet, genom att sponsrande företag får möjlighet att
            bereda sina anställda en kulturupplevelse.
          </p>
          <p xml:id="i-Sy1pf6ztUDkJx8bJkS6gW2">
            Ett bekymmer med sponsring av kultur är den rådande osäkerheten
            vad gäller hur skattelagstiftningen inom detta område ska tillämpas
            eller tolkas. Nu finns motionsförslag i riksdagen som innebär,
            om dessa förslag vinner majoritetens gillande, att det finns stöd
            för en översyn av skattelagstiftningen inom detta område.
          </p>
          <p xml:id="i-XHbDyUQS6ohvGSQsdtK8oZ">
            Ett annat bekymmer, som bl.a. Svenska Dagbladet lyfter fram den
            16 december 2001, är den osäkerhet som råder vad gäller hur Kulturdepartementets
            nya regleringsbrev ska tolkas. Där står att kultursponsring är
            tillåtet för särskilda ändamål som inte ryms inom statsbidraget,
            men bara så länge sponsorsförhållandet inte innehåller "villkor
            som avviker från de kulturpolitiska målen och riktlinjerna". Mot
            denna bakgrund har personal från Kulturdepartementet uttalat att
            det innebär att kulturinstitutioner ska undvika att "teckna avtal
            med väldigt kontroversiella sponsorer". Som exempel nämns samarbetet
            mellan Kulturhuset och Ikea.
          </p>
          <p xml:id="i-6QdP2kM1EYc9Wbc3kMhhVi">
            Mot bakgrund av ovanstående vill jag ställa följande frågor till
            kulturministern:
          </p>
          <p xml:id="i-9K4wnL6xHnvCsapnjKtido">
            På vilka skäl grundar sig regeringens önskan att begränsa kulturutbudet
            genom att försvåra eller begränsa finansiering av kulturverksamhet
            genom sponsring?
          </p>
          <p xml:id="i-379wb6qxqWXuP2LyuCxKUr">
            Vilka åtgärder avser statsrådet vidta för att få till stånd en
            översyn av lagstiftningen vad gäller kultursponsring?
          </p>
          <p xml:id="i-X7osoJPpsU7JEhmhs7mcdg">
            Vilka åtgärder avser statsrådet vidta vad gäller att skapa klarhet
            i vilka företag som faller inom ramen för "väldigt kontroversiella
            företag", och därmed inte bör vara aktuella för kulturinstitutioner
            att ingå sponsorsavtal med?
          </p>
        </div>
      </div>
    </body>
  </text>
</TEI>
