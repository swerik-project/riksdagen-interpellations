<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0301">
  <teiHeader>
    <fileDesc>
      <titleStmt>
        <title>beskattning av alkoholdrycker</title>
        <author>Silfverstrand, Bengt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>beskattning av alkoholdrycker till finansminister Bosse Ringholm om beskattning av alkoholdrycker</title>
          <idno type="rdwebb">GP10301</idno>
          <ref type="dokument_url_text">http://data.riksdagen.se/dokument/GP10301/text</ref>
          <ref type="dokument_url_html">http://data.riksdagen.se/dokument/GP10301</ref>
          <ref type="dokumentstatus_url_xml">http://data.riksdagen.se/dokumentstatus/GP10301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <persName>Silfverstrand, Bengt (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5Agsc72oCVprFrRpejhE6P" corresp="i-A5R84cTmpky3NHJ7nLKaEt">
          <date when="2002-03-12"/>
        </correspAction>
        <correspAction type="answered" xml:id="i-8FcmSC9D7DxNBomKoEj4tp" corresp="i-A5R84cTmpky3NHJ7nLKaEt">
          <date when="2002-04-23"/>
        </correspAction>
        <correspAction type="sent" xml:id="i-4nzUEYW9e6ZC265yVyNMmm" corresp="i-DZnrxW2kSEVtagNyHZpyyH">
          <date when="2002-03-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CLp1gspeejcm6AgC762vKc">
            Interpellation 2001/02:301 av Bengt Silfverstrand (s) till finansminister
            Bosse Ringholm om beskattning av alkoholdrycker
          </p>
        </div>
        <div type="ipqSubmissionInfo">
          <p xml:id="i-5TM63C4nVv5Zr5DPdxA3zf">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FZiZnBDoibkfS4rmz1kDGQ">
            Finansdepartementet räknade i sin senaste budget med att staten
            under 2001 skulle få in 4,7 miljarder i skatteintäkter på spriten.
            År 2004 förväntar man sig att dessa intäkter ska ha reducerats
            till 2,7 miljarder på grund av ökad införsel. Dessa siffror innebär
            nära nog en halvering av skatteintäkter på sprit och därmed också
            en drastisk minskning av Systembolagets spritförsäljning. Inräknat
            förlorade momsintäkter skulle det betyda hela 3 miljarder mindre
            i statskassan. I ett sådant framtidsperspektiv kommer Systembolaget
            bara att sälja en av fyra eller fem flaskor sprit av den totala
            konsumtionen. Sverige skulle med en sådan utveckling riskera att
            stå utan spritmonopol, samtidigt som vi då även har förlorat ett
            av våra viktigaste alkoholpolitiska instrument.
          </p>
          <p xml:id="i-5XYtmvDjxiTMaoUJXLef4x">
            Samhällets kontroll över alkoholdistributionen håller på att
            urholkas, vilket är högst allvarligt. Skattehöjningar har varit
            det vedertagna och återkommande sättet att minska konsumtionen
            av alkohol och tobak. I stort sett har detta också varit ett ganska
            effektivt instrument, så länge det inte funnits några marknadsalternativ.
            De höga svenska alkoholskatterna, som varit ägnade att skapa återhållsamhet,
            har nu i stället blivit kontraproduktiva, eftersom de har ökat
            utbudet och tillgängligheten genom att de bidragit till en växande
            "osynlig" marknad särskilt för sprit. Denna utveckling skulle
            i värsta fall kunna betyda slutet för Systembolaget och en viktig
            del av den svenska alkoholpolitiken. Spriten på den osynliga marknaden
            kan dessutom vara hälsofarlig. Den oregistrerade spriten sätter
            människors hälsa på spel, vilket framför allt drabbar ungdomar,
            missbrukare och andra mindre köpstarka grupper.
          </p>
          <p xml:id="i-a6f17RNt1YMMnZvsgUGjJ">
            Så gott som alla undersökningar som gjorts om tillförseln av
            spritdrycker visar emellertid nu att ungefär hälften av den konsumerade
            volymen härstammar från källor som inte återfinns i någon statistik.
            Samtidigt har den verkliga konsumtionen av alkoholhaltiga drycker
            ökat. Det har med andra ord skett en kraftig förskjutning från
            "synlig" till "osynlig" alkoholkonsumtion. Under hela 1990-talet
            har trenden varit att den oregistrerade spriten ökat.
          </p>
        </div>
        <div type="ipQuestion">
          <p xml:id="i-9NJEDKuJgkCfzYvBGBCJK5">
            De huvudsakliga komponenterna i den "osynliga" alkoholhanteringen
            är:
            <list rend="unordered">
              <item>
                Icke registrerad införsel.
              </item>
              <item>
                Konsumtion under utlandsresa och vistelse utomlands.
              </item>
              <item>
                Icke registrerad tillverkning.
              </item>
              <item>
                Smuggling.
              </item>
              <item>
                Alkohol avsedd för andra ändamål.
              </item>
            </list>
          </p>
          <p xml:id="i-3SjoY5KWJN6Q6c3QDJY7rD">
            Tullen gör rekordbeslag efter rekordbeslag av smuggelsprit. Beslagen
            av smugglad alkohol ökade mellan åren 1995 och 2000 från knappt
            100 000 liter till 600 000 liter. Den privata införseln av alkohol
            har mer än fördubblats efter EU-inträdet, från 0,7 liter ren alkohol
            per person i Sverige till hela 1,8 liter. Detta menar forskaren
            Håkan Leifman på SoRAD, Centrum för socialvetenskaplig alkohol-
            och drogforskning vid Stockholms universitet.
          </p>
          <p xml:id="i-8BFXTA6eNeUeMa7ESMpFX6">
            Enligt en undersökning om svenska resenärers resandeinförsel
            gjord av SoRAD ökade införseln av sprit med 67 % i januari i år
            jämfört med samma månad förra året. Samtidigt visar Systembolagets
            nya statistik att spritförsäljningen minskade med 4,5 % under
            januari i år jämfört med samma månad förra året. Detta är de första
            observationerna efter det att kvoten på sprit höjdes från en till
            två liter vid årsskiftet.
          </p>
          <p xml:id="i-FY4raYSe2n17Q2uZP82t9o">
            Andelen kommer med all sannolikhet att öka markant i takt med
            de ändrade införselreglerna i EU för privatpersoner. 2003 blir
            kvoten fem liter och 2004 hela tio liter sprit. Den förväntade
            ökade införseln från privatpersoner kommer leda till ökad tillgänglighet
            av alkohol. Den legalt införda alkoholen blir illegal då den säljs
            vidare.
          </p>
          <p xml:id="i-7GExfYqAbmujUXNZf8T1Sn">
            Som flera undersökningar visar, och som bl.a. framgår av en rapport
            från Riksskatteverket, har den ökande illegala handeln med spritdrycker
            ett klart samband med den höga svenska alkoholskatten. Sveriges
            skatt på 40-procentig sprit är 200 kr per liter. Motsvarande skatt
            i Danmark är ca 130 kr, vilken man överväger att halvera före
            år 2004. Skatten i Tyskland uppgår till knappt 50 kr.
          </p>
          <p xml:id="i-6Cjk2ee5v5Lh3iHAqTB9uP">
            Jag utgår från att Finansdepartementet inser problemet men är
            mera osäker på vilka förebyggande åtgärder som vidtagits för att
            möta den skrämmande utvecklingen av den osynliga och illegala
            marknaden. En undersökning vid Lunds universitet gör prognosen
            att Systembolagets försäljning av spritdrycker kommer att minska
            med 85 % om inte spritskatten sänks.
          </p>
          <p xml:id="i-4qZZCuRmrGGBEH7TVf3ufH">
            Den ansvarige EU-kommissionären, Frits Bolkestein, anser att
            det nuvarande systemet med bara en minimiskatt och inget tak,
            är ett hinder för den inre marknadens sätt att fungera. Bolkestein
            har uppenbarligen studerat de svenska siffrorna! Han talar nu
            om att föreslå ett tak, som skulle ligga någonstans kring snittet
            av medlemsländernas spritskatter. För Sveriges del skulle en sådan
            ordning innebära att spritskatten måste sänkas med över 60 %!
            Försöker man hitta ordet "skattesänkning" mellan raderna i budgetpropositionen,
            så är det just en sänkning i storleksordningen 60 %, som skulle
            ge 2,7 miljarder i intäkter år 2004. Den sänkningen ger alltså
            samma resultat som ingen sänkning alls.
          </p>
          <p xml:id="i-CMwHfKxtz82MoXRAKHvrY2">
            Om vi vill behålla kontrollen av alkoholkonsumtionen och värna
            om Systembolagets ställning torde det under alla omständigheter
            vara nödvändigt att använda skatteinstrumentet i sammanhanget.
          </p>
          <p xml:id="i-HrDT6ZwLKnPfoQTQkK3nWp">
            Mot ovanstående bakgrund vill jag ställa följande frågor till
            finansministern:
          </p>
          <p xml:id="i-R4tFkWUxp4AFS2ue5g2zz5">
            1. Vilka åtgärder är regeringen beredd att vidtaga för att åtminstone
            kraftigt begränsa marknaden för den oregistrerade spriten och
            för att återta statens kontroll över alkoholdistributionen?
          </p>
          <p xml:id="i-8xwipVFQJn6KFvrzLwfvPV">
            2. Är regeringen beredd att i detta sammanhang i kommande budgetproposition
            lägga förslag till sänkning av alkoholskatterna?
          </p>
        </div>
      </div>
    </body>
  </text>
</TEI>
