<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0157">
  <teiHeader>
    <fileDesc>
      <titleStmt>
        <title>miljöbalken</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>miljöbalken till miljöminister Kjell Larsson om miljöbalken</title>
          <idno type="rdwebb">GP10157</idno>
          <ref type="dokument_url_text">http://data.riksdagen.se/dokument/GP10157/text</ref>
          <ref type="dokument_url_html">http://data.riksdagen.se/dokument/GP10157</ref>
          <ref type="dokumentstatus_url_xml">http://data.riksdagen.se/dokumentstatus/GP10157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JHzSvtDQT2u4CQc4Bjpq7n" corresp="i-9ih4smVvRYKCMas4i52Xiw">
          <date when="2002-01-15"/>
        </correspAction>
        <correspAction type="sent" xml:id="i-GBdaL6M2d6oMyRH6a2FGe5" corresp="i-SKjAmNScZ7eZ3a8Xy1J8hs">
          <date when="2001-12-20"/>
        </correspAction>
        <correspAction type="answered" xml:id="i-4xe2TW4A3tTKV8R9RK4hvx" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6Wip3Yhyd5GqrwxeMtNcsu">
            Interpellation 2001/02:157 av Maria Larsson (kd) till miljöminister
            Kjell Larsson om miljöbalken
          </p>
        </div>
        <div type="ipqSubmissionInfo">
          <p xml:id="i-7z4sRZdN3RzxtbAnuW9RPp">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7HgQS9H2un4dq6dUoQXwX1">
            Miljöbalken är en omfattande lagstiftning. Innan miljöbalken
            trädde i kraft hade Sverige en mängd lagar inom miljöområdet.
            Översikten var dålig och nya lagar hade successivt komplicerat
            bilden. Meningen var att miljöbalken skulle rätta till detta problem
            och därmed förenkla situationen både för tillsynsmyndigheter och
            för dem som har att rätta sig efter lagstiftningen. Också Sveriges
            internationella förpliktelser på miljöområdet fördes in i balken
            och Sverige fick en av världens modernaste miljölagar. Den ansatsen
            var god.
          </p>
          <p xml:id="i-6QeqUVRqgKxHaBYiiWDMZ5">
            Som tillsynsmyndighet för bl.a. miljöbalken fungerar både länsstyrelserna
            och kommunerna. Dessvärre har man på grund av bristande resurser
            på länsstyrelser och i kommuner svårt att hinna med tillsynen
            på ett tillfredsställande sätt. Det tillskott av resurser för
            prövning och tillsyn som tillfördes länsstyrelserna stod inte
            i rimlig proportion till de nya uppgifter som balken medförde.
            Länsstyrelsen i Jönköping beräknar exempelvis att tillsynsarbetet
            kräver 5 800 arbetstimmar för att fungera bra. Tillgänglig resurs
            är 1 081 timmar. Det betyder att högst 30 % av inkomna ärenden
            kan bli föremål för genomgång och tillsyn.
          </p>
          <p xml:id="i-5cWfeKW3yv5SDbYw7BRiW8">
            Än allvarligare är situationen för många småföretag. Företag
            som driver verksamhet som är tillståndspliktig enligt miljöbalken
            är skyldiga att varje år ge in en miljörapport till tillsynsmyndigheten.
            Av miljörapporten ska framgå vilka villkor som gäller för företagets
            miljötillstånd. I rapporten ska samtliga åtgärder som har vidtagits
            för att uppfylla villkoren anges. Dessutom ska uppgift lämnas
            om resultatet av de vidtagna åtgärderna. Konsultkostnader på 50
            000 kr för att ta fram en miljörapport är inte onormalt. Den brist
            i tillsynen som i dag är ett faktum är inget annat än ett hån
            mot företagaren. Det är självklart nödvändigt för miljöbalkens
            legitimitet att tillsynsverksamheten bedrivs aktivt och effektivt.
          </p>
          <p xml:id="i-QGKiibsTeh6MhF59RG1Qt5">
            Då länsstyrelsernas resurser är begränsade prioriteras åtalsärenden
            framför tillsynsärenden. Miljöbalken kräver att samtliga anmälningar
            om misstanke om brott drivs vidare. Tidigare gjordes en träffsäkerhetsanalys
            vid åtalsärenden, och om utsikterna för fällande dom betecknades
            som små drevs det ej vidare. Detta tar mycket resurser i anspråk
            och inkräktar dessutom på det ordinarie tillsynsarbetet. Miljöbalken
            bör ändras så att träffsäkerhetsanalys fortsatt får fälla avgörandet
            om åtal ska väckas eller ej.
          </p>
          <p xml:id="i-7tBxvWDVwNpLmNKAUZoNPK">
            Under den gamla miljöskyddslagen fanns en miljöskadeavgift. Den
            användes nästan aldrig och hade ingen avskräckande effekt. I syfte
            att komma åt en allmän lagolydnad valde man att vid miljöbalkens
            införande också införa miljösanktionsavgifter för en mängd "standardöverträdelse".
            Det spelar ingen roll om företagaren haft uppsåt eller visat oaktsamhet.
            Ansvaret för överträdelsen är strikt. Något miljöhot eller skada
            behöver inte ha uppstått. Det innebär att den som missar att lämna
            in miljörapporten i tid eller den som börjar gräva utan tillstånd
            får betala en sanktionsavgift.
          </p>
          <p xml:id="i-MJDmhu1Lejn8CcNg3ECdsS">
            Det finns en rad exempel på hur företag har fått betala dryga
            miljösanktionsavgifter för brott mot miljöbalken trots att någon
            egentlig miljöfara aldrig förelegat. På sikt kan också detta påverka
            lagens legitimitet. De påföljder som utdöms måste stå i proportion
            till överträdelsen. För att en miljölag ska få acceptans och efterlevelse
            måste den upplevas som viktig och reglerna som relevanta för att
            uppnå största möjliga miljönytta. Mycket indikerar att regelverket
            är alltför trubbigt för att bli ett fungerande instrument. Exempelvis
            borde miljösanktionsavgiften ta hänsyn till graden av miljöfara
            samt uppsåt. Förändringar vad gäller miljösanktionsavgifterna
            nämns inte i propositionen som nu ligger på riksdagens bord.
          </p>
          <p xml:id="i-Q62MkRiQuntuEUTVr74e5F">
            Miljöbalken är en mycket omfattande lagstiftning. I vissa delar
            är den dåligt anpassad till de små företagen. I gällande, och
            föreslagen enligt proposition 2001/02:65, lagstiftning tas liten
            hänsyn till företagets storlek. För stora företag kan rådande
            sanktionsavgifter framstå som rimliga men för alla våra småföretag
            kan de få dramatiska följder, trots en ringa förseelse. Det är
            i längden ohållbart.
          </p>
          <p xml:id="i-SH41vHBFHo2Fbo5zJAuCQo">
            Med hänvisning till det anförda vill jag ställa följande frågor
            till miljöminister Kjell Larsson:
          </p>
          <p xml:id="i-Fi8zY1bjt9Ybn1VoDPjvRs">
            Vilka åtgärder avser miljöministern att vidta för att miljösanktionsavgifterna
            som föreskrivs i miljöbalken ska bli proportionerliga i förhållande
            till överträdelsen?
          </p>
          <p xml:id="i-6CaCTK1SPEHxEby19zkJtb">
            Vilka åtgärder avser miljöministern att vidta för att kommuner
            och länsstyrelser ska få möjligheter att leva upp till miljöbalkens
            krav på tillsyn?
          </p>
        </div>
      </div>
    </body>
  </text>
</TEI>
