<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0225">
  <teiHeader>
    <fileDesc>
      <titleStmt>
        <title>Skollags- och Gymnasiekommittéernas verksamhet</title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skollags- och Gymnasiekommittéernas verksamhet till utbildningsminister Thomas Östros om Skollags- och Gymnasiekommittéernas verksamhet</title>
          <idno type="rdwebb">GP10225</idno>
          <ref type="dokument_url_text">http://data.riksdagen.se/dokument/GP10225/text</ref>
          <ref type="dokument_url_html">http://data.riksdagen.se/dokument/GP10225</ref>
          <ref type="dokumentstatus_url_xml">http://data.riksdagen.se/dokumentstatus/GP10225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Bill, Per (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-L4j7rybtVfaYxkC1U7hcpL" corresp="i-PzNviXpYSimQsvSkF9CmDz">
          <date when="2002-02-05"/>
        </correspAction>
        <correspAction type="answered" xml:id="i-RqTPSoFkhAXCyvJp7gG2Z6" corresp="i-PzNviXpYSimQsvSkF9CmDz">
          <date when="2002-02-14"/>
        </correspAction>
        <correspAction type="sent" xml:id="i-GB7zgQtFo5zTYzwA6jqkNc" corresp="i-R9MuNkxgtjYredKHhh6ujV">
          <date when="2002-02-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SWUxQbyGGzofXDm9syfABx">
            Interpellation 2001/02:225 av Per Bill (m) till utbildningsminister
            Thomas Östros om Skollags- och Gymnasiekommittéernas verksamhet
          </p>
        </div>
        <div type="ipqSubmissionInfo">
          <p xml:id="i-3pa9MMXbxWteka8VBbVVMs">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8LJAbVJFRrVABXCHgoF9BK">
            Den 15 januari lät regeringen meddela att såväl Skollagskommittén
            som Gymnasiekommittén skulle få förlängd tid till slutet av 2002
            med att redovisa sina uppdrag.
          </p>
          <p xml:id="i-QG34QSw9o9HevFyjQoT838">
            Ingen av de moderata ledamöterna respektive kommitté hade fått
            någon information om att deras uppdrag skulle förlängas. I stället
            fick de reda på förändringen via ett offentligt pressutspel från
            departementet.
          </p>
          <p xml:id="i-MT9HHHyvvT8isJr7YKQ1aN">
            Under den tid Skollagskommittén och Gymnasiekommittén funnits
            har regeringen hela tiden utvidgat uppdraget och förhalat avslutet.
          </p>
          <p xml:id="i-5aFVa5vcYUbAgkyBPTadps">
            Från början, den 4 maj 2000, beslutades att Gymnasiekommittén
            skulle "utreda och lämna förslag till struktur för den framtida
            gymnasieskolan". Kommittén skulle vidare "bygga sina överväganden
            på en analys av samhällets och arbetsmarknadens förändring samt
            behovet av breddad rekrytering till högskolan." Kommittén skulle
            även "överväga formerna för hur alla studievägar kan göras tillgängliga
            för elever i hela landet och de ekonomiska konsekvenserna av detta"
            samt "vidare analysera effekterna av skolornas storlek vad gäller
            kvalitet och studievägsutbud."
          </p>
          <p xml:id="i-7hBR5mQHkcCYtzfa84p8Zt">
            Sedan kom första förseningen. Den 1 februari 2001 beslöt regeringen
            om det första tilläggsdirektivet till kommittén. Nu förväntades
            arbetet omfatta ett förslag till "hur samverkan mellan skola och
            arbetsliv kan utvecklas samt hur ett ökat inslag av lärande i
            arbetet i gymnasieskolan bör utformas." Det skulle även innebära
            "utreda och lägga förslag till hur en förändrad utformning av
            vissa kärnämneskurser i gymnasieskolan bör se ut samt lämna förslag
            till ett ämnesbetygssystem." Slutligen ingick i uppdraget även
            "att pröva förutsättningarna för att en gymnasieexamen skall kunna
            införas i gymnasieskolan."
          </p>
          <p xml:id="i-PGG6BmafhH6zWyFLpGV78S">
            Det är rejäla tag för en kommitté. Av det som läckt från arbetet
            så har inte mycket hunnits med, trots de på papperet goda ambitionerna.
            Nu visar det sig alltså att utbildningsministern finner det lämpligt
            att avvakta ytterligare med besked om vad som ska hända med frågorna
            kring breddad rekrytering, tillgänglighet, samverkan mellan skola-näringsliv,
            kärnämneskurser, ämnesbetyg och gymnasieexamen. För ett drygt
            år sedan, den 1 februari 2001, angavs den 30 april 2002 som slutdatum.
            Det ansågs väl sent redan då. Nu förskjuts alltså ovanstående
            frågor till långt efter valet. Är det för att frågorna är obehagliga
            som regeringen inte vill få en debatt om dem före valet, eller
            är utbildningsministern oförmögen att se det stora behov som finns
            ute i skolorna efter de lösningar kommittén borde ha levererat?
          </p>
          <p xml:id="i-Xp7i7URWmhAJjomGaZ2wX6">
            Den 25 februari 1999 beslutade regeringen att tillsätta en kommitté
            för översyn av skollagstiftningen. Skollagskommitténs uppgift
            blev då att "föreslå förändringar för att harmonisera skollag,
            läroplaner, andra förordningar och föreskrifter, analysera och
            definiera de termer som används i skollagen, t.ex. skola/skolform,
            undervisning och pedagogisk verksamhet, utreda om och i så fall
            föreslå hur förskolan kan bilda en egen skolform inom det offentliga
            skolväsendet för barn och ungdom, lämna förslag till hur integrationen
            mellan förskoleklass, skola och fritidshem ska regleras i skollagen,
            utreda och föreslå hur en ökad rättssäkerhet för eleverna kan
            åstadkommas, utreda behovet av en skyldighet för skolan att i
            vissa fall informera föräldrar till en myndig elev om elevens
            frånvaro, göra en översyn, och vid behov föreslå förändringar
            av andra regler för att stärka barns, ungdomars och vuxnas säkerhet,
            skydd och trygghet i barnomsorgs- och skolverksamheten, särskilt
            avseende arbetsmiljö- samt hälso- och sjukvårdslagstiftningen,
            utreda om och i så fall hur ansvarsfördelningen mellan stat och
            kommun behöver förtydligas, utreda och föreslå hur målstyrningen
            samt det kommunala ansvaret för kvalitet och likvärdighet kan
            förtydligas och stärkas, utreda om statens sanktionsmöjligheter
            behöver stärkas, utreda hur lagstiftningen kan anpassas till utvecklingen
            av verksamheterna i kommunerna, föreslå de författningsändringar
            som föranleds av kommitténs ställningstaganden."
          </p>
          <p xml:id="i-5afzDLo8dW5FVts1Ly2pQq">
            Även det ett digert uppdrag. Det förväntades vara slutfört den
            1 maj 2001. Enligt regeringens hemsida förväntas arbetet nu vara
            klart den 30 april 2002.
          </p>
          <p xml:id="i-72PRM3zRw51Eka4fGDS2wS">
            Men under torsdagens (den 31 januari 2002) regeringssammanträde
            kommer två ärenden upp, nämligen "ärende 13. Kommittédirektiv
            Tilläggsdirektiv till Gymnasiekommittén 2000 (U2000:06) U2002/333/G"
            och "14. Kommittédirektiv Tilläggsdirektiv till 1999 års skollagskommitté
            (U1999:01) U2001/4488/G"
          </p>
          <p xml:id="i-Db8R9xz7RgiEVThVueYV99">
            Vilka åtgärder avser ministern att vidta för att tillse att det
            angelägna arbetet inte förhalas ytterligare?
          </p>
          <p xml:id="i-SSUVz8FxzVFDtcnQupoh3q">
            Vilka åtgärder avser ministern att vidta för att tillse att de
            frågor som ändå är i närheten av beredda inte låses in i ytterligare
            utredningsarbete?
          </p>
          <p xml:id="i-PAVbG8aPzZW55qW1AhN7qV">
            Vilka åtgärder avser ministern att vidta för att tillse att oacceptabla
            förseningar av detta slag inte upprepas?
          </p>
          <p xml:id="i-KynWbNPPkyPasqnFeccmvn">
            Vilka åtgärder avser ministern att vidta för att åtgärda alla
            de problem Skollagskommittén och Gymnasiekommittén var satta att
            lösa?
          </p>
        </div>
      </div>
    </body>
  </text>
</TEI>
