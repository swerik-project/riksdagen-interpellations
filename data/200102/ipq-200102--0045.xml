<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0045">
  <teiHeader>
    <fileDesc>
      <titleStmt>
        <title>bodelningsregler</title>
        <author>Adolfsson, Berit (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bodelningsregler till justitieminister Thomas Bodström om bodelningsregler</title>
          <idno type="rdwebb">GP1045</idno>
          <ref type="dokument_url_text">http://data.riksdagen.se/dokument/GP1045/text</ref>
          <ref type="dokument_url_html">http://data.riksdagen.se/dokument/GP1045</ref>
          <ref type="dokumentstatus_url_xml">http://data.riksdagen.se/dokumentstatus/GP1045</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L8TZKoUVMPHa2sFvG4jH1q</idno>
            <persName>Adolfsson, Berit (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Kx9Mshn5e5BzGQcbbHFsYG" corresp="i-STyFs6Gu3boin31eFp1bNM">
          <date when="2001-11-13"/>
        </correspAction>
        <correspAction type="answered" xml:id="i-HttDm8bE2RzCgCXgDb1ADd" corresp="i-STyFs6Gu3boin31eFp1bNM">
          <date when="2001-11-13"/>
        </correspAction>
        <correspAction type="sent" xml:id="i-TEzEmeszB6wLzs9vk7mMVE" corresp="i-L8TZKoUVMPHa2sFvG4jH1q">
          <date when="2001-10-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FKPzrpxVEw7UDgHCkfJ4hi">
            Interpellation 2001/02:45 av Berit Adolfsson (m) till justitieminister
            Thomas Bodström om bodelningsregler
          </p>
        </div>
        <div type="ipqSubmissionInfo">
          <p xml:id="i-3iVaDz7rf1S7yUKDaztYKA">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DZ9NfXDZZPpqZiu4cSNZe5">
            Vid en bodelning ska makarna dela samtliga tillgångar och skulder,
            för att båda parter ska kunna gå ekonomiskt likvärdiga ut ur förhållandet.
            Detta är det normala förfarandet. Såtillvida att tillgångarna
            och skulderna byggts upp under ett liv där ekonomin och ansvaret
            därför varit gemensam är det ett riktigt och rättvist system.
          </p>
          <p xml:id="i-2eoUvG7Kk5dvJeQDf7UWK1">
            Det har dock på senare tid uppkommit ett fall där äktenskapsbalkens
            regler om bodelning fått besynnerliga, för att inte säga stötande,
            konsekvenser. Fallet rör en man som dömts att betala skadestånd
            till sin styvdotter efter sexuella övergrepp. Sedan flickans mor,
            mannens hustru, begärt skilsmässa har skulden på grund av skadeståndet
            räknats in som bodelningsbar egendom. Detta innebär att mannens
            egendom minskas med skadeståndsbeloppet, vilket leder till att
            kvinnan i praktiken får vara med och betala skadeståndet genom
            att det gemensamma giftorättsgodset minskar. Skulle skulden finnas
            kvar då kvinnan dör får dottern dessutom "ärva" den, genom att
            dödsboets tillgångar minskas med skuldbeloppet.
          </p>
          <p xml:id="i-VAuVdm8gwv6nfgXyp1rx3B">
            Skadeståndet ska utgöra en reparation för den skadelidande @
            även när skadan knappast kan ersättas, som vid kränkning på grund
            av brott. Skadeståndet har även en preventiv funktion i det att
            dess utdömande ska leda till att människor undviker handlande
            som medför skadeståndsskyldighet.
          </p>
          <p xml:id="i-SjEJrDGxEmFjgRfN8WMTxV">
            I ovan beskrivna fall har ersättningen till dottern redan utgått
            enligt brottsskadelagen, varför reparationen uppfyllts. Däremot
            går den preventiva tanken, samt tanken om det personliga betalningsansvaret,
            helt om intet. Eftersom skadestånd döms ut på individuell grund
            är det en orimlig konsekvens att betalningsansvar @ enligt bodelningsreglernas
            nuvarande utformning @ kan överföras på annan än den som utdömts
            att utge skadestånd.
          </p>
          <p xml:id="i-3v7rLKTwCz85ubar72YcUC">
            I äktenskapsbalkens tionde kapitel finns i dag regler om viss
            egendom som ska undantas vid bodelning. I tredje paragrafens första
            stycke står det: "Rättigheter som inte kan överlåtas, eller som
            i annat fall är av personlig art". Här skulle ett tillägg kunna
            göras om att samma sak ska gälla skyldigheter av personlig art
            @ till vilket skadestånd på grund av ett brott man blivit dömd
            till ansvar för torde gå att hänföra. I fjärde paragrafen föreskrivs
            undantag för enskild egendom. Då varje person har att ta ansvar
            för sina egna handlingar borde skadestånd på grund av dem kunna
            undantas från bodelningsbar egendom, i de fall betalningsansvaret
            träffar en för skadeståndet oskyldig part.
          </p>
          <p xml:id="i-TqBfhHTQ7qKwYFxmrj1ZGE">
            Vilka åtgärder avser justitieministern vidta för att rätta till
            det påpekade missförhållandet?
          </p>
        </div>
      </div>
    </body>
  </text>
</TEI>
