<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0270">
  <teiHeader>
    <fileDesc>
      <titleStmt>
        <title>Interpellation 2010/11:270 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:270 av Holm, Jens (V) till Maud Olofsson (C), närings- och energiminister om Regeringens politik för solenergi</title>
          <idno type="rdwebb">GY10270</idno>
          <ref type="dokument_url_text">http://data.riksdagen.se/dokument/GY10270/text</ref>
          <ref type="dokument_url_html">http://data.riksdagen.se/dokument/GY10270</ref>
          <ref type="dokumentstatus_url_xml">http://data.riksdagen.se/dokumentstatus/GY10270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AvvM6MN1P1WMfVsx6qCjSu">
          <note>Interpellationen är besvarad</note>
        </correspAction>
        <correspAction type="sent" xml:id="i-8gaZrJowWF87sUjDFoFY9V" corresp="i-HNw1w34Sd2tGfFnWtdrzZb">
          <date when="2011-03-09"/>
        </correspAction>
        <correspAction type="received" xml:id="i-HkDL1eqxeV67Mt2p6ak8jf" corresp="i-PRFN1BS8QWUhjjGAM8w3Fj">
          <date when="2011-03-09"/>
        </correspAction>
        <correspAction type="answered" xml:id="i-AkxnHd5EP7efJW3bBCkyys" corresp="i-PRFN1BS8QWUhjjGAM8w3Fj">
          <date when="2011-04-12"/>
        </correspAction>
        <correspContext corresp="i-AkxnHd5EP7efJW3bBCkyys">
          <ref type="record" target="prot-201011--086">Riksdagens protokoll 2010/11:86 Tisdagen den 12 april</ref>
          <ref type="recordSection" target="unsetDivId">10 § Svar på interpellationerna 2010/11:218, 270 och 288 om regeringens energipolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UKxPqXdTGoqFT5pBz2uaqq">
            Interpellation 2010/11:270 Regeringens politik för solenergi
            av Jens Holm (V) till närings- och energiminister Maud Olofsson
            (C)
          </p>
        </div>
        <div type="ipqSubmissionInfo">
          <p xml:id="i-PqZGnezgqHebsy3zVtyeZo">
            den 9 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XGdcgKBmbJtAucsV6vd7EP">
            Produktion av solenergi växer så det knakar globalt. Solel stod
            för hela 22 procent av all ny elinstallation i EU-länderna under
            2010. Det är väsentligt mer än kolkraft, kärnkraft, oljekraft
            och vattenkraft sammantaget, enligt den europeiska vindkraftorganisationen
            EWEA. Men i Sverige är användningen av solceller mycket blygsam,
            främst beroende på avsaknaden av ett långsiktigt stödsystem.
          </p>
          <p xml:id="i-AYBN21ksnEuooZCgMbULTw">
            Vänsterpartiet ser potentialen hos den svenska solenergibranschen
            och vill därför att det ska tas fram ett planeringsmål för solenergi,
            både solvärme och solel. Vi vill därför att Energimyndigheten
            ges i uppdrag att föreslå ett planeringsmål för solenergi och
            ge förslag på åtgärder för att nå målet. Detta föreslog vi hösten
            2010 i riksdagen (motion 2010/11:N369 Förnybar energi), men man
            röstade tyvärr nej till förslaget den 30 november 2010 (bet. 2010/11:NU3
            Utgiftsområde 21 Energi).
          </p>
          <p xml:id="i-ByPHK2UteyNKrgbM12Lpsz">
            Regeringen har dessutom fattat beslut i sin budget för 2011 om
            att avveckla stödet för solvärme nästa år trots att de borgerliga
            partiernas valmanifest lovade ytterligare satsningar på solvärme.
            Motiveringen är att solvärmetekniken ”börjar bli så konkurrenskraftig”
            att stödet kan avvecklas. Men kan solvärmen verkligen stå på egna
            ben nästa år?
          </p>
          <p xml:id="i-AwcZwEr5rfQva7qq8dnsNQ">
            Regeringen aviserar dessutom en halvering av anslaget Energiteknik,
            som går till solceller och biogas, redan 2012 och en avveckling
            av anslaget 2013. Är det regeringens bedömning att det inte behövs
            fler stöd för solceller och biogas i Sverige?
          </p>
          <p xml:id="i-VaiaSSib98QVNKXKr9thyj">
            Svensk Solenergi och Svenska Naturskyddsföreningen tolkar regeringens
            politik som att det finns en ”politisk ovilja till solel” (GP
            Debatt den 20 februari 2011). De anser att tiotusentals hushåll
            sedan länge skulle ha investerat i solceller på husfasader och
            villatak, om de bara kunnat kvitta elproduktion mot elanvändning.
            Vänsterpartiet har i riksdagen föreslagit att alla mindre elleverantörer
            ska få rätt att sälja el till nätet genom så kallad nettodebitering.
            Men hittills har regeringen sagt nej. Problemet försvinner ju
            inte bara för att regeringen blundar för det. Därför undrar jag
            om regeringen avser att agera i denna fråga.
          </p>
          <p xml:id="i-7cXrWnzzk5rwmptvPDdwEm">
            Vänsterpartiet menar att till dess ett mer långsiktigt program
            finns på plats måste de investeringsstöd som finns i dag kvarstå
            så att det inte blir ett glapp som gör att Sverige tappar kompetens
            och fart i utvecklingsarbetet. Vi vill därför förlänga och utöka
            de befintliga anslagen till solvärme och solel. Totalt satsar
            vi 100 miljoner kronor årligen. Kommer regeringen att göra någonting
            för att stimulera spridandet av solenergi i Sverige?
          </p>
        </div>
        <div type="ipQuestion">
          <p xml:id="i-NdBBhGVTeX2U6Cq6DX11kV">
            Mina frågor till närings- och energiministern är:
            <list rend="ordered">
              <item>
                1. Är det närings- och energiministerns ställningstagande att
                solvärme och solceller inte kommer att behöva några statliga stöd?
              </item>
              <item>
                2. Vilka åtgärder avser närings- och energiministern att vidta
                för att alla mindre elleverantörer ska få rätt att sälja el till
                nätet genom så kallad nettodebitering?
              </item>
            </list>
          </p>
        </div>
      </div>
    </body>
  </text>
</TEI>
