<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0400">
  <teiHeader>
    <fileDesc>
      <titleStmt>
        <title>Interpellation 2010/11:400 av Dingizian, Esabelle (MP)</title>
        <author>Dingizian, Esabelle (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:400 av Dingizian, Esabelle (MP) till Hillevi Engström (M), arbetsmarknadsminister om Långsiktigt statligt ansvar för sommarjobb för skolungdomar</title>
          <idno type="rdwebb">GY10400</idno>
          <ref type="dokument_url_text">http://data.riksdagen.se/dokument/GY10400/text</ref>
          <ref type="dokument_url_html">http://data.riksdagen.se/dokument/GY10400</ref>
          <ref type="dokumentstatus_url_xml">http://data.riksdagen.se/dokumentstatus/GY10400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <persName>Esabelle Dingizian</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <persName>Hillevi Engström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8q36aWrJy97soRgWqecfyb">
          <note>Interpellationen är besvarad</note>
        </correspAction>
        <correspAction type="sent" xml:id="i-MwCFJ141KEt6nXcwzsG8wk" corresp="i-SNtv8jZRB19Jr8oegj1mGK">
          <date when="2011-05-19"/>
        </correspAction>
        <correspAction type="received" xml:id="i-XpkoAsPs5CkytzB2BBcmvZ" corresp="i-HAhJoyMXKr6u13gLG6SszU">
          <date when="2011-05-19"/>
        </correspAction>
        <correspAction type="answered" xml:id="i-BZs64b5UouixQrtr5vLgZS">
          <date when="2011-06-07"/>
        </correspAction>
        <correspContext corresp="i-BZs64b5UouixQrtr5vLgZS">
          <ref type="record" target="prot-201011--110">Riksdagens protokoll 2010/11:110 Tisdagen den 7 juni</ref>
          <ref type="recordSection" target="unsetDivId">12 § Svar på interpellationerna 2010/11:352 och 400 om ungas väg in på arbetsmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T1PQdTcT2y6CoQesKExHZq">
            Interpellation 2010/11:400 Långsiktigt statligt ansvar för sommarjobb
            för skolungdomar av Esabelle Dingizian (MP) till arbetsmarknadsminister
            Hillevi Engström (M)
          </p>
        </div>
        <div type="ipqSubmissionInfo">
          <p xml:id="i-X8sYkXCHokdR8MFFqxbJnF">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YT6esMBNQgQxeaLRkD48aP">
            I dagarna får alla ungdomar, i åldern 16–18 år, som sökt kommunala
            sommarjobb besked om huruvida de fått ett sommarjobb eller inte.
            Dess värre vet vi redan att många kommer att bli besvikna. I stora
            kommuner som Stockholm och Västerås är det bara cirka hälften
            av de sökande som kommer att få sommarjobb, enligt dessa kommuners
            hemsidor.
          </p>
          <p xml:id="i-2bS3z8uQELe31hpwU6d9Mi">
            Regeringen har sedan maktskiftet 2006 med bestämdhet hävdat att
            arbetsmarknadspolitik är en statlig angelägenhet. Med den inställningen
            är det motsägelsefullt att inte ta ett visst långsiktigt ansvar
            för sommarjobben för skolungdomar.
          </p>
          <p xml:id="i-21wn3hFUjKUM5JkXShEkLe">
            För 2010 anslog regeringen 100 miljoner kronor till sommarjobb
            för skolungdomar. Dessa pengar resulterade i ca 25 000 sommarjobb.
            Regeringen förklarade då att kommunerna borde prioritera ungdomar
            som har svårt att på egen hand skaffa sommarjobb, till exempel
            ungdomar med funktionsnedsättning, nyanlända invandrare och ungdomar
            som av sociala skäl behöver sysselsättning.
          </p>
          <p xml:id="i-R3r1GdvoJ9NLrxP7gKnkTA">
            Anledningen till att regeringen anslog extra medel var att den
            ekonomiska krisen försvårade situationen för ungdomar på arbetsmarknaden,
            att sommarjobben ger träning inför det kommande arbetslivet samt
            att sommarjobben ger möjlighet till referenser och nya kontakter.
          </p>
          <p xml:id="i-Gbj5T2QHdDyn1HUaJYAUiE">
            Att Sverige har en hög ungdomsarbetslöshet är väl känt. Men dess
            värre finns det inget som tyder på något starkt samband mellan
            lågkonjunktur och hög ungdomsarbetslöshet. Det är snarare så att
            det helt enkelt är många unga som av olika anledningar inte får
            något fotfäste i arbetslivet. Mot den bakgrunden är det enligt
            min mening olyckligt att regeringen inte fortsätter med stödet
            till sommarjobb för skolungdomar.
          </p>
          <p xml:id="i-8oMbHcEu4kEFzxRqqhAasM">
            Sommarjobb för ungdomar ger fler positiva effekter än att det
            handlar om några veckors avlönat arbete på sommarlovet. Kontakt
            med arbetsmarknaden och tidiga erfarenheter av arbetslivet är
            också en investering för framtiden. En studie gjord av TCO visar
            att feriearbete verkar ge en ”inträdesbiljett” till att få arbeta
            mer samt en högre framtida inkomst för dem som får heltidsjobb
          </p>
          <p xml:id="i-UaenJiViDchPNosvxZKZDC">
            För mig och Miljöpartiet är det viktigt att det görs tidiga insatser
            för att främja ungas möjligheter och förutsättningar för att kunna
            få ett arbete. Det handlar om den viktiga arbetslivserfarenheten
            men kanske ändå mer om att ungdomar växer som individer när de
            får ta det ansvar som ett jobb innebär. För många innebär också
            sommarjobbet att sommarlovet får ett stort mervärde. Sommarjobben
            kan även underlätta för val av studieinriktning.
          </p>
          <p xml:id="i-FpZLMnHd3drNK4MEL47cBq">
            Mot bakgrund av det ovan anförda vill jag fråga arbetsmarknadsministern:
          </p>
          <p xml:id="i-8BzzZrfw9XNqUEfQoTJibS">
            Avser arbetsmarknadsministern att ta initiativ till att i samverkan
            med kommunerna ta ett långsiktigt ansvar för att ge alla skolungdomar
            möjlighet till ett sommarjobb i kommunen, lokala näringslivet
            eller inom den ideella sektorn?
          </p>
          <p xml:id="i-G9rtAiRAHkg3xfQXL9YQ3Q">
            Avser arbetsmarknadsministern att verka för att skapa bästa förutsättningar
            för ungas etablering på arbetsmarknaden, till exempel genom möjlighet
            till sommarjobb?
          </p>
        </div>
      </div>
    </body>
  </text>
</TEI>
