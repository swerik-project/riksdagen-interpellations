<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0072">
  <teiHeader>
    <fileDesc>
      <titleStmt>
        <title>Interpellation 2010/11:72 av Johansson, Wiwi-Anne (V)</title>
        <author>Johansson, Wiwi-Anne (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:72 av Johansson, Wiwi-Anne (V) till Ulf Kristersson (M), statsråd om Omprövning av sjukförsäkringspolitiken</title>
          <idno type="rdwebb">GY1072</idno>
          <ref type="dokument_url_text">http://data.riksdagen.se/dokument/GY1072/text</ref>
          <ref type="dokument_url_html">http://data.riksdagen.se/dokument/GY1072</ref>
          <ref type="dokumentstatus_url_xml">http://data.riksdagen.se/dokumentstatus/GY1072</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-8F68EF8S24PEqJeC3vUJ3z">
          <note>Interpellationen är återtagen</note>
        </correspAction>
        <correspAction type="sent" xml:id="i-6ejVXZDxxi4K5K8odjkMfy" corresp="i-UhKXyeGqJBzFW5wSyeoGMt">
          <date when="2010-11-22"/>
        </correspAction>
        <correspAction type="received" xml:id="i-6uCTWwejMHEeE33XhB9jzo" corresp="i-bRyJHEKb5DCkicXkuZwMY">
          <date when="2010-11-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XhMR5G6bpeTjkM7YcqsAfH">
            Interpellation 2010/11:72 Omprövning av sjukförsäkringspolitiken
            av Wiwi-Anne Johansson (V) till statsrådet Ulf Kristersson (M)
          </p>
        </div>
        <div type="ipqSubmissionInfo">
          <p xml:id="i-FzSMXwWZeemawSU8x29gJx">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J4VZAu4iVXwtUr9RbmFHbH">
            Socialförsäkringsminister Ulf Kristersson skriver i Dagens Nyheter
            den 11 november att Sverige behöver en mänsklig arbetslinje. Kristersson
            skriver att han vill följa upp sjukförsäkringsreformen utan prestige.
            Det är förstås inte en dag för tidigt – inte minst med tanke på
            alla tiotusentals personer som bollas mellan Försäkringskassan
            och Arbetsförmedlingen. Det enda som verkar vara heligt är den
            så kallade stupstocken, det vill säga den du stupar på om du inte
            blir frisk på det antal dagar som regeringen bestämt det får ta
            att bli frisk. Den som inte har blivit frisk efter en i förväg
            bestämd tid blir utan sjukförsäkring – tyvärr inte därför att
            man har blivit frisk utan därför att försäkringsdagarna är förbrukade.
          </p>
          <p xml:id="i-4wRgWiuRxJTPR7VshkxWpt">
            Moderaterna har genom åren varit motståndare till bra socialförsäkringar
            och ivern att reformera sjukförsäkringssystemet uppstod inte inför
            förra valet. Socialförsäkringar avfärdas som bidrag, bidrag som
            vi inte ska försörja oss med. Andra bidrag är däremot regeringen
            generösa med att dela ut, till exempel RUT-bidrag och vårdnadsbidrag.
          </p>
          <p xml:id="i-QbQpEVAVUodTfoejk9gnNZ">
            Ohälsotalen har länge diskuterats. Ohälsotalet beskriver inte
            hälsan eller hur många som har ohälsa utan i själva verket bara
            om man har fått ekonomisk ersättning från sjukförsäkringen på
            grund av nedsatt arbetsförmåga. Rehabiliteringskedjan är heller
            inte en rättighetskedja för människor i behov av olika rehabiliteringsinsatser
            utan ett antal tidsgränser för prövning av rätten till ersättning.
          </p>
          <p xml:id="i-Uoz653NqivJ8uwLZGkQSXL">
            Björn Johnson, filosofie doktor i statsvetenskap och lektor i
            hälsa och samhälle, visar i sin bok Kampen om sjukfrånvaron på
            sjuktalens utveckling under 1990-talet. Det var inte så många
            fler som blev sjuka men de som blev sjuka var sjuka längre. Efter
            den ekonomiska krisen i början på 90-talet rustades strukturerna
            för rehabilitering ned. År 1983 fanns så kallade anpassningsgrupper
            vid 73 procent av alla arbetsplatser med mer än 50 anställda.
            De lokala parterna i samverkan med Försäkringskassan och Arbetsförmedlingen
            verkade för arbetsanpassning och omplaceringar av personer med
            svårare sjukdomsbild. Efter krisen i början av 1990-talet försvann
            de alltmer. Forskning visar också att möjligheten till sjukskrivning
            från arbetet vid sjukdom gör att människor kan arbeta längre upp
            i åldrarna. Sjuknärvaro på jobbet ökar utslagning och utanförskap.
            Det är positivt att människor kan vara kvar på arbetsmarknaden
            ända fram till pensionsåldern eller om man själv vill ännu längre.
          </p>
          <p xml:id="i-8A6aimHt2jHQPeJC3HEPzw">
            Statsrådet säger i DN-artikeln att arbetslöshet inte ska döljas
            i sjukskrivning och förtidspension. Det är naturligtvis heller
            inte bra att sjuka människor ska gömmas i arbetsmarknadsåtgärder.
            Att mycket sjuka människor skulle föras över till Arbetsförmedlingen
            var ingen överraskning. Det var heller ingen överraskning att
            överlämningen mellan Försäkringskassan och Arbetsförmedlingen
            skulle ställa till stora bekymmer, inte minst ekonomiska, för
            den enskilde. Verkligheten för människorna i den så kallade rehabiliteringskedjan
            är många gånger mycket svår och går knappast att blunda för. Ett
            flertal remissinstanser varnade för konsekvenserna, inte minst
            handikapprörelsen. Tusentals människor far illa av regeringens
            sjukförsäkringspolitik. Regeringen spelar överraskad över hur
            reformen påverkar enskilda sjuka negativt. Det förstoringsglas
            som socialförsäkringsministern tagit fram för att hitta felen
            i systemet lär knappast behövas. Bristerna är stora och uppenbara.
            Stelbenta tidsgränser med några svårtolkade undantag är inga små
            skönhetsfläckar i regeringens socialförsäkringspolitik. De stelbenta
            tidsgränserna är i själva verket grunden i regeringens sjukförsäkringspolitik.
            Socialförsäkringsministern har uttryckt att han vill stå fast
            vid denna grund.
          </p>
          <p xml:id="i-Qqteo8emA6SmFUxWcCYpfq">
            Försäkringskassan har också rapporterat att ca 1 500 personer
            till och med september har 0 i sjukpenningsgrundande inkomst.
            Det gäller personer som haft tidsbegränsad sjukersättning. Att
            det skulle bli så är heller ingen överraskning. Då som nu hänvisar
            borgerliga företrädare dessa människor till socialkontoren. Att
            sjuka människor ska exkluderas ur lagen om allmän försäkring ökar
            inte deras hälsa eller möjligheter till arbete. Däremot kan regeringen
            få fina siffror på sjunkande ohälsotal och överskott i statsbudgeten.
            Vänsterpartiet menar att människor som drabbas av sjukdom eller
            sjukdomsliknande tillstånd som ger nedsatt arbetsförmåga ska erhålla
            ersättning från försäkringen
          </p>
        </div>
        <div type="ipQuestion">
          <p xml:id="i-SxuSZn3MNhnBGd6EaQ4jPD">
            Med anledning av ovanstående vill jag fråga statsrådet:
            <list rend="ordered">
              <item>
                1. Är statsrådet beredd att snabbt verka för att inte sjuka människor
                automatiskt ska förlora sin sjukersättning efter en i förväg fastställd
                tidsrymd?
              </item>
              <item>
                2. Kommer statsrådet att ta initiativ till att de som tidigare
                haft tidsbegränsad sjukersättning på grund av nedsatt arbetsförmåga
                och sjukdom ska ges möjlighet till ersättning från sjukförsäkringen?
              </item>
            </list>
          </p>
        </div>
      </div>
    </body>
  </text>
</TEI>
