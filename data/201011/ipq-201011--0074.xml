<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0074">
  <teiHeader>
    <fileDesc>
      <titleStmt>
        <title>Interpellation 2010/11:74 av Sjöstedt, Jonas (V)</title>
        <author>Sjöstedt, Jonas (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:74 av Sjöstedt, Jonas (V) till Carl Bildt (M), utrikesminister om Svenska företag och folkrätten</title>
          <idno type="rdwebb">GY1074</idno>
          <ref type="dokument_url_text">http://data.riksdagen.se/dokument/GY1074/text</ref>
          <ref type="dokument_url_html">http://data.riksdagen.se/dokument/GY1074</ref>
          <ref type="dokumentstatus_url_xml">http://data.riksdagen.se/dokumentstatus/GY1074</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <persName>Jonas Sjöstedt</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5VhVeya31Ej5uqnj7woX9e">
          <note>Interpellationen är besvarad</note>
        </correspAction>
        <correspAction type="sent" xml:id="i-VxnTMw1YDPExXk4b19XSPA" corresp="i-PPZKpwNr5kqkWArvESGC5X">
          <date when="2010-11-23"/>
        </correspAction>
        <correspAction type="received" xml:id="i-XLxPNhfbZFLxqUahE7QAZt" corresp="i-AZnaWEAg22YQ3HzVMfNSHR">
          <date when="2010-11-23"/>
        </correspAction>
        <correspAction type="answered" xml:id="i-DL73YgVpf4PjMj2pXdSL1r">
          <date when="2010-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YF6ZN3Y86irqtg23zbDhgM">
            Interpellation 2010/11:74 Svenska företag och folkrätten av Jonas
            Sjöstedt (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-EXvbmFx32ruTYLcFEsQeDd">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BhGvq2q4wi4f1p5GwkbfYB">
            År 1997 bildade det svenska oljebolaget Lundin Oil AB (Lundin)
            ett konsortium tillsammans med tre andra oljebolag, Petronas Carigali
            Overseas Sdn Bhd från Malaysia, OMV Exploration GmbH från Österrike
            och Sudapet LTD som är ett statsägt sudanesiskt företag. Konsortiet
            skrev ett kontrakt med den sudanesiska regeringen om utvinning
            av olja i ett koncessionsområde kallat Block 5 A, som vid den
            tidpunkten inte befann sig under full regeringskontroll. Påbörjandet
            av oljeutvinningen orsakade ett grymt krig i området. Sudans regering
            sände ut militär för att jaga bort och döda de människor som bodde
            i trakten där oljan skulle utvinnas. Det innebar bland annat urskillningslösa
            attacker, att civila avsiktligt gjordes till måltavlor, nedbränning
            av hyddor, plundring, förstörande av föremål som var nödvändiga
            för befolkningens överlevnad, olagligt dödande av civila, våldtäkter
            på kvinnor, bortförande av barn, tortyr och folkfördrivning. Paraplyorganisationen
            European Coalition on Oil in Sudan (ECOS) gör följande uppskattning
            av den skada som kriget 1997–2003 orsakat:
            <list rend="unordered">
              <item>
                &lt;![if !supportLists]&gt;- &lt;![endif]&gt;12 000 personer har dödats eller
                avlidit av hunger, utmattning eller konfliktrelaterade sjukdomar.
              </item>
              <item>
                &lt;![if !supportLists]&gt;- &lt;![endif]&gt;160 000 personer har fördrivits
                med tvång, många flera gånger.
              </item>
              <item>
                &lt;![if !supportLists]&gt;- &lt;![endif]&gt;20 000 personer har fördrivits
                permanent. Efter att ha förlorat sina hem och sin boskap har de
                flytt till större städer och aldrig lyckats återvända.
              </item>
              <item>
                &lt;![if !supportLists]&gt;- &lt;![endif]&gt;40 000 hyddor och djurstallar
                har förstörts.
              </item>
              <item>
                &lt;![if !supportLists]&gt;- &lt;![endif]&gt;500 000 nötkreatur har förlorats,
                merparten genom stöld.
              </item>
              <item>
                &lt;![if !supportLists]&gt;- &lt;![endif]&gt;Enorma inkomstförluster på grund
                av avbrutna jordbrukscykler och annan störning av det ekonomiska
                livet.
              </item>
              <item>
                &lt;![if !supportLists]&gt;- &lt;![endif]&gt;Icke mätbara psykiska skador
                och förlorade möjligheter, bland annat vad avser arbete, utbildning
                och sociala förmåner.
              </item>
            </list>
          </p>
          <p xml:id="i-MTEpTMZQoW8gwg1rSQhTry">
            Dessa fakta är hämtade ur rapporten The unpaid debt. The Legacy
            of Lundin, Petronas and OMW in Block 5A, Sudan 1997–2003.
          </p>
          <p xml:id="i-GQWrcKuwZ1e9yVk83YRJU3">
            I mars 2001 lämnade Gerhart Baum, FN:s specielle rapportör för
            mänskliga rättigheter i Sudan, följande muntliga rapport till
            FN:s kommission för mänskliga rättigheter:
          </p>
          <p xml:id="i-71Lmd364rxEdvXdR3s6ojF">
            ”Under mitt besök samlade jag in ytterligare bevis på att oljeutvinningen
            leder till förvärrande av konflikten med allvarliga följder för
            civilbefolkningen. Jag fick specifik information att regeringen
            tillgriper fördrivning av lokalbefolkningen och förstörande av
            byar för att avfolka områden och möjliggöra för oljeföretag att
            fortsätta sin verksamhet utan hinder. Jag informerades att alla
            byar runt Nhialdu, i Nimne, söder om Bentiu har bränts ner till
            grunden och skördarna förstörts. Likaså har alla byar längs vägen
            upp till Pultutni, i omgivningarna till oljefältet i Ryer utplånats.”
          </p>
          <p xml:id="i-CAh8PUksRAnxfzyzu6Qmfk">
            Fredsavtalet i Sudan (Sudan’s Compehensive Peace Agreement, CPA)
            som slöts 2005 tillförsäkrar offren för oljekontrakten en rätt
            till gottgörelse. Enligt de uppgifter ECOS har tillgång till har
            inget medlemsföretag i Lundinkonsortiet accepterat något ansvar
            för oljekriget eller dess konsekvenser för befolkningen eller
            uttryckt någon vilja att betala kompensation till offren.
          </p>
          <p xml:id="i-Tunzd3gFkXb3EToFdeTHCz">
            Lundin Petroleum (före detta Lundin Oil) har 2006 tecknat kontrakt
            med den etiopiska regeringen om rätt att utvinna olja och naturgas
            i Ogandenprovinsen. Där pågår inbördeskrig mellan regeringen och
            ONLF-gerillan. ONLF-gerillan har förklarat att man motsätter sig
            utvinning av mineraltillgångar till dess att en legitim självstyrande
            regering tillträtt i provinsen. Man har också förklarat att företagets
            säkerhet inte kan garanteras i den pågående militära konflikten.
          </p>
          <p xml:id="i-U1kSL8cggbEng4YiZDjda7">
            Seema Joshi, juridisk rådgivare för den Londonbaserade NGO:n
            Global Witness, säger att oljebolagen i regionen, genom att kräva
            tuffare säkerhetsårgärder, många gånger kan ha gjort sig medskyldiga
            till kränkningar av de mänskliga rättigheterna, vilka blivit en
            följd av deras krav.
          </p>
          <p xml:id="i-CHx68YwLTBuzAuEnye6kbu">
            I Kerstin Lundells bok Affärer i blod och olja – Lundin Petroleum
            i Afrika finns vittnesmål om att soldater och milis har order
            att skjuta alla som kommer i närheten av Lundins fyra block i
            Ogaden, 2, 6, 7 och 8.
          </p>
          <p xml:id="i-XdWhvFCa4cFf5nBJvgENFE">
            Lundin Petroleum har numera överlåtit sin verksamhet i Afrika
            till Africa Oil Corporation, ett företag som ingår i Lundingruppen
            och i väsentliga delar kontrolleras av familjen Lundin.
          </p>
          <p xml:id="i-3LCAwUK8ACcftFwTkcoCyq">
            Mot denna bakgrund vill jag fråga utrikesminister Bildt:
          </p>
          <p xml:id="i-Ho4L2RyhiVAkwqzegLUqTo">
            Vilka åtgärder är utrikesministern beredd att vidta för att få
            till stånd en oberoende utredning om Lundin Oils/Lundin Petroleums/Lundinkonsortiets/Africa
            Oil Corporations olje- och gasutvinning i Sudan, Etiopien och
            Puntland, dess koppling till krigen och de brott mot krigets lagar
            och mänskliga rättigheter som orsakats av oljeutvinningen och
            de med denna sammanlänkade krigen?
          </p>
          <p xml:id="i-YbdVuC7jk8MLcdwF1uqR9W">
            Vilka åtgärder är utrikesministern beredd att vidta för att säkerställa
            att Lundin Oil/Lundin Petroleum uppfyller sina skyldigheter enligt
            fredsavtalet (CPA) och betalar en skälig gottgörelse till offren
            och efterlevande till offren för kriget i området för Block 5
            A i Sudan?
          </p>
          <p xml:id="i-UiaEnEP974v7mstcUgyXHk">
            Vilka åtgärder avser utrikesministern att vidta för att förebygga
            att svenska företag i framtiden medverkar till att förvärra militära
            konflikter och/eller medverkar till kränkningar av krigets lagar
            och grundläggande mänskliga rättigheter?
          </p>
        </div>
      </div>
    </body>
  </text>
</TEI>
