<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0228">
  <teiHeader>
    <fileDesc>
      <titleStmt>
        <title>Interpellation 2010/11:228 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:228 av Holm, Jens (V) till Maud Olofsson (C), närings- och energiminister om Utbyggnad av vindkraft i Sverige</title>
          <idno type="rdwebb">GY10228</idno>
          <ref type="dokument_url_text">http://data.riksdagen.se/dokument/GY10228/text</ref>
          <ref type="dokument_url_html">http://data.riksdagen.se/dokument/GY10228</ref>
          <ref type="dokumentstatus_url_xml">http://data.riksdagen.se/dokumentstatus/GY10228</ref>
          <ref type="downloadurl">https://mhdownload.riksdagen.se/VOD1/PAL169/2442208030022260121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utbyggnad-av-vindkraft-i-sverige_GY10228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AS5BXFPpuc1sUvSSNLMxAC">
          <note>Interpellationen är besvarad</note>
        </correspAction>
        <correspAction type="sent" xml:id="i-K9SmZvp9CJkubfk9a7vRDN" corresp="i-HNw1w34Sd2tGfFnWtdrzZb">
          <date when="2011-02-23"/>
        </correspAction>
        <correspAction type="received" xml:id="i-ShmrVdc526dgsYjoyY8poi" corresp="i-PRFN1BS8QWUhjjGAM8w3Fj">
          <date when="2011-02-28"/>
        </correspAction>
        <correspAction type="answered" xml:id="i-Va6mG5Pj6NLctGutoxzZwa" corresp="i-8KGHHqnCbosJuiWXSVH5vU">
          <date when="2011-04-12"/>
        </correspAction>
        <correspContext corresp="i-Va6mG5Pj6NLctGutoxzZwa">
          <ref type="record" target="prot-201011--086">Riksdagens protokoll 2010/11:86 Tisdagen den 12 april</ref>
          <ref type="recordSection" target="unsetDivId">14 § Svar på interpellation 2010/11:228 om utbyggnad av vindkraft i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4Pa75P8vKy4xjQNgfX1bKU">
            Interpellation 2010/11:228 Utbyggnad av vindkraft i Sverige av
            Jens Holm (V) till närings- och energiminister Maud Olofsson (C)
          </p>
        </div>
        <div type="ipqSubmissionInfo">
          <p xml:id="i-KRRaabbRZq7V7zwzxfUo8e">
            den 23 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8KDjf8tei1z44UJMdTNLfg">
            Utbyggnaden av vindkraft har gått snabbt i Sverige. Den andelsägda
            vindkraften har varit av stort värde både för att mobilisera kapital
            för utbyggnaden och för att öka den folkliga delaktigheten och
            acceptansen för vindkraften. Tyvärr har utvecklingen för vindkraftskooperativen
            hejdats av införandet av en uttagsskatt på kooperativen på mellanskillnaden
            mellan elpriset på börsen Nordpool och det pris andelsägarna betalar
            på elleveranser från kooperativen. Detta har lett till att antalet
            sålda andelar och intresseanmälningar för nyteckning av andelar
            i vindkraft kraftigt minskat.
          </p>
          <p xml:id="i-LfQ3EgxbkkyEmUV9GeFRbs">
            Problemet med uttagsskatten för vindkooperativ måste få en snar
            lösning, så att den andelsägda vindkraften åter kan ta en aktiv
            del i den fortsatta vindkraftsutbyggnaden. Vänsterpartiet har
            föreslagit att regeringen omedelbart ska tillsätta en utredning
            med uppgift att lösa frågan.
          </p>
          <p xml:id="i-3MtuiCdkgsExB8yKANkbch">
            Centerpartiet har förespråkat ett intressant förslag från vindkraftskooperativen,
            som skulle kunna neutralisera effekten av uttagsskatten. Förslaget
            gick ut på att alla kooperativa företag ges möjlighet att välja
            om de vill göra avdrag baserat på insatt kapital eller för omsättning
            innan kooperativets skatt räknas fram. I dag kan kooperativa företag
            bara göra detta schablonavdrag utifrån omsättningen i kooperativet.
          </p>
          <p xml:id="i-Pqzpfcd64Qsyt8AJhvSaTq">
            Den 26 januari 2010 sade Centerns finanspolitiska talesperson
            Roger Tiefensee, C, i riksdagen: ”Centerpartiet har, i nära dialog
            med vindkraftskooperativen och LRF som förstår den kooperativa
            beskattningen generellt, tittat på om man kan skapa en generell
            alternativregel som innebär att den som satsar ett stort kapital
            i ett vindkraftskooperativ får göra ett skäligt avdrag för det.
            I dag får man bara göra avdrag för omsättningen i en kooperativ
            förening. Just för vindkraftskooperativ är omsättningen liten
            och det insatta kapitalet stort. Skulle man skapa en generell
            alternativ regel som säger att man får göra avdrag mot insatt
            kapital i stället skulle man i princip neutralisera effekten av
            uttagsbeskattningen.”
          </p>
          <p xml:id="i-Fbkvn4ysyAv7RgzZfQHyWo">
            Näringsminister Maud Olofsson kommenterade i samma debatt inlägget
            från Tiefensee: ”Därför tycker jag att det är bra att Roger Tiefensee
            beskriver vad man gör här i riksdagen för att hitta alternativa
            lösningar. Vi för en dialog för att kunna hitta bra lösningar”
            (http://www.riksdagen.se/Webbnav/index.aspx?nid=101&amp;bet=2009/10:66).
          </p>
          <p xml:id="i-Zrd8TT8p2pvrecAfsirpC">
            ”Jag förordar ett snabbspår, att vi kan göra en avisering redan
            i vårbudgeten och sedan ha en ordentlig lagstiftning till hösten”,
            upprepade Centerns Roger Tiefensee i en riksdagsdebatt den 10
            mars (http://www.riksdagen.se/webbnav/?nid=101&amp;dok_id=GX0985&amp;bet=2009/10:85).
          </p>
          <p xml:id="i-C8UdRCKAKdC8e2RyBhfWUf">
            Det blev inget förslag i vårpropositionen. Centerpartiets förslag
            om en ny avdragsmöjlighet för vindkraftskooperativ stoppades av
            finansminister Anders Borg. Men inte heller i budgetpropositionen
            för 2011 återfinns Centerpartiets förslag. Centerpartiet leder
            Näringsdepartementet och har ett stort inflytande över vindkraftens
            utveckling och förutsättningar. Kommer Centern att driva genom
            sitt eget förslag i regeringen eller stillatigande se på hur det
            lokala delägandet av vindkraft urholkas?
          </p>
          <p xml:id="i-KuezmNg98SR3PbVjpvLjtm">
            En annan viktig fråga för utbyggnaden av vindkraft är det kommunala
            vetot för vindkraftsetablering. Regeringens införande av ett kommunalt
            veto för vindkraftsetablering har visat sig utvecklas till ett
            betydande hinder. Enligt Svensk Vindenergi har det kommunala vetot
            stoppat 380 planerade vindkraftverk och ytterligare 750 löper
            stor risk att stoppas (Kommunernas användning av vetot mot vindkraft,
            december 2010). Energimyndigheten menar i sin utredning av det
            kommunala vetot att det har brister och att tillståndsprocessen
            upplevs som rättsosäker och ineffektiv (16 kap. 4 § Miljöbalken
            – vad hände sen? december 2010). Tillståndsprocessen tycks ha
            försvårats och handläggningstiden förlängts. Därför menar Energimyndigheten
            att en översyn av det kommunala vetot för vindkraftsetablering
            är nödvändigt.
          </p>
          <p xml:id="i-T6Wmk3Du11a7pFvCdixLsy">
            Energimyndighetens slutsatser går stick i stäv med energiminister
            Maud Olofssons svar i en riksdagsdebatt med Kent Persson, V, om
            vindkraftens förutsättningar i Sverige (http://www.riksdagen.se/webbnav/index.aspx?nid=63&amp;dok_id=GY1066).
            I debatten sade Olofsson: ”Den reformering av regelverket för
            prövning av uppförande av vindkraft som genomfördes under 2009,
            innebär att utbyggnaden av vindkraft underlättas utan att kraven
            på en rättssäker och noggrann handläggning minskar.”
          </p>
          <p xml:id="i-D3Ju8PPWyyBQc4R28kTV9o">
            Nu när det visat sig att det kommunala vetot inte lett till att
            utbyggnaden av vindkraft underlättas utan tvärtom försvåras, och
            att regeländringen är rättsosäker och ineffektiv, har Vänsterpartiet
            krävt att det kommunala vetot för vindkraftsetablering ska slopas.
            Glädjande nog har miljöminister Andreas Carlgren stött detta förslag
            (DN den 4 februari 2011). Därför undrar jag hur näringsministern
            ser på frågan.
          </p>
        </div>
        <div type="ipQuestion">
          <p xml:id="i-YME8gENxBRm4wnJedJrhGg">
            Mina frågor till närings- och energiministern är:
            <list rend="ordered">
              <item>
                1. Avser ministern att verka för att genomdriva Centerpartiets
                förslag som skulle neutralisera effekterna av uttagsskatten för
                vindkraftskooperativ?
              </item>
              <item>
                2. Avser ministern att verka för ett slopande av det kommunala
                vetot för vindkraftsetablering?
              </item>
            </list>
          </p>
        </div>
      </div>
    </body>
  </text>
</TEI>
