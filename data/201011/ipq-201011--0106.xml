<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0106">
  <teiHeader>
    <fileDesc>
      <titleStmt>
        <title>Interpellation 2010/11:106 av Lillemets, Annika (MP)</title>
        <author>Lillemets, Annika (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:106 av Lillemets, Annika (MP) till Catharina Elmsäter-Svärd (M), statsråd om Pendeltågstrafiken i Östergötland</title>
          <idno type="rdwebb">GY10106</idno>
          <ref type="dokument_url_text">http://data.riksdagen.se/dokument/GY10106/text</ref>
          <ref type="dokument_url_html">http://data.riksdagen.se/dokument/GY10106</ref>
          <ref type="dokumentstatus_url_xml">http://data.riksdagen.se/dokumentstatus/GY10106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <persName>Annika Lillemets</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Pjqcdqt9qQBkMkC2MqqaQc">
          <note>Interpellationen är besvarad</note>
        </correspAction>
        <correspAction type="sent" xml:id="i-2vgMd2qGoHwHKeZbvAU1Ft" corresp="i-DLt3BwBDVwBxqxVEki5m5B">
          <date when="2010-12-01"/>
        </correspAction>
        <correspAction type="received" xml:id="i-41EjRjCNDLd8M3mhMKKrMR" corresp="i-J7LihzSktwE55CCSfYQXLk">
          <date when="2010-12-01"/>
        </correspAction>
        <correspAction type="answered" xml:id="i-CDWxNZHJLGErrUHqZwME2D" corresp="i-J7LihzSktwE55CCSfYQXLk">
          <date when="2010-12-22"/>
        </correspAction>
        <correspContext corresp="i-CDWxNZHJLGErrUHqZwME2D">
          <ref type="record" target="prot-201011--041">Riksdagens protokoll 2010/11:41 Onsdagen den 22 december</ref>
          <ref type="recordSection" target="unsetDivId">22 § Svar på interpellationerna 2010/11:100 och 106 om kapacitetsbrist på Södra stambanan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4Eey4HyKsvzZjxFKk8gKTU">
            Interpellation 2010/11:106 Pendeltågstrafiken i Östergötland
            av Annika Lillemets (MP) till statsrådet Catharina Elmsäter-Svärd
            (M)
          </p>
        </div>
        <div type="ipqSubmissionInfo">
          <p xml:id="i-UnMuXLJJHE53jgVkME3Up1">
            den 1 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NFiSmimp9Xf3UiwWGumciV">
            Pendeltågstrafiken i Östergötland är mycket viktig för många
            människor, inte minst alla som är beroende av tåget för att ta
            sig till jobbet eller skolan. Pendeltåget i Östergötland har cirka
            tre miljoner passagerare per år vilket är betydligt fler än de
            som på olika sätt färdas Stockholm–Malmö–Köpenhamn. Pendeltåget
            är ryggraden i regionens kollektivtrafik, dess betydelse växer
            och är en förutsättning för att hålla ihop regionen på ett bra
            sätt. Trafiken behöver utökas med både tätare trafik och nya sträckningar,
            på sikt också till exempelvis Nyköping och Katrineholm. Ökat tågresande
            är bra av många skäl. Inte minst är det klimatsmart och ger människor
            möjlighet att arbeta i en större region med rimliga restider.
          </p>
          <p xml:id="i-7y1wY7JgyNZXxQ3KHfwsQP">
            Nu hotas pendeltågstrafiken i Östergötland av utträngning och
            marginalisering på grund av ökande trängsel på otillräckligt underhållna,
            redan överfulla spår och en systematisk nedprioritering till fördel
            för fjärrtrafiken.
          </p>
          <p xml:id="i-XHwUpqegRokG9QMNaE6Wsn">
            Den 5 juni 2008 tog regeringen ett beslut om att ge Banverket
            i uppdrag att skapa en modell för tilldelning av järnvägsinfrastruktur
            som medför att infrastrukturen nyttjas på ett samhällsekonomiskt
            optimalt sätt. Jag har svårt att se att dagens modell utgår från
            samhällsnyttan. Med den manual som Trafikverket använder sig av
            för att varje år prioritera undervärderas nyttan av pendeltågsresandet.
            Pendeltågsystemets betydelse för regionens utveckling får enligt
            manualen inte tillmätas någon betydelse över huvud taget. I takt
            med att konkurrensen om spårutrymmet skärps så kommer fjärrtågstrafiken
            fortlöpande och för varje år att ges alltmer företräde framför
            pendeltåget. Processen leder till att pendeltåget blir den stora
            förloraren, får lägre attraktionskraft och successivt nedmonteras.
          </p>
          <p xml:id="i-6uQ645XUc8LsjQtc5mkozS">
            Som en följd av detta har Trafikverket föreslagit en tilldelning
            av tåglägen för 2011 som innebär en försämring i och med att den
            så kallade styva tidtabellen börjar ryckas sönder för pendeltågen.
            Denna oregelbundenhet fortplantar sig sedan till tidtabellerna
            för den anslutande busstrafiken. Problemen kommer att förvärras
            med önskemål om ännu mer ”fri passage” för fjärrtåg genom länet
            efter 2011 och att fler operatörer tillkommer 2012.
          </p>
          <p xml:id="i-QhWBj6HtM6kqMKDmB9VF1y">
            En styv tidtabell innebär att tågen kommer regelbundet och vid
            återkommande klockslag, särskilt under högtrafik, till exempel
            13.00, 13.20, 13.40, 14.00 etcetera. I en enkät från 2010 framgår
            att värdet för resenären i Östergötland av en styv tidtabell är
            lika stort som att få elva minuters kortare restid. Det finns
            studier som visar att efterfrågan ökar med ca 10–15 procent med
            styv tidtabell längs en bana.
          </p>
          <p xml:id="i-JyNDfgXSwgYARnoUJ7KwVH">
            Pendeltåg ska inte ses som hinder för fjärrtåg, utan som ryggraden
            i en region. Försämringarna för pendeltågen är oacceptabla och
            ger allvarliga negativa effekter i hela kollektivtrafiksystemet.
            Att pendeltågstrafiken prioriteras ned motverkar de nationella
            målen om regional utveckling. Regeringen har som ledord att ha
            resenären i fokus. Att avregleringen nu leder till att pendeltågstrafiken
            på detta sätt prioriteras ned är knappast något som lockar fler
            resenärer till kollektivtrafiken.
          </p>
          <p xml:id="i-6v2V3otsiigVhPHpAXKQLR">
            Det är intressant i sammanhanget att notera vad som sägs i punkt
            11 i direktiv 2001/14/EG, om tilldelning av infrastrukturkapacitet
            och uttag av avgifter för nyttjande av järnvägsinfrastruktur:
            ”Systemen för fastställande och uttag av avgifter och tilldelning
            av kapacitet bör möjliggöra lika och icke-diskriminerande tillträde
            för alla företag och i möjligaste mån söka tillgodose behoven
            hos samtliga användare och trafiktyper på ett rättvist och icke-diskriminerande
            sätt.”
          </p>
        </div>
        <div type="ipQuestion">
          <p xml:id="i-GhJVWGmaHFbtTGYgdwidHF">
            Mot bakgrund av detta vill jag ställa följande frågor:
            <list rend="ordered">
              <item>
                1. Hur avser statsrådet att agera för att säkerställa den styva
                tidtabellen för pendlarna i Östergötland?
              </item>
              <item>
                2. Hur avser statsrådet att agera för att säkerställa att landets
                fjärde största pendeltågssystem inte monteras ned?
              </item>
              <item>
                3. Hur avser statsrådet att agera för att tilldelning av kapacitet
                ska ske på ett rättvist och icke-diskriminerande sätt, i enlighet
                med EU:s direktiv (punkt 11 i direktiv 2001/14/EG)?
              </item>
            </list>
          </p>
        </div>
      </div>
    </body>
  </text>
</TEI>
