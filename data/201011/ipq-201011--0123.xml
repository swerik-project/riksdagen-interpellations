<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0123">
  <teiHeader>
    <fileDesc>
      <titleStmt>
        <title>Interpellation 2010/11:123 av Brink, Josefin (V)</title>
        <author>Brink, Josefin (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:123 av Brink, Josefin (V) till Nyamko Sabuni (FP), statsråd om Diskrimineringsombudsmannens jämställdhetspolitiska uppdrag</title>
          <idno type="rdwebb">GY10123</idno>
          <ref type="dokument_url_text">http://data.riksdagen.se/dokument/GY10123/text</ref>
          <ref type="dokument_url_html">http://data.riksdagen.se/dokument/GY10123</ref>
          <ref type="dokumentstatus_url_xml">http://data.riksdagen.se/dokumentstatus/GY10123</ref>
          <ref type="downloadurl">https://mhdownload.riksdagen.se/VOD1/PAL169/2442208050022565021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/diskrimineringsombudsmannens_GY10123</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <persName>Josefin Brink</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Tn4ixzHby67Hcxd1nMUHy1">
          <note>Interpellationen är besvarad</note>
        </correspAction>
        <correspAction type="sent" xml:id="i-CwWHxM88tyF7bibQQVW4PE" corresp="i-RnWtNUQCpycyMXbuRLTXcR">
          <date when="2010-12-10"/>
        </correspAction>
        <correspAction type="received" xml:id="i-QuaJ8jCH7MVtLjow5tqWfR" corresp="i-Rtt4vV6Vr1WnfJAi2Dn9hN">
          <date when="2010-12-13"/>
        </correspAction>
        <correspAction type="answered" xml:id="i-SuHHth3ENjWuTny179sjaQ" corresp="i-QKE6ihmLRJvwhV4neD6h7b">
          <date when="2011-01-18"/>
        </correspAction>
        <correspContext corresp="i-SuHHth3ENjWuTny179sjaQ">
          <ref type="record" target="prot-201011--042">Riksdagens protokoll 2010/11:42 Tisdagen den 18 januari</ref>
          <ref type="recordSection" target="unsetDivId">15 § Svar på interpellation 2010/11:123 om Diskrimineringsombudsmannens jämställdhetspolitiska uppdrag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4eYHB2oNf6qdP7CUW6EzMJ">
            Interpellation 2010/11:123 Diskrimineringsombudsmannens jämställdhetspolitiska
            uppdrag av Josefin Brink (V) till statsrådet Nyamko Sabuni (FP)
          </p>
        </div>
        <div type="ipqSubmissionInfo">
          <p xml:id="i-DCkCb5aBRdMQrWbaUHBRrN">
            den 13 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2qG5p62KqkvFJUskJiEYEb">
            Under förra mandatperioden avvecklade den borgerliga regeringen
            Jämställdhetsombudsmannen (JämO). I stället inrättades den nya
            myndigheten Diskrimineringsombudsmannen (DO), som ansvarar för
            samtliga diskrimineringsgrunder som ingår i den nya, sammanhållna
            diskrimineringslagstiftningen. Det innebär att det inte längre
            finns någon myndighet i Sverige med renodlat jämställdhetspolitiskt
            uppdrag.
          </p>
          <p xml:id="i-2uPXbTG1r6epqBib2KwfqT">
            Vänsterpartiet hade redan innan sammanslagningen av de olika
            ombudsmännen (JämO, DO, HomO, HO) farhågor om att nyordningen
            skulle innebära att jämställdhetsfrågorna, i synnerhet diskrimineringen
            av kvinnor på arbetsmarknaden, skulle komma i skymundan.
          </p>
          <p xml:id="i-8v7MHv8rwEeVqo6GRTKhtV">
            Av denna anledning föreslog Vänsterpartiet i en motion (2007/08:A8)
            att den del av diskrimineringslagstiftningen som rör arbetslivet
            skulle samlas i en separat lag. LO, TCO och Saco hade gemensamt
            lyft fram detta förslag i sitt särskilda yttrande till Diskrimineringskommitténs
            slutbetänkande (SOU 2006:22). De fackliga organisationerna betonade
            att relationen mellan arbetsgivare och arbetstagare är speciell
            och att den normbildning som föreligger i arbetslivet inte finns
            inom andra samhällsområden. Den arbetsrättsliga regleringen har
            i den svenska arbetsmarknadsmodellen en struktur som består av
            regler i såväl lagstiftning som kollektivavtal och enskilda avtal.
            Diskrimineringsskyddet i arbetslivet bygger på ett samspel mellan
            alla dessa regler. Vänsterpartiet delade de fackliga organisationernas
            synpunkt om att en särskild lagreglering för arbetslivet skulle
            bidra till ett mer effektivt diskrimineringsskydd. Dess värre
            tog inte regeringen remissinstansernas synpunkter på allvar och
            avslog Vänsterpartiets förslag.
          </p>
          <p xml:id="i-C76yeedUurRhZQmue7VEMA">
            Nu har våra farhågor besannats och DO:s eget expertråd har riktat
            allvarlig kritik mot DO:s bristande tillsyn av hur arbetsgivarna
            bedriver sitt aktiva jämställdhetsarbete. DO själv uppger i en
            artikel i DN den 9 december 2010 att myndigheten ”aldrig kommer
            att ha samma resurser att granska arbetsgivare på samma sätt som
            JämO gjorde”.
          </p>
          <p xml:id="i-9hvpkuNfX5vk8naN2HmuoF">
            Sammantaget med att regeringen ändrat reglerna för hur ofta och
            hur många arbetsgivare som måste genomföra lönekartläggningar
            och upprätta handlingsplaner för jämställda löner blir det tydligt
            att regeringen nedprioriterar jämställdhetsarbetet på arbetsmarknaden.
            Detta strider mot regeringens eget mål om att kvinnor och män
            ska ha samma möjligheter och villkor i fråga om utbildning och
            betalt arbete som ger ekonomisk självständighet livet ut.
          </p>
          <p xml:id="i-9dYmhmypHiP7ScB5Xx7NLH">
            Det är djupt oroande att regeringen inte tagit signalerna från
            de fackliga organisationerna och nu DO:s eget expertråd på allvar.
          </p>
          <p xml:id="i-5FWNZpSQWPM57vcUQ3N3h7">
            Med anledning av ovanstående vill jag ställa följande frågor
            till statsrådet:
          </p>
          <p xml:id="i-WnvGE3EL76CLDbWk3DKVue">
            Vilka åtgärder avser statsrådet att vidta för att DO ska få tillräckliga
            resurser att genomföra sitt uppdrag avseende tillsyn av arbetsgivarnas
            jämställdhetsarbete?
          </p>
          <p xml:id="i-EnQYmt7ae9Zz4rfrV4BpFR">
            Vilka åtgärder avser statsrådet att vidta för att prioritera
            arbetet mot diskrimineringen av kvinnor på arbetsmarknaden?
          </p>
        </div>
      </div>
    </body>
  </text>
</TEI>
