<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0331">
  <teiHeader>
    <fileDesc>
      <titleStmt>
        <title>Interpellation 2010/11:331 av Ehn, Tina (MP)</title>
        <author>Ehn, Tina (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:331 av Ehn, Tina (MP) till Eskil Erlandsson (C), landsbygdsminister om Medel från Viltvårdsfonden och vargpolitiken</title>
          <idno type="rdwebb">GY10331</idno>
          <ref type="dokument_url_text">http://data.riksdagen.se/dokument/GY10331/text</ref>
          <ref type="dokument_url_html">http://data.riksdagen.se/dokument/GY10331</ref>
          <ref type="dokumentstatus_url_xml">http://data.riksdagen.se/dokumentstatus/GY10331</ref>
          <ref type="downloadurl">https://mhdownload.riksdagen.se/VOD1/PAL169/2442208030022152421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/medel-fran-viltvardsfonden-och-vargpolitiken_GY10331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <persName>Tina Ehn</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4pWdtM9ykAAQduNXgnRkxa">
          <note>Interpellationen är besvarad</note>
        </correspAction>
        <correspAction type="sent" xml:id="i-EPfaJZ1oNniDHTZhxe1ZS7" corresp="i-UFTZBKNRWWLXUXAtcCcVfH">
          <date when="2011-04-21"/>
        </correspAction>
        <correspAction type="received" xml:id="i-Jj2BAN22Ds5moth7vVduWH" corresp="i-B471TcSCwHNHrNRk1EdJek">
          <date when="2011-04-21"/>
        </correspAction>
        <correspAction type="answered" xml:id="i-7A5DV7KHBYpyFGamxuiUmz">
          <date when="2011-05-05"/>
          <time when="12:01:28" dur="PT476S"/>
        </correspAction>
        <correspContext corresp="i-7A5DV7KHBYpyFGamxuiUmz">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-UCmGSfNkLnryjV7dWcQ8nA" type="discussed" corresp="i-UFTZBKNRWWLXUXAtcCcVfH">
          <date when="2011-05-05"/>
          <time when="12:07:56" dur="PT346S"/>
        </correspAction>
        <correspContext corresp="i-UCmGSfNkLnryjV7dWcQ8nA">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-8dgP6eDpTARFjvDCxGHrYp" type="discussed" corresp="i-B471TcSCwHNHrNRk1EdJek">
          <date when="2011-05-05"/>
          <time when="12:12:14" dur="PT222S"/>
        </correspAction>
        <correspContext corresp="i-8dgP6eDpTARFjvDCxGHrYp">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-6kY3SLkc5LnNpBhpxVas73" type="discussed" corresp="i-UFTZBKNRWWLXUXAtcCcVfH">
          <date when="2011-05-05"/>
          <time when="12:14:28" dur="PT300S"/>
        </correspAction>
        <correspContext corresp="i-6kY3SLkc5LnNpBhpxVas73">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-JppUYkuuieTFo7qRBvbXf1" type="discussed" corresp="i-B471TcSCwHNHrNRk1EdJek">
          <date when="2011-05-05"/>
          <time when="12:18:00" dur="PT262S"/>
        </correspAction>
        <correspContext corresp="i-JppUYkuuieTFo7qRBvbXf1">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-UYRSoQ7wkCLwBtZ7oJkDRk" type="discussed" corresp="i-UFTZBKNRWWLXUXAtcCcVfH">
          <date when="2011-05-05"/>
          <time when="12:20:54" dur="PT201S"/>
        </correspAction>
        <correspContext corresp="i-UYRSoQ7wkCLwBtZ7oJkDRk">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
        <correspAction xml:id="i-W3kqGRefXYPy9nbf2bGRGe" type="discussed" corresp="i-B471TcSCwHNHrNRk1EdJek">
          <date when="2011-05-05"/>
          <time when="12:22:46" dur="PT345S"/>
        </correspAction>
        <correspContext corresp="i-W3kqGRefXYPy9nbf2bGRGe">
          <ref type="record" target="prot-201011--097">Riksdagens protokoll 2010/11:97 Torsdagen den 5 maj</ref>
          <ref type="recordSection" target="unsetDivId">4 § Svar på interpellation 2010/11:331 om medel från Viltvårdsfonden och vargpolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BSo9oJcZ7VCBJA6SiqGQFu">
            Interpellation 2010/11:331 Medel från Viltvårdsfonden och vargpolitiken
            av Tina Ehn (MP) till landsbygdsminister Eskil Erlandsson (C)
          </p>
        </div>
        <div type="ipqSubmissionInfo">
          <p xml:id="i-3vevnt2SF9c2e6j4i3JrbL">
            den 21 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-86psgvyWT2faLkerM46YvX">
            Sveriges vargstam har återigen blivit utsatt för den licensjakt
            som många har kritiserat, men som regeringen och den borgerliga
            riksdagsmajoriteten har drivit igenom. Licensjakten har kritiserats
            av EU-kommissionären Potocnik som uttalar att de ”svenska myndigheternas
            agerande ger mig få andra val än att föreslå till EU-kommissionen
            att starta ett formellt förfarande mot Sverige för brott mot EU:s
            miljölagstiftning”. Den processen rullar vidare.
          </p>
          <p xml:id="i-Gc8sYfNixBQnJaH56squKJ">
            Sveriges rovdjurspolitik haltar, kan man nog påstå. Många organisationer
            i Sverige arbetar aktivt med rovdjursfrågor, inte minst informerar
            man om rovdjur och sprider kunskap om de vilda djuren och deras
            roll i ett större sammanhang. Många organisationer arbetar mer
            eller mindre ideellt, andra har mer resurser till sitt förfogande.
          </p>
          <p xml:id="i-SpTdhsRtXRVZtVhZ3azfqH">
            Sveriges jägarorganisationer är speciellt involverade och har
            ett speciellt ansvar. De har också ansvar för det som kallas för
            det allmänna uppdraget. Och de tilldelas medel ur Viltvårdsfonden
            för att genomföra det som ingår i det allmänna uppdraget.
          </p>
          <p xml:id="i-4ogbHQsCKPVFAgE1RuAYvv">
            Jägarorganisationerna har tilldelats en framträdande roll i genomförandet
            av riksdagens beslut om en ny rovdjursförvaltning, där bland annat
            en aktiv förvaltning av vargstammen ingår. I enlighet med vad
            som framgår av proposition 2008/09:210, En ny rovdjursförvaltning,
            bör såväl Jägarnas Riksförbund som Svenska Jägareförbundet arbeta
            med lokal förankring av processer med flytt och införsel av vargar.
          </p>
          <p xml:id="i-5s8oDSdGDeqcs5mMKSeDPP">
            Jägarorganisationerna får också bidrag ur Viltvårdsfonden för
            dessa aktiviteter. Enligt Jägareförbundets hemsida har regeringens
            nya rovdjurspolitik tillkommit efter en överenskommelse mellan
            bland annat jägarorganisationerna och regeringen. Miljöministern
            har motiverat licensjakten för varg med att detta ska öka acceptansen
            för varg.
          </p>
          <p xml:id="i-9saBNLnQfLRSn4wr86UZF3">
            I beslutet den 29 oktober 2009 om bidrag till Svenska Jägareförbundet
            för 2010 står till exempel att ”förbundet ska även tillsammans
            med Jägarnas Riksförbund under 2010 påbörja arbetet med en lokal
            förankring av processer med flytt och införsel av vargar i syfte
            att öka livskraften i den skandinaviska vargstammen”. Beslutet
            tar också upp problemet med den illegala jakten och anger att
            ”mot bakgrund av Brottsförebyggande rådets rapport 2007:22 om
            illegal jakt på stora rovdjur samt för att ge ökat utrymme för
            en klok förvaltning av rovdjuren på regional nivå, bör särskild
            uppmärksamhet ägnas den illegala jakten på stora rovdjur”.
          </p>
          <p xml:id="i-2BLquxQurJVTNf87nJL2Ad">
            Det finns som nämnts flera organisationer än jägarorganisationer
            som verkar för de ändamål som finns för bidrag från Viltvårdsfonden.
            Bland annat deltar flera ideella föreningar i de regionala viltförvaltningsdelegationerna.
            Dessa organisationer kan tänkas arbeta väl så effektivt för att
            ändamål för Viltvårdsfondens medel uppnås. Svenska Jägareförbundet
            verkar vara inne på samma linje. I sitt remissyttrande över Naturvårdsverkets
            förslag till genetisk förstärkning för den svenska vargstammen
            skriver Jägareförbundet bland annat att det ”bör tydliggöras att
            inte enbart jägarorganisationerna ska vara drivande i denna fråga,
            utan även de organisationer som primärt arbetar för rovdjur ska
            arbeta för en förankring av besluten”.
          </p>
          <p xml:id="i-Jt8uRPz62MxReEHykCPqLk">
            Inför jaktstarten skrev miljöministern i en debattartikel att
            han tycker att det av riksdagen fastställda taket på 210 vargar
            är för lågt. Den 10 januari hade en av Jägareförbundets främsta
            företrädare enligt medieuppgifter sagt att föreningen kommer att
            fortsätta slåss för att nivån sänks till 150 vargar. Jägareförbundet
            säger sig ha hållit ett stort antal möten om vargflytt, med god
            respons. Men förbundet skriver att det nu ser små möjligheter
            att lyckas med det framgent om inte antalet vargar fryses på nuvarande
            nivå, underförstått även långsiktigt. Några dagar senare, den
            14 januari, skrev Jägareförbundet i ett pressmeddelande att de
            snarast skulle begära att få träffa miljöministern sedan Naturvårdsverket
            avslagit deras begäran om ökad tilldelning av varg. Den 20 januari
            beslutade regeringen enligt uppgift om ökat bidrag till Jägareförbundet
            ur Viltvårdsfonden.
          </p>
          <p xml:id="i-HB4ZvGTtimq9WtgTEQbomB">
            Diskussionen efter presentationen av Rovdjursutredningens delbetänkande
            har följt samma spår.
          </p>
          <p xml:id="i-SZJ3SUktY7e5SaacNAPghU">
            Nu finns jägarorganisationernas återrapportering av hur bidraget
            använts vad avser lokal förankring för införsel av varg. Hur mycket
            av bidraget på totalt drygt 50 miljoner kronor som gått åt för
            det lokala förankringsarbetet framgår inte av Svenska Jägareförbundets
            rapport. Förbundet skriver:
          </p>
          <p xml:id="i-9T8qFBgAx1R4wXkAPRpwkq">
            ”Information omkring processen med införsel av vargar och behovet
            av genetisk förstärkning har delgetts vid möten specifikt anordnade
            för vargflytt för cirka 1 500 personer. Utöver detta har ämnet
            varit föremål för diskussioner vid huvuddelen av övriga informations-/utbildningstillfällen
            (jaktledare, rovdjursutbildning, klövviltförvaltning m.m.). Aktiviteter
            som samlat totalt c:a 20.000 deltagare, exkl. möten som förtroendevalda
            arrangerat utan medverkan från tjänstemän. Utöver detta har införseln
            av vargar behandlats vid åtskilliga tillfällen i Svensk Jakt och
            på hemsidan.”
          </p>
          <p xml:id="i-SR2EzhdN3NBSJbTPaZxu8k">
            Ett exempel på hur frågan behandlats infördes på Svensk Jakts
            hemsida den 11 april 2011:
          </p>
          <p xml:id="i-N3GxDMnPo66w1E3iGQCiN8">
            ”– Om regeringen delar Liljelunds bedömning finns inget utrymme
            kvar för diskussioner om de långsiktiga målen. Då måste vi ta
            ställning till om vi kan fortsätta delta i rovdjurspolitiken.
            Förankringsarbetet hos våra medlemmar innebär att flyttningen
            av genetiskt värdefulla individer ska leda till färre vargar än
            vad det annars skulle vara, säger Torbjörn Lovbom, ordförande
            i Jägareförbundets rovdjursråd, till Svenska Dagbladet.”
          </p>
          <p xml:id="i-GriRQN5YsCxRT9cBNpgH3M">
            Jägarnas Riksförbunds redovisning är ännu mer knapphändig. De
            skriver:
          </p>
          <p xml:id="i-DCr63ceVCACth5E2R1cAmX">
            ”Jägarnas Riksförbund kommer under slutet av 2010 att ha ett
            antal informations­träffar för medlemmar där regeringens tänkta
            politik samt de tänkta processerna för att genetiskt stärka vargstammen
            i Sverige kommer att redovisas/förklaras.” (Ansökan om medel ur
            Viltvårdsfonden för 2011, den 12 november 2010)
          </p>
          <p xml:id="i-2xjNCHTUfTAG6ZYSuSJfDz">
            Ett övergripande mål med vargpolitiken ur biologiskt mångfaldsperspektiv
            är att vi ska ha en livskraftig vargstam i Sverige. För det behövs
            både en genetisk förstärkning av stammen och ett ökat antal djur.
            SOM-instutitet vid Göteborgs universitet tog upp vargfrågan vid
            SOM-seminariet i april 2011. Institutet har tydligen inte ställt
            frågor om genetisk förstärkning, däremot om vargstammens storlek.
            Av rapporten framgår att andelen personer i varglän som anser
            att vargstammen är för stor minskade från 45 procent 2009 till
            40 procent 2010. Bland medlemmar i jägarorganisationer ökade däremot
            andel personer som anser att vargstammen är för stor från 69 procent
            2009 till 72 procent 2010. Det är en oroande utveckling.
          </p>
          <p xml:id="i-BHp2Wi1rgZpp4TktJoia3V">
            Det är bra att Jägareförbundet säger att man genomfört ett stort
            antal möten med gott resultat. Miljöpartiet har nåtts av signaler
            om att jägarföreningarna i vissa sammanhang snarast motverkat
            ökad acceptans av vargar.
          </p>
          <p xml:id="i-KLDKxFzsNGiByZGTgDvWnM">
            Med anledning av ovanstående vill jag ställa följande frågor
            till landsbygdsminister Eskil Erlandsson:
          </p>
          <p xml:id="i-SmWGoxxQLuiBaH4Gdbtqvn">
            Vilka indikationer finns på att jägarorganisationernas insatser
            har bidragit till att acceptansen för varg eller regeringens aviserade
            åtgärder för att minska graden av inavel hos vargstammen har ökat
            i de områden där jakt på varg har tillåtits?
          </p>
          <p xml:id="i-GZsoRvcecG4t2HD5ZmWaTi">
            Hur avser landsbygdsministern att låta utvärdera organisationernas
            insatser för ökad acceptans av varg eller åtgärder för att minska
            inaveln hos vargstammen?
          </p>
          <p xml:id="i-EUTcBEcXVxSHUpcxGkgJL8">
            Vilka indikationer finns på att den illegala jakten på varg och
            andra rovdjur har minskat?
          </p>
          <p xml:id="i-SVWbzaqgcA3JEB7wazVMnj">
            Hur avser landsbygdsministern att låta utvärdera organisationernas
            insatser för att motverka illegal jakt på varg och andra rovdjur?
          </p>
          <p xml:id="i-Rey2NYFdD1V1NN8WMaDdgc">
            Vad avser landsbygdsministern att göra för att bredda kretsen
            av organisationer som får bidrag från Viltvårdsfonden för att
            informera om rovdjur i Sverige?
          </p>
        </div>
      </div>
    </body>
  </text>
</TEI>
