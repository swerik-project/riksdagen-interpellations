<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0140">
  <teiHeader>
    <fileDesc>
      <titleStmt>
        <title>Interpellation 2010/11:140 av Fridolin, Gustav (MP)</title>
        <author>Fridolin, Gustav (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:140 av Fridolin, Gustav (MP) till Anders Borg (M), finansminister om Försäljning av utsläppsrätter</title>
          <idno type="rdwebb">GY10140</idno>
          <ref type="dokument_url_text">http://data.riksdagen.se/dokument/GY10140/text</ref>
          <ref type="dokument_url_html">http://data.riksdagen.se/dokument/GY10140</ref>
          <ref type="dokumentstatus_url_xml">http://data.riksdagen.se/dokumentstatus/GY10140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-FiuthopGHpy3sgkvVQtRap">
          <note>Interpellationen är besvarad</note>
        </correspAction>
        <correspAction type="sent" xml:id="i-2Ca1D5LZVN51Po9qQXB78v" corresp="i-9CH1KbWwyrj8DRqAQB3Fza">
          <date when="2010-12-27"/>
        </correspAction>
        <correspAction type="received" xml:id="i-HFgsAPzvhgCrqDkJemkMCb" corresp="i-EemRytGskeDvwKV2im64qt">
          <date when="2011-01-18"/>
        </correspAction>
        <correspAction type="answered" xml:id="i-PQokzGL5Tx8tQi9fUr8Pok">
          <date when="2011-01-28"/>
        </correspAction>
        <correspContext corresp="i-PQokzGL5Tx8tQi9fUr8Pok">
          <ref type="record" target="prot-201011--050">Riksdagens protokoll 2010/11:50 Fredagen den 28 januari</ref>
          <ref type="recordSection" target="unsetDivId">9 § Svar på interpellationerna 2010/11:127 och 140 om användandet av överskottet av de svenska utsläppsrätterna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9YBjZyw8DkSCWsiBCkoLaT">
            Interpellation 2010/11:140 Försäljning av utsläppsrätter av Gustav
            Fridolin (MP) till finansminister Anders Borg (M)
          </p>
        </div>
        <div type="ipqSubmissionInfo">
          <p xml:id="i-ShpxhteSUtLjXiT56MeWdU">
            den 27 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5GFjStDZa5WjqjpNDuXvFZ">
            Genom sina svar i en intervju i Veckans Affärer skapade finansministern
            oro bland alla svenska företag, organisationer och individer som
            under lång tid engagerat sig för att minska Sveriges utsläpp av
            växthusgaser. De många svenska ansträngningarna för att modernisera
            samhället och ekonomin har fått till följd att Sverige sannolikt
            2012 kommer ha minskat sina utsläpp mer än vad det globala Kyotoprotokollet
            kräver av oss.
          </p>
          <p xml:id="i-Syzd9FZnfDXc6HL45rkAff">
            Detta är bra. De länder som tar täten i omställningen står inte
            bara bättre rustade inför framtiden, utan har också möjlighet
            att bidra med smarta lösningar, know-how och exportprodukter till
            en omvärld som i allt snabbare takt letar efter klimatsmartare
            sätt att förflytta sig, bygga hus och framställa energi.
          </p>
          <p xml:id="i-BceMyM5pWb5CHAGvKb39vY">
            Tyvärr är Sveriges resultat i klimatarbetet inte en konsekvens
            av regeringens politik. Snarare handlar det om många människors
            insatser för att minska sina utsläpp och framtidsinriktade företags
            skaparkraft och förändringsbenägenhet. De politiska beslut som
            lett till att människor kastat ut oljepannor, investerat i vindkraft
            och tagit cykeln till jobbet är äldre än den sittande regeringen.
            ”När svenska ministrar har åkt världen runt på klimatkonferenser,
            och hälsats med vördnad, är det framför allt tidigare regeringars
            arbete som har förlänat dem strålglansen”, som det sammanfattas
            av en krönikör på liberala Expressens ledarsida.
          </p>
          <p xml:id="i-Eko84D6Qs5wnTKDHNzz2EH">
            Genom Kyotoprotokollets mekanismer för utsläppsrätter kommer
            Sveriges utsläppsminskningar att leda till att Sverige får ett
            antal outnyttjade utsläppsrätter, och det är dessa finansministern
            kommenterar i Veckans Affärer. På frågan om Sverige, som till
            exempel Storbritannien, avser att ge besked om att dessa utsläppsrätter
            nu kommer att annulleras svarar Anders Borg: ”De här utsläppsrättigheterna
            representerar ju ett betydligt ekonomiskt värde och det måste
            naturligtvis hanteras inom ramen för de klimatmål vi har och som
            sträcker sig till 2020, men när man kan överblicka hela den perioden
            så kan man naturligtvis också förhålla sig till den frågan.”
          </p>
          <p xml:id="i-BnXgP86Ma6q6zy1PXKTkny">
            Om regeringen skulle välja att sälja svenska folkets utsläppsminskningar
            skulle allt engagemang som ligger bakom det goda svenska resultatet
            vara förgäves. Det land som Sverige då gjort affärer med skulle
            snabbt kunna elda upp de svenska utsläppsminskningarna i ett kolkraftverk
            och klimateffekten av decenniers arbete av många svenskar skulle
            plötsligt vara noll och intet.
          </p>
          <p xml:id="i-H2jrCJUoA4PRNJ8XcwErpa">
            När frågan om utsläppsrätterna kom upp till debatt i riksdagen,
            i samband med behandlingen av miljö- och jordbruksutskottets budgetbetänkande
            om utgiftsområde 20 (2010/11:MJU1), så upprepade miljöministern
            att några beslut om hur man ska hantera de sannolika, oanvända
            utsläppsrätterna inte har fattats av regeringen. ”Vad Anders Borg
            har sagt är: Jag kan i dag inte förhålla mig till hur vi ska göra
            med de utsläppsrätter som vi eventuellt kan tillgodoräkna oss.
            Och – precis som har påpekats här – de beskeden kommer vi att
            ge i god tid innan 2012.”
          </p>
          <p xml:id="i-WX8ivLTeMjXfBm7BTWqhyD">
            Men att inte lämna besked är att behandla det svenska miljöengagemanget,
            alla klimatkämpar och omställningsföretag med en nonchalans som
            riskerar kraften i arbetet och framtidssatsningarna. Om inte den
            som sitter och räknar på vad det skulle vara värt att byta uppvärmning
            av fastigheten eller den styrelse som överväger att förändra produktionsmetoderna
            vet att det man gör kommer att få effekt för klimatet och framtiden
            så är det stor risk att man kastar planerna i papperskorgen. Därför
            är det viktigt att finansministern till riksdagen ger besked redan
            nu om att man inte avser att sälja utan annullera de utsläppsrätter
            som mångas klimatengagemang gett Sverige.
          </p>
          <p xml:id="i-TSPm3pywwadyWvs1QGXgNa">
            Mot bakgrund av detta vill jag fråga finansministern på vilket
            sätt han avser att agera för att bringa klarhet i hur de oanvända
            svenska utsläppsrätter som utsläppsminskningarna lett till kommer
            att användas.
          </p>
        </div>
      </div>
    </body>
  </text>
</TEI>
