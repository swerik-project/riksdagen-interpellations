<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0261">
  <teiHeader>
    <fileDesc>
      <titleStmt>
        <title>Interpellation 2010/11:261 av Johansson, Wiwi-Anne (V)</title>
        <author>Johansson, Wiwi-Anne (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:261 av Johansson, Wiwi-Anne (V) till Ulf Kristersson (M), statsråd om Fattigdom bland ensamstående föräldrar</title>
          <idno type="rdwebb">GY10261</idno>
          <ref type="dokument_url_text">http://data.riksdagen.se/dokument/GY10261/text</ref>
          <ref type="dokument_url_html">http://data.riksdagen.se/dokument/GY10261</ref>
          <ref type="dokumentstatus_url_xml">http://data.riksdagen.se/dokumentstatus/GY10261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TP4B7tkzPx1uGrQwY264FM">
          <note>Interpellationen är besvarad</note>
        </correspAction>
        <correspAction type="sent" xml:id="i-TioiYZinwRb8qZbU5NuDka" corresp="i-UhKXyeGqJBzFW5wSyeoGMt">
          <date when="2011-03-04"/>
        </correspAction>
        <correspAction type="received" xml:id="i-FUgiokgRoVU8RDTajy6BSP" corresp="i-bRyJHEKb5DCkicXkuZwMY">
          <date when="2011-03-08"/>
        </correspAction>
        <correspAction type="answered" xml:id="i-Qx3TsZyaYoQPmn82imMuT6" corresp="i-SKjAmNScZ7eZ3a8Xy1J8hs">
          <date when="2011-03-29"/>
        </correspAction>
        <correspContext corresp="i-Qx3TsZyaYoQPmn82imMuT6">
          <ref type="record" target="prot-201011--078">Riksdagens protokoll 2010/11:78 Tisdagen den 29 mars</ref>
          <ref type="recordSection" target="unsetDivId">6 § Svar på interpellationerna 2010/11:260 och 261 om barnfattigdom</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4joyudcVa18VkQCe8RyaAy">
            Interpellation 2010/11:261 Fattigdom bland ensamstående föräldrar
            av Wiwi-Anne Johansson (V) till statsrådet Ulf Kristersson (M)
          </p>
        </div>
        <div type="ipqSubmissionInfo">
          <p xml:id="i-B8g6Ts8zU6eKDdcdhdRFgN">
            den 4 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PamiFqzHYpWora8uouNPFi">
            I dag lever en fjärdedel av alla barn i Sverige med en ensamstående
            förälder. Ändå är kärnfamiljen norm för lagstiftningen. Det leder
            till att de ekonomiska villkoren för barnfamiljer är ojämlika
            och orättvisa. Detta drabbar barnen som inte kan delta i aktiviteter
            som barn vanligtvis kan delta i, till exempel skolutflykter som
            kostar pengar. I Sverige finns det i dag barn som inte kan äta
            sig mätta hemma och som inte får riktiga vinterkläder därför att
            föräldrarna inte har råd. Ett pm från riksdagens utredningstjänst
            (RUT) visar att 279 000 barn (13,9 procent) levde under den relativa
            fattigdomsgränsen 2010 (dnr 2010:0599). Störst risk att växa upp
            i en fattig familj löper barnen till ensamstående föräldrar. Att
            barnfattigdomen ökar är både upprörande och helt oacceptabelt.
          </p>
          <p xml:id="i-SEvnBgThpGT327o4sMVQtp">
            Enligt Rädda Barnens rapport Barnfattigdomen i Sverige (2010)
            var barnfattigdomen 2008 drygt tre gånger så hög bland barn med
            ensamstående föräldrar som bland barn med sammanboende föräldrar.
            Barn till ensamstående föräldrar med utländsk bakgrund är dubbelt
            utsatta. Enligt Rädda Barnen lever nästan hälften (49 procent)
            av barnen i den gruppen i fattigdom.
          </p>
          <p xml:id="i-RopUrxg2xViG8p3mxhtJ8n">
            En typisk ensamstående förälder är en kvinna, även om växelvis
            boende mellan föräldrar ökar. Ensamstående kvinnor med barn har
            en ekonomiskt svårare situation än andra. De har lägst ekonomisk
            standard oavsett stöd i form av barn- och bostadsbidrag och tjänar
            till exempel bara drygt hälften av en sammanboende pappas lön.
            Sysselsättningen bland ensamstående mödrar har sjunkit och de
            har oftare än andra otrygga anställningar. Arbetslösheten för
            ensamstående kvinnor med barn ökade från 5,4 procent år 2007 till
            10,1 procent år 2009. Ensamstående kvinnor med barn deltar i mindre
            utsträckning i arbetskraften samt är i högre grad arbetslösa än
            männen i samma kategori (RUT dnr 2009:1730). Vidare har de en
            lägre disponibel inkomst och får i högre grad ekonomiskt bistånd
            än ensamstående män med barn.
          </p>
          <p xml:id="i-3KVi69as6EqjQqWsY7icEW">
            Inkomstutvecklingen har sedan 1991 konsekvent missgynnat ensamstående
            kvinnor med barn. Deras disponibla inkomster har endast ökat med
            18 procent mellan 1991 och 2007, jämfört med 31 procent för samtliga
            personer över 20 år (Statistiska centralbyrån, Hushållens ekonomi,
            2009). År 2010 var den genomsnittliga ekonomiska standarden för
            ensamstående mammor 28 000 kronor lägre än för ensamstående pappor
            (RUT pm dnr 2010:0599).
          </p>
          <p xml:id="i-HWjUPvkSf76JXJN8Kcq8D3">
            År 2010 levde hela en fjärdedel (25,5 procent) av gruppen ensamstående
            kvinnor med barn under den relativa fattigdomsgränsen (jämfört
            med 12,8 procent av gruppen kvinnor totalt). Andelen fattiga ensamstående
            kvinnor med barn ökade med 22 000 personer 2006-2010 (35 000 personer,
            16,8 procent, det vill säga en sjättedel 2006 till 57 000 personer,
            25,5 procent, det vill säga en fjärdedel 2010, RUT dnr 2010:0348).
          </p>
          <p xml:id="i-4e6RyzseywHPvfoWwQvTfv">
            Förutom den ökande arbetslösheten är en av orsakerna till de
            allt sämre ekonomiska villkoren för ensamstående föräldrar att
            underhållsstödet har urholkats. Sedan 1994 har ersättningsnivån
            bara ökat med 100 kronor.
          </p>
          <p xml:id="i-Ty7TeeQBYNAC3S8qNtaAZd">
            För att få livet att gå ihop för ensamstående föräldrar krävs
            helt andra åtgärder än dem regeringen presenterat i form av vårdnadsbidrag
            och skattesubventionerad städhjälp. Det handlar bland annat om
            rätt till höjda ersättningar i socialförsäkringssystemet, rätt
            till barnomsorg på obekväma arbetstider, rätt till heltidsarbete,
            höjt underhållsstöd och förbättrade bostadsbidrag.
          </p>
        </div>
        <div type="ipQuestion">
          <p xml:id="i-9LXvUHGM6bQF7XEoAx4EEU">
            Med anledning av ovanstående vill jag ställa följande frågor
            till statsrådet:
            <list rend="ordered">
              <item>
                1. Vilka åtgärder avser statsrådet att vidta för att minska barnfattigdomen?
              </item>
              <item>
                2. Vilka åtgärder avser statsrådet att vidta för att förbättra
                den ekonomiska situationen för ensamstående föräldrar?
              </item>
            </list>
          </p>
        </div>
      </div>
    </body>
  </text>
</TEI>
