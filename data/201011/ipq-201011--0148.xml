<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0148">
  <teiHeader>
    <fileDesc>
      <titleStmt>
        <title>Interpellation 2010/11:148 av Olsson, Lena (V)</title>
        <author>Olsson, Lena (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:148 av Olsson, Lena (V) till Beatrice Ask (M), justitieminister om Höjt straff för sexköp</title>
          <idno type="rdwebb">GY10148</idno>
          <ref type="dokument_url_text">http://data.riksdagen.se/dokument/GY10148/text</ref>
          <ref type="dokument_url_html">http://data.riksdagen.se/dokument/GY10148</ref>
          <ref type="dokumentstatus_url_xml">http://data.riksdagen.se/dokumentstatus/GY10148</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <persName>Lena Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-X92u4UJqUAbvdZ44UNr4xk">
          <note>Interpellationen är återtagen</note>
        </correspAction>
        <correspAction type="sent" xml:id="i-T2DxdqfM9iXCK6wJdyNrti" corresp="i-6MWLY5JdykMGLLUo96skfp">
          <date when="2011-01-20"/>
        </correspAction>
        <correspAction type="received" xml:id="i-Fys9X5VYXhLwELKMG5Vi9C" corresp="i-PRHkYxGCaT2cbJpjjfnRtn">
          <date when="2011-01-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Xr8VTzcTkYaUquVug4ZW1Y">
            Interpellation 2010/11:148 Höjt straff för sexköp av Lena Olsson
            (V) till justitieminister Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-6gqN5FQJ5aEZgZpwkvSLBY">
            den 20 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PXUcLxoynyn9WfiDzRJyQu">
            Den 2 juli 2010 överlämnades betänkandet Förbud mot köp av sexuell
            tjänst – En utvärdering 1999–2008 (SOU 2010:49) till regeringen.
            Där konstateras att den minskade gatuprostitutionen i Sverige
            antagligen är en direkt följd av kriminaliseringen av sexköp som
            trädde i kraft i januari 1999. Vidare nämns att det enligt Rikskriminalpolisen
            är uppenbart att förbudet fungerar som en barriär för människohandlare
            och kopplare som överväger att etablera sig i Sverige. Betänkandet
            innehåller band annat ett förslag om att stärka sexköpslagen genom
            att höja straffmaximum för köp av sexuell tjänst från fängelse
            i sex månader till fängelse i ett år.
          </p>
          <p xml:id="i-Q9igrftxiTQmXUCkP7iKNM">
            Sexköp är ett brott som är beroende av spaningsinsatser från
            polisen för att anmälan ska upprättas. Det innebär att ett enskilt
            koppleriärende kan leda till att antalet anmälda och dömda förövare
            ökar mycket från ett år till ett annat. I dag döms dock majoriteten
            av de män som fällts för sexköp till böter. Att köpa en annan
            människas kropp och sexualitet är ett allvarligt brott vilket
            samhället bör markera. Därför anser jag och Vänsterpartiet i likhet
            med regeringens utredare att straffet för sexköp bör höjas. Vidare
            torde en höjning av straffmaximum för köp av sexuella tjänster
            innebära att brottet kommer att prioriteras högre av polisen än
            i dag även när det enskilda brottet inte upptäcks i samband med
            en kopplerihärva, vilket sannolikt skulle medföra fler anmälningar
            och fler dömda förövare.
          </p>
          <p xml:id="i-Gw9RZ7vajb6AT7W5HXYNgB">
            Även om ett höjt straffmaximum kan ha en positiv effekt genom
            att färre män väljer att köpa sex så är det enligt min mening
            avgörande att även långsiktigt arbeta för att ändra mäns och pojkars
            attityder till att köpa kvinnors och flickors kroppar. Det är
            mäns efterfrågan på sexuella tjänster som upprätthåller och stimulerar
            prostitutionen.
          </p>
          <p xml:id="i-CcM5guUnuRvCs6xWM5b6pn">
            I dag pågår tyvärr en samhällsdebatt där många debattörer förespråkar
            ett avkriminaliserande av sexköp. Jag anser att det är viktigt
            att regeringen på ett tydligt sätt visar att den svenska sexköpslagen
            är viktig och verkningsfull och därför ska förstärkas.
          </p>
          <p xml:id="i-Er3NDDAScs7EitfXpBJmi3">
            Regeringen har dess värre inte agerat kraftfullt nog för att
            prioritera arbetet mot mäns köp av sexuella tjänster. En bra början
            vore att genomföra de förslag som föreslås av regeringens egen
            utredare i betänkande SOU 2010:49.
          </p>
          <p xml:id="i-HxaEpaFZie2aaQHiWnEqWt">
            Med anledning av ovanstående vill jag ställa följande frågor
            till ministern:
          </p>
          <p xml:id="i-Zc2gBNn831rbtnwCscyn2">
            Vilka åtgärder avser justitieministern att vidta för att genomföra
            de förslag som lagts fram i utvärderingen av sexköpslagen?
          </p>
          <p xml:id="i-YFk4zCjRmdmbsxh8a1FZPt">
            Vilka åtgärder avser justitieministern att vidta för att minska
            mäns köp av sexuella tjänster?
          </p>
        </div>
      </div>
    </body>
  </text>
</TEI>
