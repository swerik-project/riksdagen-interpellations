<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0251">
  <teiHeader>
    <fileDesc>
      <titleStmt>
        <title>Interpellation 2010/11:251 av Olsson, Lena (V)</title>
        <author>Olsson, Lena (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:251 av Olsson, Lena (V) till Beatrice Ask (M), justitieminister om Rättsväsendets hantering av sexuella övergrepp mot barn</title>
          <idno type="rdwebb">GY10251</idno>
          <ref type="dokument_url_text">http://data.riksdagen.se/dokument/GY10251/text</ref>
          <ref type="dokument_url_html">http://data.riksdagen.se/dokument/GY10251</ref>
          <ref type="dokumentstatus_url_xml">http://data.riksdagen.se/dokumentstatus/GY10251</ref>
          <ref type="downloadurl">https://mhdownload.riksdagen.se/VOD1/PAL169/2442208040022387321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/rattsvasendets-hantering-av-sexuella_GY10251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <persName>Lena Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BSdAudaysB8dnbWNkFqJfT">
          <note>Interpellationen är besvarad</note>
        </correspAction>
        <correspAction type="sent" xml:id="i-Tc6YKLSyv6Rxdxk1skkcC1" corresp="i-6MWLY5JdykMGLLUo96skfp">
          <date when="2011-03-03"/>
        </correspAction>
        <correspAction type="received" xml:id="i-AtdfF3tThDdz2DSNdLJEGX" corresp="i-PRHkYxGCaT2cbJpjjfnRtn">
          <date when="2011-03-03"/>
        </correspAction>
        <correspAction type="answered" xml:id="i-RjGHssgoccKEQghSNHT14g">
          <date when="2011-03-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PB17snjd9xgotbqhBiDGXt">
            Interpellation 2010/11:251 Rättsväsendets hantering av sexuella
            övergrepp mot barn av Lena Olsson (V) till justitieminister Beatrice
            Ask (M)
          </p>
        </div>
        <div type="ipqSubmissionInfo">
          <p xml:id="i-HBVWNQRLvnTvrk5x8BGMrv">
            den 3 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-K8nfMmaSvhJ3xBHM8EHcA5">
            I det så kallade kopplerimålet friades nyligen två män från våldtäkt
            mot barn eftersom hovrätten ansåg att de inte hade förstått eller
            haft anledning att anta att den utsatta förståndshandikappade
            flickan var under 15 år.
          </p>
          <p xml:id="i-TXKxfj9CSpT7oSPn72rBnq">
            Att rättsväsendet inte förmår beakta barnets perspektiv i rättegångar
            om sexuella övergrepp mot barn är ingen nyhet. Tvärtom visar tidigare
            forskning dels att det finns en stor försiktighet när det gäller
            att väcka åtal i sexualbrottsmål med barn som offer, särskilt
            om barnet är yngre, dels att de fall som kommer till rättens bedömning
            ofta är problematiska för rätten att hantera (se C Diesen och
            E Diesen, Övergrepp mot kvinnor och barn – den rättsliga hanteringen,
            2009). Barns trovärdighet ifrågasätts ofta och eftersom barnets
            utsaga nästan alltid visas på video under rättegången får det
            svårare att hävda sig mot en vuxen misstänkt förövares.
          </p>
          <p xml:id="i-KtgEXr3gGjmeYE92uf2VAr">
            Trots den lagändring som trädde i kraft 2005, där våldtäkt mot
            barn blev ett särskilt brott vars syfte var att stärka skyddet
            mot sexuella övergrepp för barn under 15 år, har det visat sig
            att domstolarna ofta friar de misstänkta gärningsmännen i fall
            där barnet är närmare 15 år, just med hänvisning till att de trott
            att barnet var äldre.
          </p>
          <p xml:id="i-JD6C5ijk6YeeHLNdRa88py">
            År 2010 anmäldes ca 2 530 våldtäkter mot barn under 18 år. Av
            dessa begicks ca 2 279 mot flickor (Brås preliminära statistik
            för 2010). I svenska enkätstudier svarar 7–14 procent av flickorna
            och 3–6 procent av pojkarna att de har upplevt påtvingade samlag
            före 18 års ålder (SBU).
          </p>
          <p xml:id="i-CjUcfDiafPHWnVCkPYAsPx">
            Det är med andra ord många barn som drabbas av sexuella övergrepp.
            Konsekvenserna för det utsatta barnet blir stora och livslånga.
            Det är därför nödvändigt att rättsväsendet förmår hantera de övergrepp
            som anmäls på ett både rättssäkert och rättstryggt sätt. Det är
            djupt oroande att så inte sker i dag.
          </p>
        </div>
        <div type="ipQuestion">
          <p xml:id="i-XHS7B7EahervkyxoM9g25V">
            Med hänsyn till ovanstående vill jag ställa följande frågor till
            justitieministern:
            <list rend="ordered">
              <item>
                1. Vilka åtgärder avser justitieministern att vidta för att stärka
                barns skydd mot sexuella övergrepp?
              </item>
              <item>
                2. Vilka åtgärder avser justitieministern att vidta för att barn
                som utsatts för sexuella övergrepp ska få sina fall rättstryggt
                hanterade av rättsväsendet?
              </item>
            </list>
          </p>
        </div>
      </div>
    </body>
  </text>
</TEI>
