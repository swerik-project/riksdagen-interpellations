<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0114">
  <teiHeader>
    <fileDesc>
      <titleStmt>
        <title>Interpellation 2010/11:114 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:114 av Holm, Jens (V) till Andreas Carlgren (C), miljöminister om Regeringens köp av utsläppskrediter</title>
          <idno type="rdwebb">GY10114</idno>
          <ref type="dokument_url_text">http://data.riksdagen.se/dokument/GY10114/text</ref>
          <ref type="dokument_url_html">http://data.riksdagen.se/dokument/GY10114</ref>
          <ref type="dokumentstatus_url_xml">http://data.riksdagen.se/dokumentstatus/GY10114</ref>
          <ref type="downloadurl">https://mhdownload.riksdagen.se/VOD1/PAL169/2442208050022538921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/regeringens-kop-av-utslappskrediter_GY10114</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-QfbWZyRRzXFSYsMzDJaYGx">
          <note>Interpellationen är besvarad</note>
        </correspAction>
        <correspAction type="sent" xml:id="i-7woCkArpRdVUdVFYELgnto" corresp="i-HNw1w34Sd2tGfFnWtdrzZb">
          <date when="2010-12-03"/>
        </correspAction>
        <correspAction type="received" xml:id="i-L5Tek8aqtistJy55p3tCds" corresp="i-8KGHHqnCbosJuiWXSVH5vU">
          <date when="2010-12-03"/>
        </correspAction>
        <correspAction type="answered" xml:id="i-2TyYYUsuGS1MKJu7Uxxqrw" corresp="i-8KGHHqnCbosJuiWXSVH5vU">
          <date when="2010-12-22"/>
        </correspAction>
        <correspContext corresp="i-2TyYYUsuGS1MKJu7Uxxqrw">
          <ref type="record" target="prot-201011--041">Riksdagens protokoll 2010/11:41 Onsdagen den 22 december</ref>
          <ref type="recordSection" target="unsetDivId">13 § Svar på interpellation 2010/11:114 om regeringens köp av utsläppskrediter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A7RszMzDz2rem4HMneNSbA">
            Interpellation 2010/11:114 Regeringens köp av utsläppskrediter
            av Jens Holm (V) till miljöminister Andreas Carlgren (C)
          </p>
        </div>
        <div type="ipqSubmissionInfo">
          <p xml:id="i-9Dj3LYN9UWWMQuDHVRFwUT">
            den 3 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KFHjogup8QVQczsxvDqeuz">
            Enligt regeringens egen klimat- och energipropositionen är regeringens
            viktigaste klimatstrategi köp av utsläppskrediter i andra länder
            för att nå det svenska klimatmålet till 2020. Av de ca 10 miljoner
            ton utsläppsminskningar som återstår för att klimatmålet ska nås
            vill regeringen göra cirka två tredjedelar, 6,5 miljoner ton,
            i andra länder.
          </p>
          <p xml:id="i-Fw6nB3mX3AB8b4a7p2ABBr">
            I sin senaste budgetproposition aviserade regeringen att den
            tänker öka inköpen av utsläppskrediter från andra länder. Det
            var också vad de borgerliga partierna lovade i sitt så kallade
            jobbmanifest inför valet: ”Klimatinvesteringarna i andra länder
            utökas” (jobbmanifestet, den 26 augusti, s. 35). Energimyndigheten,
            som är den myndighet som ansvarar för Sveriges CDM-projekt, skriver
            i ett pressmeddelande från den 25 november 2010 att myndigheten
            därmed ökat inköpen av utsläppskrediter. Sverige finansierar nu
            klimatprojekt utomlands som ”minskar utsläppen med nära en miljon
            ton”. Energimyndigheten skriver vidare att ”genom projekten hjälper
            vi till att finansiera investeringar i miljövänlig teknik i utvecklingsländer
            som annars inte skulle blivit av” och att ”vi bidrar därmed till
            en hållbar utveckling i de länder där de genomförs”.
          </p>
          <p xml:id="i-57n4fPNWCFMkdStuEFssaB">
            Jag ser tyvärr väldigt stora problem med att så kraftigt basera
            klimatpolitiken på uppköp av utsläppskrediter på det sätt som
            regeringen gör. Från forskarhåll och från miljö- och utvecklingsorganisationer
            riktas kraftig kritik mot CDM-projektens miljöeffektivitet. Dessutom
            finns det mycket som tyder på att CDM inte leder till hållbar
            utveckling i mottagarländerna. Vidare innebär den kraftiga fokuseringen
            på klimatåtgärder utomlands att den viktiga klimatomställningen
            i Sverige skjuts på framtiden. Regeringsförklaringen från den
            5 oktober i år var en tydlig illustration på detta. Statsminister
            Fredrik Reinfeldt konstaterar helt enkelt att det inte behövs
            några nya åtgärder för att nå målet om minskade utsläpp med 40
            procent: ”Regeringens bedömning är att redan vidtagna och aviserade
            åtgärder för de närmaste åren räcker för att nå målet” (regeringsförklaringen
            den 5 oktober 2010). Så kan en statsminister uttala sig som företräder
            en klimatpolitik där huvudansvaret förläggs till andra länder.
          </p>
          <p xml:id="i-EJ3PifbXZhmPLQ6DnwHg6f">
            En av de rapporter som ifrågasätter CDM-projektens klimateffektivitet
            är Is the CDM fulfilling its environmental and sustainable development
            objectives? från tyska Öko-Institut (november 2007), som menar
            att ungefär 40 procent av projekten troligen inte leder till minskade
            utsläpp då de inte är additionella. Rapporten Measuring the Clean
            Development Mechanism’s performance and potential? från Stanford
            University i USA (2009) anger att så mycket som hälften av de
            klimatprojekt som rika länder satsar på i utvecklingsländer inte
            ger några minskningar av utsläppen av växthusgaser. Den amerikanska
            miljö- och människorättsorganisationen International Rivers hävdar
            att mer än en tredjedel av alla registrerade projekt i oktober
            2008 redan var färdigbyggda när de registrerades (Rip-offsets:
            The failure of the Kyoto Protocol’s Clean Development Mechanism,
            2008). Stockholm Environment Institute visar i rapporten Industrial
            N2O Projects Under the CDM: Adipic Acid – A Case of Carbon Leakage?
            (oktober 2010) att flera företag som använder CDM-projekt flyttar
            sin verksamhet till andra länder utan att utsläppen minskar. Den
            minskning som sägs ha skett vid fabriker i Kina och andra länder
            skulle ha skett ändå. Projekten är inte additionella och därmed
            ökar de globala utsläppen.
          </p>
          <p xml:id="i-CiikpPzugbCZasWPRq9MHy">
            Den svenska regeringen köper mycket utsläppskrediter från Kina
            genom att satsa på vindkraft i landet. En rapport från en konferens
            vid Lunds universitet (Workshop report, CDM Post-2012: Practices,
            Possibilities, Politics, Palaestra, Lunds universitet, maj 2008)
            visar att 99 procent av alla nya vindkraftsprojekt i Kina ansöker
            om att bli ett klimatprojekt inom Mekanismen för ren utveckling
            (alltså CDM-projekt), samtidigt som den kinesiska staten aktivt
            förespråkar vindkraft. Kina är en av världens största vindkraftsproducenter.
            Det är inte så svårt att tänka sig att vindkraften skulle ha byggts
            även utan de svenska pengarna.
          </p>
          <p xml:id="i-XGAV4Vsczb23Dsoy4eD6Lh">
            Jag är också intresserad av att få ett tydliggörande av miljöminister
            Andreas Carlgren hur den svenska regeringen ser på det stora kryphålet
            den potenta växthusgasen HFC-23 utgör inom CDM-systemet. HFC-23
            är ett köldmedium och en restprodukt vid kylgastillverkning. Genom
            att investera i CDM-projekt som tar bort HFC-23 ur tillverkningen
            kan man skaffa sig utsläppskrediter. Problemet är att utsläpparna
            av HFC-23, ofta kylgasfabriker i Kina, tjänar mer än dubbelt så
            mycket på HFC-krediter än vad de gör på just den kylgas de tillverkar.
            Detta ger fabrikerna ett incitament att öka produktionen av HFC-gaser
            när de sedan kan tjäna stora pengar på dessa inom ramen för CDM-projekt.
            Under hösten har EU-kommissionen fått upp ögonen för att HFC-relaterade
            CDM-projekt snarare tycks öka än minska utsläppen av fluorinerade
            växthusgaser och ge rakt motsatt effekt än den ursprungliga tanken
            bakom reformen.
          </p>
          <p xml:id="i-TAJewcucoPZkQ4TqzxRtY7">
            Nu har EU-kommissionen föreslagit att handel med krediter från
            HFC-23 och från lustgas (N2O) vid produktionen av adipinsyra ska
            förbjudas från och med 2013 i EU:s utsläppshandel. Det är förstås
            mycket välkommet. Men flera EU-länder är tveksamma till ett totalt
            stopp av HFC-krediter. Det finns också ett mycket olyckligt kryphål
            i förslaget. De nya reglerna ska enligt EU-kommissionens förslag
            gälla endast företag; medlemsländer kommer att kunna fortsätta
            att köpa och sälja CDM-krediter med HFC-23 under förutsättning
            att de motiverar denna handel för EU-kommissionen. Jag har ännu
            inte hört något ställningstagande från den svenska regeringen
            om hur den ställer sig till EU-kommissionens förslag.
          </p>
          <p xml:id="i-A4wsQ51W9saWVj3eEqim6n">
            I ett läge när det riktas så kraftig kritik mot CDM är det enligt
            min mening helt fel att utöka satsningarna på CDM. Vänsterpartiet
            kräver att regeringen genast ska tillsätta en grundlig utvärdering
            av denna klimatstrategi. Tills en sådan granskning gjorts borde
            regeringen stoppa sin satsning på denna tveksamma metod.
          </p>
        </div>
        <div type="ipQuestion">
          <p xml:id="i-D4D44ovArnXsYxhZmPqmzv">
            Mina frågor till miljöminister Andreas Carlgren är:
            <list rend="ordered">
              <item>
                1. Med hur mycket mer avser ministern att öka andelen uppköp
                av utsläppskrediter under denna mandatperiod?
              </item>
              <item>
                2. Vilket ställningstagande gör miljöministern gällande CDM:s
                effekt på utsläppen av växthusgaser och hållbar utveckling i mottagarländerna?
              </item>
              <item>
                3. Vilket ställningstagande gör miljöministern gällande de svenska
                vindkraftsprojektens miljöeffekter i Kina?
              </item>
              <item>
                4. Avser miljöministern att tillsätta en grundlig utvärdering
                av CDM:s miljöeffekter med anledning av den kritik som framförts
                mot metoden?
              </item>
              <item>
                5. Avser miljöministern att verka för att stoppa Sveriges köp
                av utsläppskrediter tills en grundlig utvärdering av CDM har gjorts?
              </item>
              <item>
                6. Avser minsitern att agera inom EU för att förbjuda köp av
                HFC-krediter för såväl företag som medlemsländer?
              </item>
            </list>
          </p>
        </div>
      </div>
    </body>
  </text>
</TEI>
