<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0065">
  <teiHeader>
    <fileDesc>
      <titleStmt>
        <title>Interpellation 2010/11:65 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:65 av Linde, Hans (V) till Carl Bildt (M), utrikesminister om Våld och övergrepp i Irak</title>
          <idno type="rdwebb">GY1065</idno>
          <ref type="dokument_url_text">http://data.riksdagen.se/dokument/GY1065/text</ref>
          <ref type="dokument_url_html">http://data.riksdagen.se/dokument/GY1065</ref>
          <ref type="dokumentstatus_url_xml">http://data.riksdagen.se/dokumentstatus/GY1065</ref>
          <ref type="downloadurl">https://mhdownload.riksdagen.se/VOD1/PAL169/2442208050022569821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/vald-och-overgrepp-i-irak_GY1065</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-32mWGNsgJJVePwTJkosfxS">
          <note>Interpellationen är besvarad</note>
        </correspAction>
        <correspAction type="sent" xml:id="i-JQMPsa2WGjSrbHJDQLhsam" corresp="i-K3yJ7rruozYUK99nj91ffc">
          <date when="2010-11-16"/>
        </correspAction>
        <correspAction type="received" xml:id="i-VH5U9EvaPjn7X7RB7jJP54" corresp="i-AZnaWEAg22YQ3HzVMfNSHR">
          <date when="2010-11-17"/>
        </correspAction>
        <correspAction type="answered" xml:id="i-X7kX9MSaQoMKGZEtcNPk4D" corresp="i-AZnaWEAg22YQ3HzVMfNSHR">
          <date when="2010-12-22"/>
        </correspAction>
        <correspContext corresp="i-X7kX9MSaQoMKGZEtcNPk4D">
          <ref type="record" target="prot-201011--041">Riksdagens protokoll 2010/11:41 Onsdagen den 22 december</ref>
          <ref type="recordSection" target="unsetDivId">8 § Svar på interpellation 2010/11:65 om våld och övergrepp i Irak</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R6jkgcboXBZJjeNNDP4GAd">
            Interpellation 2010/11:65 Våld och övergrepp i Irak av Hans Linde
            (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-NcJvSUqWEB2TAXwc1gk25D">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-91x5bGEFrKomnpfj8PytKY">
            Den 20 mars 2003 anföll den USA-ledda koalitionen Irak i tydlig
            strid med folkrätten. En hel värld protesterade och bara i Sverige
            samlade demonstrationerna mot kriget hundratusentals människor.
            I dag riktas omvärldens blickar mot andra konflikter i andra delar
            av världen, men våldet, övergreppen och den väpnande konflikt
            som inleddes med den amerikanska invasionen fortsätter att skörda
            människoliv och tvinga irakier på flykt.
          </p>
          <p xml:id="i-UkWnbiCmbfBQ79ggZiNQ5v">
            De senaste veckorna har två nyheter tydliggjort hur avlägsen
            freden är i Irak. Den 23 oktober släppte Wikileaks ett stort antal
            dokument rörande Irak som bland annat avslöjande omfattande övergrepp
            och tortyr i landet. I september presenterades liknande uppgifter
            av Amnesty International i rapporten New Order, same abuses. Sammantaget
            ges en bild av ett Irak där de irakiska säkerhetsstyrkorna inte
            tvekar att använda sig av tortyr, där utomrättsliga arresteringar
            är vanligt förekommande och där en kultur av straffrihet för förövaren
            har brett ut sig.
          </p>
          <p xml:id="i-YN3fx4ciVwQgV2BpjQYcCf">
            Ansvaret för tortyren i de irakiska fängelserna vilar inte bara
            på den irakiska säkerhetstjänsten. Även om USA minskat sin militära
            närvaro i Irak finns det fortfarande drygt 50 000 amerikanska
            soldater i landet och man håller fortfarande irakier fängslade.
            Av de 30 000 fångar som sitter fängslade i Irak, utan vare sig
            åtal eller rättegång, har 10 000 nyligen överlämnats till irakiska
            myndigheter efter att ha hållits i amerikansk fångenskap i Irak,
            enligt Amnesty International. Avtalet mellan USA och Irak innehöll
            inga villkor om korrekt behandling av fångar eller skydd av deras
            mänskliga rättigheter. Malcolm Smart, Amnesty Internationals chef
            för Mellanöstern och Nordafrika, säger bland annat att ”dessa
            dokument (som läckts av Wikileaks) verkar ge ytterligare bevis
            för att de amerikanska myndigheterna varit väl medvetna om de
            systematiska övergreppen under många år. Trots det överlämnades
            tusentals fångar som gripits av USA till de irakiska säkerhetsstyrkorna.”
          </p>
          <p xml:id="i-N6k7jRfmfEmcpiS9tFo8K5">
            USA har anslutit sig till FN:s konvention mot tortyr, vilken
            uttryckligen förbjuder stater att själva använda tortyr men även
            förbjuder överlämning av fångar till andra staters myndigheter
            om det finns risk för tortyr. USA har inte levt upp till dessa
            krav i Irak, trots mängden av bevis som har presenterats av olika
            källor som visar att irakiska styrkor använder tortyr i stor omfattning
          </p>
          <p xml:id="i-A7nx1e9zM2zG3z1D7oWZcy">
            Den 31 oktober i år genomfördes en attack mot en katolsk kyrka
            i Bagdad. Drygt 100 obeväpnade gudstjänstdeltagare togs som gisslan
            och 58 dödades kallblodigt, bland dem flera barn. En av de överlevande
            beskriver attacken så här: ”Jag kan inte beskriva detta som något
            annat än ett planerat massmord på oss kristna. Terroristerna sköt
            främst de unga. De gick runt och dödade som de ville.”
          </p>
          <p xml:id="i-Wp3Sndfn8GYB5pBnWrkvAi">
            Amnesty International fördömde attacken på kyrkan och betecknade
            den som en ”krigsförbrytelse”. Attacken är en av de värsta mot
            Iraks kristna minoritet sedan kriget inleddes 2003, men det är
            ingalunda ett isolerat fall. De kristna irakierna är utsatta för
            omfattande förföljelser. Kidnappningar, mord och bombattentat
            har tvingat stora delar av landets kristna minoritet på flykt.
          </p>
          <p xml:id="i-L1YDJ7Sk1GeESgey4qoF3R">
            I dag går ingen säker från våldet i Irak. Journalister, MR-försvarare,
            politiska aktivister, homosexuella och etniska samt religiösa
            minoriteter är i synnerhet utsatta. Enskilda väpnade grupper bär
            ett tungt ansvar men även de irakiska säkerhetsstyrkorna såväl
            som de amerikanska soldaterna har gjort sig skyldiga till omfattande
            övergrepp.
          </p>
          <p xml:id="i-6zzoe7rD7RQca7iovjo3dG">
            Det är nu hög tid att omvärlden reagerar och agerar för att våldet
            ska upphöra och för att alla irakier – oavsett etnicitet, religion,
            politisk övertygelse, sexuell läggning etcetera – ska kunna leva
            i sitt land utan fruktan för våld och övergrepp från någon av
            de väpnade parterna i landet. Sverige har goda möjligheter att
            vara en aktiv part i detta arbete genom de omfattande och goda
            kontakter vi har med Irak, inte minst genom de irakiska flyktingar
            som fått en fristad här. Den mest direkta åtgärden som vi kan
            vidta i Sverige är att upphöra med avvisningar av irakiska flyktingar,
            men vi kan också agera för att sätta press på dem som är ansvariga
            för brotten och övergreppen i Irak.
          </p>
          <p xml:id="i-4wUgZ8e7qo2mmdLUZiMVRi">
            Sverige skulle kunna kräva att FN tillsätter en speciell rapportör
            för brott mot de mänskliga rättigheterna i Irak. En sådan rapportör
            fanns tidigare, men avskaffades 2003. Vidare skulle Sverige kunna
            ta initiativ till en internationell och oberoende undersökningskommission
            med syfte att undersöka förhållandena i Iraks fängelser och fångläger
            med anledning om de omfattande rapporterna om tortyr och övergrepp.
            Viktigt är även att Sverige agerar för att de som begått krigsförbrytelser
            eller andra former av brott mot de mänskliga rättigheterna ställs
            inför rätta. De omfattande grova övergrepp som vi sett i Irak
            under de senaste sju åren får inte passera utan konsekvenser.
          </p>
        </div>
        <div type="ipQuestion">
          <p xml:id="i-LtKsgZGgrRDEVEb4sBejJL">
            Jag vill med anledning av detta fråga utrikesministern:
            <list rend="ordered">
              <item>
                1. Vilka initiativ avser utrikesministern att ta för att alla
                irakier, oavsett etnicitet, religion, politisk övertygelse, sexuell
                läggning etcetera, ska kunna leva i sitt land utan fruktan för
                våld och övergrepp från någon av de väpnade parterna i landet?
              </item>
              <item>
                2. Vilka initiativ avser utrikesministern att ta för att FN ska
                återtillsätta en speciell rapportör för Irak?
              </item>
              <item>
                3. Vilka initiativ avser utrikesministern att ta för att en oberoende
                internationell undersökning av Iraks fängelser och fångläger tillsätts?
              </item>
              <item>
                4. Vilka initiativ avser utrikesministern att ta för att de som
                begått krigsförbrytelser och brott mot de mänskliga rättigheterna
                i Irak ska ställas inför rätta?
              </item>
            </list>
          </p>
        </div>
      </div>
    </body>
  </text>
</TEI>
