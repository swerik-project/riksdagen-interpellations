<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0066">
  <teiHeader>
    <fileDesc>
      <titleStmt>
        <title>Interpellation 2010/11:66 av Persson, Kent (V)</title>
        <author>Persson, Kent (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:66 av Persson, Kent (V) till Maud Olofsson (C), närings- och energiminister om Vindkraften, försvaret och den kommunala vetorätten</title>
          <idno type="rdwebb">GY1066</idno>
          <ref type="dokument_url_text">http://data.riksdagen.se/dokument/GY1066/text</ref>
          <ref type="dokument_url_html">http://data.riksdagen.se/dokument/GY1066</ref>
          <ref type="dokumentstatus_url_xml">http://data.riksdagen.se/dokumentstatus/GY1066</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <persName>Kent Persson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-S78HgMNovr3PHhndgYtoqY">
          <note>Interpellationen är besvarad</note>
        </correspAction>
        <correspAction type="sent" xml:id="i-U5moUDAZVKLXpuTg3AZDcL" corresp="i-FAhoYDeAxVXRZmnF5LnHgv">
          <date when="2010-11-17"/>
        </correspAction>
        <correspAction type="received" xml:id="i-6ctKk9yUzLFZkG8Z2WvDoT" corresp="i-PRFN1BS8QWUhjjGAM8w3Fj">
          <date when="2010-11-18"/>
        </correspAction>
        <correspAction type="answered" xml:id="i-VcMbwWzD6bZEunEveRCE68" corresp="i-PRFN1BS8QWUhjjGAM8w3Fj">
          <date when="2010-12-07"/>
        </correspAction>
        <correspContext corresp="i-VcMbwWzD6bZEunEveRCE68">
          <ref type="record" target="prot-201011--029">Riksdagens protokoll 2010/11:29 Tisdagen den 7 december</ref>
          <ref type="recordSection" target="unsetDivId">3 § Svar på interpellationerna 2010/11:53, 66, 67, 82, 89 och 90 om vindkraftverkens framtid</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TLh9m3A1ssMCS1ba1xwFKe">
            Interpellation 2010/11:66 Vindkraften, försvaret och den kommunala
            vetorätten av Kent Persson (V) till närings- och energiminister
            Maud Olofsson (C)
          </p>
        </div>
        <div type="ipqSubmissionInfo">
          <p xml:id="i-AXqAMgbtiBgrXJ7jRmRi13">
            den 17 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Da2RWKWqYNPHTgGTZ82cLs">
            Den borgerliga regeringen säger att den vill att det byggs mer
            vindkraft i Sverige. Samtidigt öppnar man upp för tio nya kärnkraftverk.
            Erfarenheter från Finland visar att det finns en investeringsvilja
            för ny kärnkraft, trots att ny kärnkraft är dyrare än vindkraft
            på land. Ny kärnkraft i Sverige kan i värsta fall sätta stopp
            för utbyggnaden av vindkraft i Sverige. Men det finns redan i
            dag flera betydande hinder för vindkraften i Sverige.
          </p>
          <p xml:id="i-EGJvhYVAvEQSozMAWkhgCg">
            Försvarsmakten har inlett en juridisk process i syfte att få
            bort mängder av vindkraftverk i närheten av militära flygfält.
            I början av oktober införde försvaret så kallade stoppområden
            runt nio flottiljer och övningsflygplatser runt om i landet. Upp
            till 40 kilometer runt flygplatserna vill Försvarsmakten förbjuda
            all nyetablering av vindkraft. Motivet är flygsäkerhetsskäl, såväl
            för stridsflygplanet JAS Gripen som helikoptrar och skolflygplan.
          </p>
          <p xml:id="i-PkVcJP8o1K1hWma3kUnSGr">
            Men samtidigt står redan hundratals vindkraftverk inom stoppområdena.
            Många av dessa har varit i gång i tio år. Om dessa har försvaret
            tidigare sagt att de kommer att accepteras. Men det finns ett
            förbehåll: ”I de fall där bygglov och/eller miljötillstånd har
            beviljats på grundval av ett korrekt och fullständigt beslutsunderlag
            med beaktande av totalförsvarets intressen har Försvarsmakten
            inte för avsikt att vidta några ytterligare åtgärder.” Nu hävdar
            det svenska försvaret enligt SVT:s Västnytt att nästan inga bygglov
            alls för vindkraftverk beslutats på ett korrekt sätt. Och Försvarsmaktens
            jurister har därför startat ett omfattande överklagande som i
            slutändan kan komma att omfatta hundratals snurror över hela landet.
            Hittills har bygglov beslutade i Mellerud, Vänersborg, Grästorp,
            Vara, Lidköping och Töreboda, samt eventuellt ytterligare några
            kommuner, överklagats för mer än 40 vindkraftverk, varav hälften
            redan är resta. Efter att överklaganden hanterats av länsstyrelserna
            kommer dessa ärenden att gå direkt till regeringen.
          </p>
          <p xml:id="i-ehK33qPiAD6tAWvc78u3K">
            Det är naturligtvis under all kritik att en svensk myndighet
            driver på för att riva nya vindkraftverk samtidigt som det finns
            en stor enighet hos riksdagspartierna om att vindkraften kraftigt
            ska byggas ut. Vad avser regeringen att göra åt den svenska Försvarsmaktens
            motarbetande av svensk vindkraft?
          </p>
          <p xml:id="i-6KmYhBKgYcy54fVafRgB4e">
            Ett annat mycket stort hinder mot vindkraften i Sverige är regeringens
            nya lagstiftning för prövning av vindkraft. Regelförändringen
            innehöll en paragraf som innebär att kommunerna aktivt måste tillstyrka
            nya vindkraftsprojekt. Regeringens förslag om ett kommunalt veto
            för vindkraftsetablering är en olycklig skärpning av rådande lagstiftning.
            De kommunala besluten om detaljplaner och bygglov var redan tidigare
            möjliga att överklaga. Självklart finns också ett berättigat krav
            på inflytande från kommunernas sida vid vindkraftsetableringar.
            Kommunerna har genom sitt planmonopol en stor kunskap om och kompetens
            kring markanvändningen. Den kunskapen ska tas till vara. Men det
            kommunala vetot innebär att en strukturerad prövning enligt PBL
            byts ut mot ett mer otydligt, oberäkneligt och ostrukturerat beslutsfattande
            i landets kommunfullmäktigeförsamlingar. Risken är stor att kommunledningar
            med negativ inställning till vindkraft förhåller sig passiva och
            på så sätt förhindrar ett ärende. Eftersom det handlar om ett
            aktivt tillstyrkande finns det ingenting som tvingar kommunen
            att ta ställning till ett vindkraftsärende. Genom att inte yttra
            sig eller genom att bordlägga frågan kan en kommun helt stoppa
            ny vindkraft.
          </p>
          <p xml:id="i-6yxFPXy3HXSwjYKgeGP58P">
            Enligt branschorganisationen Svensk Vindenergi har konsekvenserna
            av det kommunala vetot blivit allvarliga. Många vindkraftsprojekt
            har stoppats, andra har skjutits upp på obestämd framtid. Förutsättningarna
            för många projekt har ändrats i sådan grad att de inte längre
            är lönsamma att bygga. Detta var knappast intentionen när den
            nya lagen kom till. Eftersom vindkraft inte längre kan byggas
            på optimala platser blir kostnaderna högre, vilket i slutändan
            kommer att medföra högre elräkningar för konsumenterna.
          </p>
          <p xml:id="i-9WBTJpiFvCCH4ZJHx7pvEF">
            Vindkraften blir nu den enda verksamhet som prövas enligt miljöbalken
            där kommunerna får ett i det närmaste absolut veto. Vänsterpartiet
            anser att regeringen särbehandlar vindkraften i förhållande till
            andra energislag där motsvarande begränsningar saknas. Vi vill
            därför att regeringen snarast avskaffar det kommunala vetot mot
            vindkraft. Därför undrar jag om regeringen avser att ompröva sitt
            tidigare beslut och avveckla det kommunala vetot.
          </p>
        </div>
        <div type="ipQuestion">
          <p xml:id="i-55A3CwGwWn3xKxQ1Z2z1VV">
            Mina frågor till näringsministern är alltså:
            <list rend="ordered">
              <item>
                1. Vad avser näringsministern att göra med anledning av Försvarsmaktens
                motarbetande av svensk vindkraft?
              </item>
              <item>
                2. Kommer näringsministern att verka för en avveckling av det
                kommunala vetot beträffande vindkraftsetablering?
              </item>
            </list>
          </p>
        </div>
      </div>
    </body>
  </text>
</TEI>
