<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0391">
  <teiHeader>
    <fileDesc>
      <titleStmt>
        <title>Interpellation 2010/11:391 av Romson, Åsa (MP)</title>
        <author>Romson, Åsa (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:391 av Romson, Åsa (MP) till Maud Olofsson (C), närings- och energiminister om Klimatpolitiken och den mellansvenska fossilgasledningen</title>
          <idno type="rdwebb">GY10391</idno>
          <ref type="dokument_url_text">http://data.riksdagen.se/dokument/GY10391/text</ref>
          <ref type="dokument_url_html">http://data.riksdagen.se/dokument/GY10391</ref>
          <ref type="dokumentstatus_url_xml">http://data.riksdagen.se/dokumentstatus/GY10391</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PU55e6oG1s8CgPaPvWDWfe">
          <note>Interpellationen är besvarad</note>
        </correspAction>
        <correspAction type="sent" xml:id="i-3J27EtCMsiWFiwBHn4uMkt" corresp="i-ST3KmJ7dwych9bUEkWZEu6">
          <date when="2011-05-16"/>
        </correspAction>
        <correspAction type="received" xml:id="i-RZmZBajsdoAR5TBn7FJyHr" corresp="i-PRFN1BS8QWUhjjGAM8w3Fj">
          <date when="2011-05-17"/>
        </correspAction>
        <correspAction type="answered" xml:id="i-2f3uW3H3ZCEi8b3KtEYniz" corresp="i-PRFN1BS8QWUhjjGAM8w3Fj">
          <date when="2011-06-10"/>
        </correspAction>
        <correspContext corresp="i-2f3uW3H3ZCEi8b3KtEYniz">
          <ref type="record" target="prot-201011--113">Riksdagens protokoll 2010/11:113 Fredagen den 10 juni</ref>
          <ref type="recordSection" target="unsetDivId">10 § Svar på interpellationerna 2010/11:357 och 391 om klimatpolitiken och den mellansvenska fossilgasledningen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6ZZpsByVk5QgWyAZupxcFP">
            Interpellation 2010/11:391 Klimatpolitiken och den mellansvenska
            fossilgasledningen av Åsa Romson (MP) till närings- och energiminister
            Maud Olofsson (C)
          </p>
        </div>
        <div type="ipqSubmissionInfo">
          <p xml:id="i-FjytpL8rCGMF8HHEs56zmM">
            den 16 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M1JQoXJXPvB1XJrgkEjRHH">
            Den 17 mars 2011 fattade regeringen beslutet om att ge tillstånd
            för första etappen av den så kallade mellansvenska gasledningen.
            Ledningen är avsedd att på sikt gå från Gislaved upp genom Mellansverige
            till Oxelösund vid Sörmlandskusten och till Bergslagen. Beslutet
            fattades på regeringens vägnar av näringsminister Maud Olofsson.
          </p>
          <p xml:id="i-VYgJhJKoCmFviJadNUKZ5r">
            Eons företrädare Sydkraft Gas AB hade lämnat in en ansökan i
            mars 2004. Energimarknadsinspektionen, som beredde ärendet, skickade
            det vidare till regeringen i december 2006.
          </p>
          <p xml:id="i-VJ1PoNPvqhi9AkRGh2ethD">
            Storskalig utbyggnad
          </p>
          <p xml:id="i-ck8vaWi5nivKeuokHXREb">
            Regeringen skrev i propositionen En sammanhållen klimat- och
            energipolitik – Energi (prop. 2008/09:163) bland annat att ”några
            planer på en utvidgad storskalig utbyggnad av naturgas till hushåll
            och företag är inte aktuella i Sverige”. Den nu beviljade gasledningen
            har en kapacitet på 1,5 miljarder normalkubikmeter eller 15 terawattimmar
            per år. Under 2009 tillfördes totalt 13 terawattimmar fossilgas
            och stadsgas till det svenska energisystemet. Ungefär hälften,
            7 terawattimmar, användes till energiändamål som elproduktion
            och värme. Utnyttjas ledningen till fullo möjliggörs en ökning
            av fossilgasanvändningen med mer än 100 procent. Det innebär alltså
            en storskalig ökning av fossilgasanvändningen i Sverige. Gasledningen
            är avsedd att användas i 40 år.
          </p>
          <p xml:id="i-C4xYhjF24zot2kCZ9bVJbL">
            Enligt Ekot den 24 april skriver Näringsdepartementet i en kommentar
            att beslutet inte handlar om någon storskalig introduktion av
            fossilgas. Detta väcker frågan vad regeringen anser skulle vara
            en storskalig introduktion av fossilgas.
          </p>
          <p xml:id="i-VaM9HK5KvoAU149c1sczQT">
            I sitt yttrande över bolagets ansökan skrev Naturvårdsverket
            2004 att ”en sådan storskalig utbyggnad av naturgas, som det är
            fråga om i detta ärende, riskerar att binda upp energisystemet
            för en lång tid framöver i fossila bränslen. Utbyggnaden försvårar
            för Sverige att nå det nationella klimatmålet på kort och lång
            sikt.”
          </p>
          <p xml:id="i-SNovprCJTJ3ExzSb1LiCJm">
            Klimatpolitiken
          </p>
          <p xml:id="i-PyvvpZWVfMEhThVgrt9g2K">
            Företrädare för bland annat Lantbrukarnas riksförbund, Naturskyddsföreningen
            och Svenska Bioenergiföreningen hävdar i en artikel i Svenska
            Dagbladet den 24 april att beslutet ökar koldioxidutsläppen, undergräver
            Sveriges klimatpolitik, konkurrerar ut biobränslen, minskar antalet
            gröna jobb i Sverige och ökar vårt beroende av import av fossilenergi.
            Ett så stort gasledningsnät skapar ett fossilberoende och det
            betyder ekonomiska och tekniska bindningar som det sedan blir
            väldigt svårt att komma ifrån.
          </p>
          <p xml:id="i-qKCcmZR7eyxLmm6cMBgmf">
            Regeringen hänvisar i sitt beslut till att Eon hävdar att det
            kan antas bli en global vinst vid introduktion av fossilgas i
            kraftvärmesektorn. Detta antagande bygger på att el under mycket
            lång tid kommer att produceras i äldre kolkraftverk med låga rörliga
            kostnader, underförstått i andra länder. Hur detta antagande hänger
            ihop med slutsatsen framgår inte av regeringens beslut. Naturvårdsverket
            har för övrigt i sitt yttrande ifrågasatt antagandet att den elproduktion
            som fossilgasen är tänkt att ersätta är kolkondensbaserad. Det
            kan till exempel vara minst lika rimligt att anta att ny tillförsel
            av fossilgas kan få större konsekvenser för framtida investeringsbeslut
            i förnybar energi än för beslut om nedläggning av existerande
            anläggningar.
          </p>
          <p xml:id="i-7Xs6kpbb8FsKdtHr8Cxkg9">
            I regeringens propositioner En sammanhållen klimat- och energipolitik
            – Klimat respektive Energi utgår inte regeringen från en ökning
            av fossilgasanvändningen av den omfattning som gasledningen nu
            möjliggör.
          </p>
          <p xml:id="i-S91C12ofJNfsa5oWNq4onk">
            Biogas
          </p>
          <p xml:id="i-CvFReMxFLmtK8GmtRmCmBT">
            Regeringen gör bedömningen att infrastruktur för fossilgas kan
            utvecklas på kommersiella villkor och på ett sätt som understöder
            en successiv introduktion av biogas. Regeringen förenar den nu
            beviljade koncessionen att bygga gasledningen mellan Gislaved
            och Jönköping med villkor om återkommande rapportering av den
            mängd biogas som matas in i ledningen. Med ett sådant villkor
            anser regeringen att den naturgasledning som koncessionen avser
            är lämplig ur allmän synpunkt.
          </p>
          <p xml:id="i-9ua2shKLs1m5Nw74k819pa">
            I augusti 2010 överlämnade Energimyndigheten, Jordbruksverket
            och Naturvårdsverket ett förslag till nationell sektorövergripande
            strategi för biogas till regeringen. I strategin ingår inte en
            stor utbyggnad av fossilgasnätet. Det är snarare tvärtom. Myndigheterna
            förklarar hur distribution via fossilgasnätet håller nere biogasens
            distributionskostnader endast i mycket begränsade fall. Visserligen
            kan ett fossilgasnät gynna biogasen genom att garantera leveranssäkerhet
            i slutförsäljningsledet, men då uppstår en direkt konkurrens mellan
            biogas och fossilgas gentemot slutkund.
          </p>
          <p xml:id="i-Yjo2BQGnca3pvsYkjRFzk">
            Kostnaden för framställning av biogas är enligt Energimyndigheten
            sådan att den inte kan konkurrera med naturgas för uppvärmning
            eller elproduktion. Därmed uppstår en risk att naturgasen slår
            ut biogasen, särskilt om stora naturgasaktörer använder sin finansiella
            styrka till att tillfälligt dumpa priserna. Vidare måste biogas
            uppgraderas till den kvalitet som ledningsoperatören bestämmer,
            för att kunna transporteras i fossilgasledningen. Detta innebär
            en kvalitet, och därmed kostnad, som är onödigt hög för vissa
            användningsområden för biogas. Därför förordas andra, mer kostnadseffektiva,
            sätt att transportera gas. Däremot finns andra åtgärder som skulle
            behövas för att främja en önskad utveckling av biogas i Sverige.
            Ett stöd till reducering av metan har till exempel föreslagits.
            System för distribution av biogas behöver utvecklas utifrån regionala
            förutsättningar.
          </p>
          <p xml:id="i-YCYsXCsgJfE2QtW24ZAHD5">
            Mot den bakgrunden vill jag fråga näringsministern:
          </p>
          <p xml:id="i-KhS58JJkNQvBW5yhkqxyLE">
            Vad avser näringsministern att göra för att klargöra för marknadens
            aktörer vad regeringen avser med uttrycket ”storskalig introduktion
            av fossilgas”?
          </p>
          <p xml:id="i-Nhud83eQumrxvGWLTQB7pS">
            Vilka åtgärder avser näringsministern att vidta för att återställa
            trovärdigheten i den svenska klimatpolitiken om den nu tillåtna
            gasledningen byggs och utnyttjas fullt ut?
          </p>
          <p xml:id="i-LZ3uqt3t6E9YKvQtskZA5S">
            Vad avser näringsministern att göra för att säkerställa att beslutet
            om gasledningen inte drabbar produktion och marknad för biogas
            i Sverige?
          </p>
        </div>
      </div>
    </body>
  </text>
</TEI>
