<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0047">
  <teiHeader>
    <fileDesc>
      <titleStmt>
        <title>Interpellation 2010/11:47 av Ceballos, Bodil (MP)</title>
        <author>Ceballos, Bodil (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:47 av Ceballos, Bodil (MP) till Carl Bildt (M), utrikesminister om Den tysta diplomatin som återvändsgränd</title>
          <idno type="rdwebb">GY1047</idno>
          <ref type="dokument_url_text">http://data.riksdagen.se/dokument/GY1047/text</ref>
          <ref type="dokument_url_html">http://data.riksdagen.se/dokument/GY1047</ref>
          <ref type="dokumentstatus_url_xml">http://data.riksdagen.se/dokumentstatus/GY1047</ref>
          <ref type="downloadurl">https://mhdownload.riksdagen.se/VOD1/PAL169/2442208050022550621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/den-tysta-diplomatin-som-atervandsgrand_GY1047</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6CAFQdJifVaWAPKXQdEcZL">
          <note>Interpellationen är besvarad</note>
        </correspAction>
        <correspAction type="sent" xml:id="i-3ysSV9u91R7DdpBjbBztNM" corresp="i-34FRvyXQKUigF3Qr9AwKJe">
          <date when="2010-11-10"/>
        </correspAction>
        <correspAction type="received" xml:id="i-HkuZYCjGDnbAvsVfZnwsmJ" corresp="i-AZnaWEAg22YQ3HzVMfNSHR">
          <date when="2010-11-10"/>
        </correspAction>
        <correspAction type="answered" xml:id="i-Q5TjALRV7yzqR2jieRS2b5" corresp="i-AZnaWEAg22YQ3HzVMfNSHR">
          <date when="2010-12-22"/>
        </correspAction>
        <correspContext corresp="i-Q5TjALRV7yzqR2jieRS2b5">
          <ref type="record" target="prot-201011--041">Riksdagens protokoll 2010/11:41 Onsdagen den 22 december</ref>
          <ref type="recordSection" target="unsetDivId">7 § Svar på interpellation 2010/11:47 om den tysta diplomatin som återvändsgränd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GQmhxjcLeQGKNsMuWREC2S">
            Interpellation 2010/11:47 Den tysta diplomatin som återvändsgränd
            av Bodil Ceballos (MP) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-FhQCUcYAdRy79rvavTyxj9">
            den 10 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YPd4JDHr4d2Rugif11nHMh">
            Under flera år har riksdagspartier motionerat om frisläppandet
            av Dawit Isaak, som sedan nio år tillbaka sitter i fängelse i
            Eritrea utan åtal, utan rättegång och utan att få ta emot några
            besök.
          </p>
          <p xml:id="i-RrKGzKzB8kvyeCF1xtNUfq">
            Dawit Isaaks fall har också varit uppe till diskussion i kammaren
            och i samtal med vår utrikesminister och Utrikesdepartementet
            vid flera tillfällen. Svaren är desamma, det vill säga att Sverige
            gör allt som går att göra för att få honom fri. Sveriges modell
            är den tysta diplomatin. I Dawit Isaaks fall är det uppenbart
            att den inte fungerar. Nio år utan framgång är ett misslyckande.
          </p>
          <p xml:id="i-iUFeuFA9aWthyyppFHPvo">
            Vad UD egentligen gjort hittills vet vi i riksdagen inget om.
            Vid hur många möten med företrädare för den eritreanska regimen
            har frågan om Dawit Isaak tagits upp? Hur många gånger har ambassadpersonal
            försökt få besöka honom? Vem tar initiativ, vem ansvarar? Hanteras
            Dawit Isaak enbart som ett konsulärt ärende? En större öppenhet
            från regeringens sida i en fråga som engagerat alla partier sedan
            så många år är önskvärd.
          </p>
          <p xml:id="i-GZjLS7rvFCxTZryMp2gVg3">
            Vi är många som påpekat möjligheten att ekonomiska relationer
            av olika slag kan spela en roll som påtryckningsmedel, dels genom
            mängden EU-medel som kanaliseras till landet, dels genom resurser
            som överförs till eller via organisationer som arbetar med demokratisering.
            Till exempel ansökte en fristående eritreansk radiostation som
            når Eritrea via satellit från Paris om medel från Sida men UD
            avrådde för att inte störa relationerna med Eritrea. Regeringen
            avvisar både möjligheten att använda ekonomiska påtryckningar
            mot Eritrea och att stötta demokratiarbete genom civilsamhället.
            Vän av ordning undrar naturligtvis då vad som är anledningen.
            Är regeringen av någon annan anledning än Dawit Isaaks väl och
            ve rädd att stöta sig med regimen?
          </p>
          <p xml:id="i-VLS4ZL1zVdStkgooNLJ42P">
            För några år sedan gick Sverige i täten i EU genom att utvisa
            en eritreansk medborgare tillbaka till diktaturen i Eritrea, något
            som inte då var vanligt och som på något vis kräver en acceptans
            från eritreansk sida. Och utvisningarna till Eritrea fortsätter.
            Hur kan Sverige tillåta något sådant när vi vet hur bland annat
            Dawit Isaak har det i fängelset? Å andra sidan kan det förklaras
            i ljuset av vad som i mars i år tillkom i Cotonouavtalet (som
            för övrigt också innehåller en människorättsklausul): ”The Parties
            agree to strengthen and deepen their dialogue and cooperation
            in the area of migration, building on the following three pillars
            of a comprehensive and balanced approach to migration: – – – Illegal
            migration, including smuggling and trafficking of human beings
            and border management, as well as readmission.” Cynismen i dessa
            ständigt återkommande avtal där återtagande av flyktingar som
            fått avslag på sina asylansökningar ingår framstår naturligtvis
            som uppenbar i fallet Eritrea där vi så väl vet vad som kan vänta
            den återvändande.
          </p>
          <p xml:id="i-FAv4D4HwPKAkqZxbMenXSK">
            Svaret ligger förmodligen på EU-nivå. EU-parlamentet har länge
            verkat för Dawit Isaak och begärt att kommissionen ska agera.
            Kommissionen delar parlamentets oro är svaret. Men EU har ett
            utvecklings- och handelsavtal med Eritrea, ett så kallat partnership
            agreement. Det innebär att EU har ekonomiska intressen i form
            av direkta investeringar, handelspotential och säkrad framkomlighet
            för handel i Röda havet förutom skydd mot illegal invandring,
            mot trafficking och mot spridning av extremism enligt handelskommissionären.
            Hur villig är kommissionen att äventyra detta för Dawit Isaaks
            skull? Hur villig är Sveriges regering att göra detsamma? Och
            vilken är Sveriges inställning till detta handelsavtal, som ju
            skulle kunna brytas om det förekommer brott mot de mänskliga rättigheterna
            i ett partnerland? Kommissionären hänvisar för övrigt frågan om
            Dawit Isaak till den svenska regeringen av förklarliga skäl.
          </p>
          <p xml:id="i-UzAp6fpsamVDezKnJ2uieG">
            Afrikanska kommissionen för de mänskliga rättigheterna kom fram
            till ett fällande utslag mot Eritrea med anledning av Dawit Isaak
            och 17 andra journalister. Kommissionen menade att det är tortyr
            att hålla Dawit Isaak och de andra journalisterna fängslade och
            isolerade och med besöksförbud. Hur EU och den svenska utrikesförvaltningen
            förhåller sig till Afrikanska MR-kommissionen vet vi ingenting
            om.
          </p>
          <p xml:id="i-DFj2xPhnsVT4DLr538EsW3">
            Det torde vara uppenbart att Sverige kan göra mer än använda
            sig av den tysta diplomatin. Vi anser att det är dags för regeringen
            att ändra strategi.
          </p>
        </div>
        <div type="ipQuestion">
          <p xml:id="i-CbBUT3NzbUcGGhkfHs7iCb">
            Jag vill därför fråga utrikesministern:
            <list rend="ordered">
              <item>
                1. Avser utrikesministern att ta initiativ till att ändra strategi
                när det gäller att få Dawit Isaak fri?
              </item>
              <item>
                2. Om så är fallet, avser utrikesministern att även i EU-kretsen
                ifrågasätta Eritreas bristande efterlevnad av människorättsklausulen
                i Cotonouavtalet?
              </item>
            </list>
          </p>
        </div>
      </div>
    </body>
  </text>
</TEI>
