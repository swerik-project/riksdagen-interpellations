<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0024">
  <teiHeader>
    <fileDesc>
      <titleStmt>
        <title>Interpellation 2010/11:24 av Romson, Åsa (MP)</title>
        <author>Romson, Åsa (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:24 av Romson, Åsa (MP) till Andreas Carlgren (C), miljöminister om Förhöjda halter av PFOS i norra och östra Mälaren</title>
          <idno type="rdwebb">GY1024</idno>
          <ref type="dokument_url_text">http://data.riksdagen.se/dokument/GY1024/text</ref>
          <ref type="dokument_url_html">http://data.riksdagen.se/dokument/GY1024</ref>
          <ref type="dokumentstatus_url_xml">http://data.riksdagen.se/dokumentstatus/GY1024</ref>
          <ref type="downloadurl">https://mhdownload.riksdagen.se/VOD1/PAL169/2442208050022704721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/forhojda-halter-av-pfos-i-norra-och-ostra-malaren_GY1024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Åsa Romson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-QtbywAYQkqbNwm77LBwTC9">
          <note>Interpellationen är besvarad</note>
        </correspAction>
        <correspAction type="sent" xml:id="i-CCFrsQn5kNwZHjMFBA13JN" corresp="i-ST3KmJ7dwych9bUEkWZEu6">
          <date when="2010-11-01"/>
        </correspAction>
        <correspAction type="received" xml:id="i-NFM75L9V7UwFAtaaVHKy1i" corresp="i-8KGHHqnCbosJuiWXSVH5vU">
          <date when="2010-11-02"/>
        </correspAction>
        <correspAction type="answered" xml:id="i-W5S5Gzz64BcHedYudxioru" corresp="i-8KGHHqnCbosJuiWXSVH5vU">
          <date when="2010-11-18"/>
        </correspAction>
        <correspContext corresp="i-W5S5Gzz64BcHedYudxioru">
          <ref type="record" target="prot-201011--017">Riksdagens protokoll 2010/11:17 Torsdagen den 18 november</ref>
          <ref type="recordSection" target="unsetDivId">7 § Svar på interpellation 2010/11:24 om förhöjda halter av PFOS i norra och östra Mälaren</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FH6v61PCS9j4ooJvFtKr4a">
            Interpellation 2010/11:24 Förhöjda halter av PFOS i norra och
            östra Mälaren av Åsa Romson (MP) till miljöminister Andreas Carlgren
            (C)
          </p>
        </div>
        <div type="ipqSubmissionInfo">
          <p xml:id="i-9ckb4P5iwUBtzFvv7nbrXk">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Bkdw3GeskCxrqo8A7CH9FT">
            Det har nyligen uppmärksammats att det finns förhöjda halter
            av ämnet PFOS i områden utanför Uppsala och Märsta i norra Mälaren
            samt vid Görvelfjärden i östra Mälaren där råvatten tas som försörjer
            en halv miljon människor i norra Stockholm med drickvatten. Sigtuna
            kommuns miljökontor har skickat fisk från Rosersbergsviken på
            fördjupande analyser och sedan två år tillbaka är det fiskestopp
            i angränsande Halmsjön. Räddningsverkets tidigare verksamhet vid
            Rosersberg och vattenavrinningen från Swedavias (före detta Luftfartsverket)
            flygplats Arlanda misstänks utgöra större källor för PFOS i området.
          </p>
          <p xml:id="i-8cXuWsMXSEL3bU2npg3ng8">
            PFOS är en kemikalie som inte bryts ned i naturen, utan ansamlas
            där. Den är kroniskt giftig, reproduktionsstörande och giftig
            för vattenlevande organismer. Sverige och EU har infört regler
            för att begränsa användningen av PFOS. PFOS sprids högt upp i
            näringskedjan och påträffas därför bland annat i fiskar. Att äta
            fisk eller dricka vatten med så låga halter som det handlar om
            i Mälaren är inte direkt hälsofarligt utan oron från myndigheterna
            gäller de långsiktiga konsekvenserna.
          </p>
          <p xml:id="i-JqB5une1RrbASoWB8DJrZ6">
            Området kring Räddningsverkets före detta räddningsskola i Rosersberg
            har under många år använts som övningsområde vid utbildning inom
            brandbekämpning, livräddning och kemikalieolyckor, en verksamhet
            som kan ge upphov till markföroreningar. Sankmarken vid Rosersberg
            är enligt uppgift den av PFOS värst förorenade marken i Stockholms
            närhet. Den andra större källan för PFOS-utsläpp i området är
            dagvatten från Arlanda som bland annat samlas i Halmsjön, uppströms
            Mälaren.
          </p>
          <p xml:id="i-Q5rdWVe4VLdefBqjQ3Zbb6">
            Kommunen har låtit IVL göra kompletterande undersökningar i samband
            med nedläggningen av Räddningsverkets skola i Rosersberg och efter
            det förelagt SGU, som bär det eventuella saneringsansvaret, att
            fördjupa analyserna. SGU har dock överklagat föreläggandet och
            föreslår i stället provtagning och kontroll att utföras på annat
            sätt. Under tiden ligger förorenande sediment kvar.
          </p>
          <p xml:id="i-k7FgB8Zej3WpNgpigj9sg">
            Med anledning av detta vill jag ställa följande frågor till ministern:
          </p>
          <p xml:id="i-Hq8LBAfBP2beyU595FxnqD">
            Vad avser ministern att göra för att säkerställa att fisk och
            dricksvatten från norra och östra Mälaren inte utgör en långsiktig
            risk för människors hälsa?
          </p>
          <p xml:id="i-HJToyRJcrFdYvHGjAYiNMN">
            På vilket sätt avser ministern att säkerställa att statliga aktörer
            inte undandrar sig ansvar för undersökningar och sanering vid
            misstankar om föroreningar?
          </p>
          <p xml:id="i-LfzkRUT6Cpk6oB9xdmBvtM">
            På vilket sätt avser ministern att agera för att minska användningen
            av PFOS i Sverige?
          </p>
        </div>
      </div>
    </body>
  </text>
</TEI>
