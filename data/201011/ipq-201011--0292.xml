<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201011--0292">
  <teiHeader>
    <fileDesc>
      <titleStmt>
        <title>Interpellation 2010/11:292 av Mutt, Valter (MP)</title>
        <author>Mutt, Valter (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2010/11:292 av Mutt, Valter (MP) till Sten Tolgfors (M), försvarsminister om Skjutövningar i Göteborgs skärgård</title>
          <idno type="rdwebb">GY10292</idno>
          <ref type="dokument_url_text">http://data.riksdagen.se/dokument/GY10292/text</ref>
          <ref type="dokument_url_html">http://data.riksdagen.se/dokument/GY10292</ref>
          <ref type="dokumentstatus_url_xml">http://data.riksdagen.se/dokumentstatus/GY10292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <persName>Valter Mutt</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-cGBEECiuY1GZC7gpoZbsL">
          <note>Interpellationen är besvarad</note>
        </correspAction>
        <correspAction type="sent" xml:id="i-KPmsrimDHfg9kQ2EGFrqWa" corresp="i-FeVXF7pVocmUfQoPXGuJKR">
          <date when="2011-03-22"/>
        </correspAction>
        <correspAction type="received" xml:id="i-BViiebyTR5RdDY5vUUuVeU" corresp="i-Q6uWG1k3pbJio9CebNs3Cz">
          <date when="2011-03-23"/>
        </correspAction>
        <correspAction type="answered" xml:id="i-7yzbWqbigDoVfe75tT8Yah">
          <date when="2011-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-B9pLET6abG4y8MgBqXgEc3">
            Interpellation 2010/11:292 Skjutövningar i Göteborgs skärgård
            av Valter Mutt (MP) till försvarsminister Sten Tolgfors (M)
          </p>
        </div>
        <div type="ipqSubmissionInfo">
          <p xml:id="i-AmKZyS6XuyenakC8uQ7wXD">
            den 22 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T5bKAnQQzcmHHextfGJv8B">
            Försvarsmakten har av miljöprövningsdelegationen vid Länsstyrelsen
            i Västra Götalands län fått tillstånd till massivt utökad övningsverksamhet
            i Göteborgs skärgårdsskjutfält. Tillståndet ger Försvarsmakten
            möjlighet att årligen skjuta 1 325 000 skott med finkalibrig ammunition,
            vilket är 13 gånger mer än i dag, och dessutom utökas totalramen
            till 115 skjutdagar per år – ca 5 gånger fler dagar än dagens
            nivå. Tillståndet omfattar även 11 500 skott med grovkalibrig
            ammunition och 1 745 handgranater, sprängladdningar, robotar med
            mera. Vid stora nationella eller internationella övningar får
            dessutom denna ram överskridas efter att anmälan godkänts av tillsynsmyndigheten,
            som utgörs av Försvarsmakten själv i form av generalläkaren.
          </p>
          <p xml:id="i-8gWstbikfHMRospF44gbbT">
            Försvarsmakten uppskattar den maximala årliga mängden utsläpp
            till ungefär 2 000 kilo bly, 1 000 kilo koppar, 100 kilo zink
            och 60 kilo antimon från skjutövningarna med finkalibrig ammunition,
            och till detta ska läggas ca 5 ton skrot och 150 kilo koppar från
            övningar med grovkalibrig ammunition. Värt att notera är att Försvarsmaktens
            miljökonsekvensbeskrivning saknar fakta om den kumulativa förorening
            av bly, koppar och antimon som ägt rum i bottensediment och jordar
            sedan skjutfältet togs i bruk 1940. I sitt remissvar konstaterar
            Fiskeriverket att ”koppar är mycket giftigt för flera grupper
            av havsorganismer”.
          </p>
          <p xml:id="i-2daN7Ecw9pfBGbQMm1t3jj">
            Försvarsmaktens miljökonsekvensbeskrivning uppvisar även flera
            andra allvarliga brister. Den saknar exempelvis bullerutredning
            samt utredning om alternativ lokalisering och analys av vad stora
            internationella samövningar kan komma att ge för miljöpåverkan.
            Andra länder har delvis andra vapensystem, och sannolikt kommer
            kärnvapenländer att delta i dessa övningar.
          </p>
          <p xml:id="i-RVtj8shoK2MTVLTaT55hn7">
            Försvarsmaktens planer väcker djup oro hos många boende på de
            berörda öarna, som upplevt samrådsprocessen som synnerligen otillfredsställande,
            och några av de boende har lämnat in en överklagan till miljödomstolen.
            Detta har även kommunstyrelsen i Göteborg gjort och kräver där
            en radikal neddragning av beviljat antal skjutdagar och skott
            för att skydda miljön, de boendes livskvalitet och turistnäringen.
          </p>
          <p xml:id="i-AwQ1LHaEDkZKTizaW6rNaL">
            Den kanske allra viktigaste länken i ett lands försvar utgörs
            av invånarnas förtroende för Försvarsmakten. Att tillåta massiva
            skjutövningar i omedelbar närhet av en halvmiljonstad vore att
            visa ringa hänsyn till såväl invånarna som den politiska ledningen
            i Göteborg.
          </p>
          <p xml:id="i-RrnxhhNF7KQSJ77Zih7McC">
            Frågor till ministern:
          </p>
          <p xml:id="i-Pj451Se8jS5ahf4iredGxH">
            Hur avser försvarsministern att säkerställa att kärnvapenbestyckad
            utrustning inte förs in i Göteborgs skärgård under de tilltänkta
            internationella samövningarna?
          </p>
          <p xml:id="i-YUF9uvNVBXz68Pji1Zppew">
            Avser försvarsministern att föreslå förändring av systemet där
            Försvarsmakten själv – i form av generalläkaren – utgör tillsynsmyndighet?
          </p>
          <p xml:id="i-B6kuCJVwyvdFKP4dzf6FYx">
            Hur avser försvarsministern att verka så att en allvarlig förtroendeförlust
            för vår försvarsmakt undviks?
          </p>
        </div>
      </div>
    </body>
  </text>
</TEI>
