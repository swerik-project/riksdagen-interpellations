<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0172">
  <teiHeader>
    <fileDesc>
      <titleStmt>
        <title>Interpellation 2011/12:172 av Ericson, Gunvor G (MP)</title>
        <author>Ericson, Gunvor G (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:172 av Ericson, Gunvor G (MP) till Ulf Kristersson (M), statsråd om Försäkringskassans service på lokal nivå</title>
          <idno type="rdwebb">GZ10172</idno>
          <ref type="dokument_url_text">http://data.riksdagen.se/dokument/GZ10172/text</ref>
          <ref type="dokument_url_html">http://data.riksdagen.se/dokument/GZ10172</ref>
          <ref type="dokumentstatus_url_xml">http://data.riksdagen.se/dokumentstatus/GZ10172</ref>
          <ref type="downloadurl">https://mhdownload.riksdagen.se/VOD1/PAL169/2442207260021432121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/forsakringskassans-service-pa-lokal-niva_GZ10172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PyGdUZ8NfdsVpxrpqLbGYF">
          <note>Interpellationen är besvarad</note>
        </correspAction>
        <correspAction type="sent" xml:id="i-PPkLTDVkRBRSasUS7Pki2V" corresp="i-7YbH6oTUwG4Qn94QEVE6as">
          <date when="2011-12-14"/>
        </correspAction>
        <correspAction type="received" xml:id="i-FtT5PAukyfL55WgGCe659C" corresp="i-bRyJHEKb5DCkicXkuZwMY">
          <date when="2011-12-14"/>
        </correspAction>
        <correspAction type="answered" xml:id="i-UR2zwV17SMZppYF7S2uscZ">
          <date when="2012-01-24"/>
        </correspAction>
        <correspContext corresp="i-UR2zwV17SMZppYF7S2uscZ">
          <ref type="record" target="prot-201112--060">Riksdagens protokoll 2011/12:60 Tisdagen den 24 januari</ref>
          <ref type="recordSection" target="unsetDivId">13 § Svar på interpellation 2011/12:172 om Försäkringskassans service på lokal nivå</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PnLQE2oBL4mMBEpHhQS6Km">
            Interpellation 2011/12:172 Försäkringskassans service på lokal
            nivå av Gunvor G Ericson (MP) till statsrådet Ulf Kristersson
            (M)
          </p>
        </div>
        <div type="ipqSubmissionInfo">
          <p xml:id="i-ET1k1eXEEtdb6aWALMD1uM">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NJSQnZhQYiae43FH5duGYw">
            Förra våren beslutade Försäkringskassan att stänga sina lokala
            kontor för att kunna anpassa sin verksamhet till de ekonomiska
            resurser som regeringen gett dem. Men beslutet ledde till hård
            kritik.
          </p>
          <p xml:id="i-9KQKMpUny8z1iCgkkM3xSu">
            En enig riksdag beslutade våren 2011 på socialförsäkringsutskottets
            initiativ att ”begära att regeringen återkommer med förslag som
            tillgodoser medborgarnas behov av Försäkringskassans tillgänglighet
            lokalt, personliga möten och som bidrar till ökad samverkan mellan
            statliga myndigheter”.
          </p>
          <p xml:id="i-43Eo2fQSJrApaKgyShtn8r">
            I en interpellation i april 2011 frågade jag hur regeringen avsåg
            att verkställa beslutet och vilken tidsplan som fanns och fick
            svaret:
          </p>
          <p xml:id="i-qPiQeirxvDJiCpgSyYQmr">
            ”Regeringen beslutade den 12 maj 2011 (S2011/4945/SF). Beslutet
            innebär att Försäkringskassan ges i uppdrag att genomföra en djupgående
            analys av hur myndighetens olika kundgruppers och medborgarnas
            servicebehov av Försäkringskassans tjänster kan tillgodoses ändamålsenligt
            och långsiktigt. Behovet av tillgänglighet till Försäkringskassan
            lokalt ska analyseras särskilt liksom hur Försäkringskassan säkrar
            möjligheten till en viss grad av fysiska personliga möten med
            medborgare. Försäkringskassan ska senast den 16 april 2012 presentera
            en långsiktig lösning för hur myndigheten ska möta de försäkrade
            och medborgarna genom olika kanaler, såväl fysiskt som på elektronisk
            väg.”
          </p>
          <p xml:id="i-ANnwXULZN6b6i7G1e4HW9j">
            Jag fick också svar att det nu inte ska läggas ned några ytterligare
            enheter innan analysen är klar. Av interpellationssvaret framgår:
          </p>
          <p xml:id="i-VUTR27XUGn7enihYZEKXp2">
            ”I avvaktan på att Försäkringskassan genomför den analysen och
            att den långsiktiga lösningen presenterats ges Försäkringskassan
            i uppdrag att avvakta med att verkställa den åtgärd i myndighetens
            handlingsplan som handlar om att dra sig ur den servicesamverkan
            som i dag sker vid de så kallade servicekontoren och serviceplatserna.”
          </p>
          <p xml:id="i-TMG33cMhLFfn38mLzzTzPS">
            Nu visar det sig att i Stockholmsområdet kommer flera lokalkontor
            att stänga den 31 januari 2012: Haninge, Nacka, Högdalen, Skärholmen,
            Täby, Sollentuna och Bromma.
          </p>
          <p xml:id="i-GsoNi1m9RNsW9Zy91z7P2y">
            Även i Nynäshamn är personalen varslad för omflyttning, men kommunen
            och Arbetsförmedlingen som också har verksamhet i de lokaler som
            Försäkringskassan hyr har inte fått någon information.
          </p>
          <p xml:id="i-F47753kkr9XfkLo4C2AkN7">
            I Värmdö, Åkersberga och Upplands Väsby har Försäkringskassan
            kontor ihop med Arbetsförmedlingen och även där kommer Försäkringskassan
            att stänga sin verksamhet den 31 januari.
          </p>
          <p xml:id="i-Wf3TiDhDzZMt7kPuWEPg5p">
            I stället hänvisas medborgarna in till servicekontor i centrala
            Stockholm, Kista, Sundbyberg och Hallunda–Botkyrka.
          </p>
          <p xml:id="i-2B4g5LfKgitGpZVC6bbK91">
            Men hur stor måste en ort vara för att Försäkringskassan ska
            kunna ge personlig service? Haninge har ca 78 000 invånare och
            ca 150 besök varje dag. De ska nu hänvisas in till Stockholms
            city eller Södermalm.
          </p>
          <p xml:id="i-Ak8y1KVeyLdB5ga77ZtXTx">
            Stängning av Försäkringskassans lokala kontor sker alltså innan
            analys och förslag till långsiktig lösning har presenterats. Det
            görs knappast utan att regeringen är informerad.
          </p>
          <p xml:id="i-NLtdb1LVTbzAy4KDeovyXK">
            Regeringen har själv sagt att förtroendet för sjukförsäkringen
            behöver öka. Men det sker inte genom att ta bort de lokala servicekontoren,
            ej heller genom att minska möjligheten till personliga möten så
            som nu i alla fall sker.
          </p>
          <p xml:id="i-HSTdgBqTH4YmtcQNUtjF5j">
            Att stänga Försäkringskassans verksamheter där de också samarbetar
            med kommunen och Arbetsförmedlingen är ett sätt att motarbeta
            en-dörr-in-tanken med bättre samverkan mellan myndigheter och
            där risken för människor att hamna mellan stolarna minskar.
          </p>
          <p xml:id="i-DA3vmcdiKLw2vNXUBBQN4A">
            För att socialförsäkringarna ska fungera krävs att människor
            har förtroende för dem.
          </p>
          <p xml:id="i-BMf1QofqkVZRt4R5og7TEC">
            I Försäkringskassans årsredovisning för 2010 kan man läsa rubriken
            ”Besök på servicekontor ger nöjda kunder”. Årsredovisningen visar
            på mycket goda resultat för servicekontoren. 96 procent av besökarna
            ansåg att de fick ett bra bemötande, 85 procent att de fick svar
            inom rimlig tid och 92 procent att de fick den hjälp de behövde.
            Servicekontoren hade under 2010 2,7 miljoner besök. Försäkringskassan
            anger dessutom att servicekontorens arbetssätt ger ett bra bemötande
            till alla besökare, men är särskilt betydelsefullt för personer
            med funktionsnedsättningar och för personer som inte talar svenska.
          </p>
        </div>
        <div type="ipQuestion">
          <p xml:id="i-EFdJm1wHzYvA9WBGe1LkgQ">
            Med anledning av att det framkommit att den lokala servicen dras
            ned redan innan en analys och långsiktig plan har redovisats vill
            jag ställa följande frågor till statsrådet:
            <list rend="ordered">
              <item>
                1. Vilka åtgärder kommer statsrådet att vidta för att tillgodose
                medborgarnas behov av Försäkringskassans tillgänglighet lokalt
                och av personliga möten som bidrar till ökad samverkan mellan
                statliga myndigheter?
              </item>
              <item>
                2. Med anledning av det anförda, drar statsrådet fortfarande
                slutsatsen att det inte behövs ytterligare ekonomiska medel till
                Försäkringskassan med anledning av riksdagens beslut om tillgänglighet
                lokalt?
              </item>
            </list>
          </p>
        </div>
      </div>
    </body>
  </text>
</TEI>
