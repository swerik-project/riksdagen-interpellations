<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0269">
  <teiHeader>
    <fileDesc>
      <titleStmt>
        <title>Interpellation 2011/12:269 av Höj Larsen, Christina (V)</title>
        <author>Höj Larsen, Christina (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:269 av Höj Larsen, Christina (V) till Tobias Billström (M), statsråd om Utvisade som riskerar tortyr</title>
          <idno type="rdwebb">GZ10269</idno>
          <ref type="dokument_url_text">http://data.riksdagen.se/dokument/GZ10269/text</ref>
          <ref type="dokument_url_html">http://data.riksdagen.se/dokument/GZ10269</ref>
          <ref type="dokumentstatus_url_xml">http://data.riksdagen.se/dokumentstatus/GZ10269</ref>
          <ref type="downloadurl">https://mhdownload.riksdagen.se/VOD1/PAL169/2442207240021228221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utvisade-som-riskerar-tortyr_GZ10269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-F7iHMrtRpZUKfk8R1rbch6">
          <note>Interpellationen är besvarad</note>
        </correspAction>
        <correspAction type="sent" xml:id="i-FDti8TjvEwUpoWYXiBeZSn" corresp="i-WjgeYy5RFWngMB9NwFvFEY">
          <date when="2012-02-29"/>
        </correspAction>
        <correspAction type="received" xml:id="i-7qDyA29fr5uf3cgxsdTbZS" corresp="i-KPGvtK4s6Zp3E6XH6vj18n">
          <date when="2012-02-29"/>
        </correspAction>
        <correspAction type="answered" xml:id="i-L4EVBJxZkhhrmhsRzrfxr">
          <date when="2012-03-20"/>
        </correspAction>
        <correspContext corresp="i-L4EVBJxZkhhrmhsRzrfxr">
          <ref type="record" target="prot-201112--085">Riksdagens protokoll 2011/12:85 Tisdagen den 20 mars</ref>
          <ref type="recordSection" target="unsetDivId">13 § Svar på interpellation 2011/12:269 om utvisade som riskerar tortyr</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-237txntcxoYWrCsVJcz3DV">
            Interpellation 2011/12:269 Utvisade som riskerar tortyr av Christina
            Höj Larsen (V) till statsrådet Tobias Billström (M)
          </p>
        </div>
        <div type="ipqSubmissionInfo">
          <p xml:id="i-Vr22czUui4A9BeqRNtLJPe">
            den 29 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q5VuPRK1Dk4zAf1eWQGTAT">
            Det absoluta förbudet mot tortyr och mot utvisningar till ett
            land där den utvisade riskerar tortyr är en av de mest grundläggande
            reglerna i skyddet för mänskliga rättigheter. Förbudet är undantagslöst.
          </p>
          <p xml:id="i-42Fs5Ek5n3GPEkDWd5zmBo">
            Nyligen fälldes Sverige ånyo i FN:s kommitté mot tortyr för en
            utvisning till Azerbajdzjan. Kommittén ansåg att intygen från
            experterna på tortyrskadediagnostik visade att medlemmar i den
            från Sverige utvisade familjen utsatts för tortyr när de ankommit
            till Azerbajdzjan, och att rapporter från UNHCR med flera visar
            att blandade familjer riskerar förföljelse i Azerbajdzjan. En
            ny deportation skulle innebära att ”makarna utsattes för en förutsägbar,
            verklig och personlig risk för tortyr”.
          </p>
          <p xml:id="i-4yHHbKhzZHZsp4i1BBes4K">
            Detta var 19:e gången Sverige fälldes för att ha behandlat enskilda
            i strid med FN:s konvention mot tortyr. Inget annat land har fällts
            så många gånger i den typen av fall. Man skulle kunna tycka att
            det borde stämma till eftertanke.
          </p>
          <p xml:id="i-DUYmu5qRHJDYoizuhedeBJ">
            Fredagen den 25 februari utvisades Jean Kabuidibuidi, kallad
            pastor Jean, till Kongo. Han har vittnat om misshandel och tortyr
            efter gripandet, som skedde i omedelbar anslutning till att han
            anlände till Kongo. Uppgifterna om de exakta omständigheterna
            är fortfarande vaga, men uppenbart är att han inte alls varit
            så säker som svenska myndigheter utgått ifrån i sina beslut. Mycket
            talar för att Sverige återigen kommer att anmälas till FN:s kommitté
            mot tortyr.
          </p>
          <p xml:id="i-gfibsCEiBjBQ9iXwoCG8b">
            Slutsatsen blir, än en gång, att svenska myndigheter inte tar
            något som helst ansvar för att följa upp vad som händer en person
            efter utvisning. När medierna inte heller har uppmärksammat fallet
            har ansvaret i stället axlats av frivilliga aktivister och människorättskämpar.
            De har gjort ett viktigt jobb, men det ställer svenska myndigheters
            bristande uppföljningsansvar i blixtbelysning.
          </p>
          <p xml:id="i-TRDEyN2o7tCy1cFAw9BQCX">
            I en dom i mars 2010 i målet R.C. mot Sverige slog Europadomstolen
            för mänskliga rättigheter fast två för svensk rättstillämpning
            nya principer i asylrätten. Den första principen gäller följande:
            Om en asylsökande framfört något som tyder på att han/hon varit
            utsatt för tortyr, till exempel genom att åberopa ett intyg från
            en allmänläkare vid en vårdcentral, åligger det Migrationsverket
            att på eget initiativ skaffa ett expertutlåtande om den sannolika
            orsaken till skadorna. Den andra nya principen gäller detta: Om
            en asylsökande lyckats fullgöra beviskravet att han/hon redan
            varit utsatt för tortyr är det Migrationsverket som måste bevisa
            att det inte föreligger någon risk för upprepad tortyr vid en
            utvisning till hemlandet.
          </p>
          <p xml:id="i-XGuD9NACAnFm1xtxrhq8G4">
            Migrationsverket och migrationsdomstolarna har hittills i stort
            sett försummat att tillämpa dessa nya principer trots att de utgör
            svensk rätt.
          </p>
          <p xml:id="i-RU48CdWyCwXGVxuCZ1tDu5">
            I artikel 8 i återvändandedirektivet stadgas att medlemsstaterna
            ska sörja för ett effektivt övervakningssystem för påtvingade
            återvändanden. Men i regeringens av Miljöpartiet stödda proposition
            om genomförandet i svensk rätt av direktivet sägs att något sådant
            övervakningssystem inte behövs eftersom JO och JK har tillsyn
            över svenska myndigheter. Det är ju uppenbart för var och en att
            JO och JK saknar resurser för en sådan ny uppgift, men regeringen
            verkar hoppas att vinna tid eftersom ett överträdelseförfarande
            i EU mot Sverige för bristfälligt genomförande av direktivet kan
            ta lång tid. Under tiden kan man fortsätta att mörka vad som sker
            med dem som fått avslag på sin asylansökan och utvisats.
          </p>
          <p xml:id="i-TtowoSm1y8M1b7acNqyWev">
            Med anledning av det ovan anförda vill jag ställa följande frågor
            till statsrådet Tobias Billström:
          </p>
          <p xml:id="i-U1L1TMJjwS5bdVzept1B3n">
            Vilka initiativ – lagstiftningsvägen eller på annat sätt – är
            statsrådet beredd att ta för att Migrationsverket och migrationsdomstolarna
            ska tillämpa svensk rätt i enlighet med Europakonventionen och
            de domar som Europadomstolen avkunnar?
          </p>
          <p xml:id="i-XnFPkK7GwTHhGBEXMfwVYU">
            Vilka initiativ – lagstiftningsvägen eller på annat sätt – är
            statsrådet beredd att ta för att Sverige inte ska utvisa människor
            till länder där de riskerar tortyr?
          </p>
          <p xml:id="i-RjQbuY5rNPrV3sb83VLsF7">
            Vilka initiativ – lagstiftningsvägen eller på annat sätt – är
            statsrådet beredd att ta för att svenska myndigheter ska vara
            skyldiga att följa upp vad som sker med flyktingar som utvisats?
          </p>
        </div>
      </div>
    </body>
  </text>
</TEI>
