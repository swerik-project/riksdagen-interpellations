<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0363">
  <teiHeader>
    <fileDesc>
      <titleStmt>
        <title>Interpellation 2011/12:363 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:363 av Linde, Hans (V) till Carl Bildt (M), utrikesminister om Guantánamo</title>
          <idno type="rdwebb">GZ10363</idno>
          <ref type="dokument_url_text">http://data.riksdagen.se/dokument/GZ10363/text</ref>
          <ref type="dokument_url_html">http://data.riksdagen.se/dokument/GZ10363</ref>
          <ref type="dokumentstatus_url_xml">http://data.riksdagen.se/dokumentstatus/GZ10363</ref>
          <ref type="downloadurl">https://mhdownload.riksdagen.se/VOD1/PAL169/2442207230020894821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/guantánamo_GZ10363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XCXKzDcvUTxPzufk72Y3ke">
          <note>Interpellationen är besvarad</note>
        </correspAction>
        <correspAction type="sent" xml:id="i-RvhZgKUoNcLJqgzuquwhGs" corresp="i-K3yJ7rruozYUK99nj91ffc">
          <date when="2012-05-14"/>
        </correspAction>
        <correspAction type="received" xml:id="i-GWWSuUX8QSNtyZFvgfR6sG" corresp="i-AZnaWEAg22YQ3HzVMfNSHR">
          <date when="2012-05-21"/>
        </correspAction>
        <correspAction type="answered" xml:id="i-RABeqiGA91EquSKMz9MCgG">
          <date when="2012-05-29"/>
        </correspAction>
        <correspContext corresp="i-RABeqiGA91EquSKMz9MCgG">
          <ref type="record" target="prot-201112--119">Riksdagens protokoll 2011/12:119 Tisdagen den 29 maj</ref>
          <ref type="recordSection" target="unsetDivId">12 § Svar på interpellation 2011/12:363 om Guantánamo</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-56Daad83BZ7hnGbBrFEpzZ">
            Interpellation 2011/12:363 Guantánamo av Hans Linde (V) till
            utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-Jc3pABAEKJ3r61iPH43z6A">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6896pdVFCWkfSXfiabZTnX">
            I tio års tid har det amerikanska fånglägret Guantánamo Bay på
            Kuba tjänat som fängelse för personer som USA anklagar för terrorism
            och för att ha kopplingar till al-Qaida. Trots att många av fångarna
            nu tillbringat ett decennium i amerikansk fångenskap har varken
            formella brottsanklagelser presenterats eller rättegångar genomförts.
          </p>
          <p xml:id="i-NgLE5jh1JZfwoBt4gXsjoR">
            Människorättsorganisationer världen över har under det gångna
            decenniet riktat kritik mot USA för att bryta mot de mänskiga
            rättigheterna på Guantánamo. FN och Amnesty har gång efter annan
            krävt en stängning av lägret med motivering att det strider mot
            folkrätten. Också andra organisationer har rapporterat om tortyr
            och bristande rättssäkerhet. Pentagon vidhöll under den tidigare
            administrationen i Washington att folkrätten ger USA rätt att
            hålla ”fientliga stridande”, men USA:s högsta domstol har sagt
            att rätten att ifrågasätta frihetsberövanden även ska gälla på
            basen.
          </p>
          <p xml:id="i-AScddqn6A4NUwcWnmKZBtj">
            År 2009 lovade USA:s president Barack Obama att stänga Guantánamo,
            vilket bland annat välkomnades av den svenska regeringen. Obama
            har själv uttryckt åsikten att fånglägret har gjort USA mindre
            säkert och dessutom underlättat al-Qaidas nyrekrytering av terrorister.
            Ingenting har hänt dock, och det sitter för närvarande runt 170
            fångar kvar i lägret. Bland fångarna har det funnits en svensk
            medborgare, Mehdi Ghezali, som släpptes 2004 efter diplomatiska
            påtryckningar.
          </p>
          <p xml:id="i-44u2fCiHSCWuZUNmASjBkT">
            Den 31 januari 2011 undertecknade Obama en ny antiterrorlag.
            Denna lag, som lyder under namnet The National Defense Authorization
            Act (NDAA), ger myndigheterna rätt att hålla både amerikaner och
            icke-amerikaner fängslade på obestämd tid var som helst i världen,
            bland annat på amerikansk mark. I stället för att avveckla de
            lagar som president George Bush införde är alltså Obama på väg
            att göra dem permanenta.
          </p>
          <p xml:id="i-qUTU7EziSmtK5vLeVUQn5">
            I dagarna inleddes en uppmärksammad rättegång kopplad till en
            handfull Guantánamofångar i USA. Den som kallas för hjärnan bakom
            terrorattackerna den 11 september, Khalid Sheikh Mohammed, ställs
            i dagarna inför en amerikansk militärdomstol. Beslutet att männen
            ska ställas inför en militärdomstol är kontroversiellt och Obamaregeringen
            har försökt att föra över rättegångarna till civila domstolar,
            men backade i fjol. Amnesty kallar rättegången ”en parodi på rättvisa”.
            Samtidigt är männens advokater kritiska mot rättsprocessen, rapporterar
            BBC, bland annat eftersom de bara har getts tillstånd att ha mycket
            begränsad kontakt med sina klienter. Dessutom ska Khalid Sheikh
            Mohammed ha utsatts för skendränkning vid 183 tillfällen sedan
            han greps. Självklart ska de som är skyldiga till terrorattackerna
            den 11 september 2001 ställas inför rätta, men det måste vara
            en rättsprocess som uppfyller grundläggande internationella krav
            på rättssäkerhet.
          </p>
          <p xml:id="i-W8bo9HfSrv6uXBjXVCRn2s">
            Vid sidan om rättegångarna har USA betalat tredje länder för
            att ta emot före detta fångar. Senast överfördes två fångar till
            El Salvador. Sen tidigare har före detta fångar överförts till
            Albanien, Bermuda och ölandet Palau i Stilla havet. I alla dessa
            fall har fångarna varit kinesiska uigurer, utan koppling till
            de länder de har placerats i. I inget fall har dessa fångar fått
            en motivering till varför de har fängslats eller för den delen
            fått kompensation för sitt lidande.
          </p>
          <p xml:id="i-9bFyUJAMkNB8xYeKiQzVJE">
            När det gäller de sex uigurer som placerats i Palau betalade
            USA den palauiska presidenten 98 000 US-dollar per fånge och lovade
            samtidigt uigurerna att detta var en tillfällig lösning. Mer än
            två år senare är uigurerna fortfaranden kvar i Palau och den palauiska
            presidenten uppger att pengarna är slut. Uigurerna får därför
            inte längre något som helst ekonomiskt stöd och tvingas försöka
            överleva i ett land där de förvägras medborgarskap och klassificeras
            som gästarbetare med lägre löner och sämre rättigheter som följd.
            I realiteten är i dag de före detta fångarna statslösa och saknar
            möjligheter att lämna Palau. Det är självklart orimligt att personer
            som aldrig blivit dömda för något brott eller ens fått några som
            helst formella anklagelser riktade mot sig nu godtyckligt flyttas
            runt som schackpjäser på jordklotet.
          </p>
          <p xml:id="i-13YR3gL8HTQWds1BuQEMKW">
            Frågan om brott mot de mänskliga rättigheterna på Guantánamo
            är därför inte på långa vägar avslutad. Frågan, som vi är många
            som ställer oss, är hur länge till det ska dröja innan USA slutligen
            stänger lägret och uppfyller sina åtaganden avseende mänskliga
            rättigheter.
          </p>
          <p xml:id="i-N3VQDzDaNs7yLPBGciPjW8">
            Med anledning av detta vill jag ställa följande frågor till utrikesminister
            Carl Bildt:
          </p>
          <p xml:id="i-MYQ8H6uMSnL8wtYf48oMXW">
            Avser ministern att verka för att Guantánamobasen stängs och
            att fångarna antingen friges eller åtalas i en civil domstol som
            uppfyller kraven på en rättvis rättegång?
          </p>
          <p xml:id="i-GCPnsSdE5AjNgG7CVXE4h3">
            Vilka initiativ avser ministern att ta för att uppmärksamma situationen
            för de före detta fångar som utplacerats i olika delar av världen?
          </p>
        </div>
      </div>
    </body>
  </text>
</TEI>
