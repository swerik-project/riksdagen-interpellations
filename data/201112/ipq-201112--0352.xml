<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0352">
  <teiHeader>
    <fileDesc>
      <titleStmt>
        <title>Interpellation 2011/12:352 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:352 av Linde, Hans (V) till Carl Bildt (M), utrikesminister om Det folkliga upproret i Bahrain</title>
          <idno type="rdwebb">GZ10352</idno>
          <ref type="dokument_url_text">http://data.riksdagen.se/dokument/GZ10352/text</ref>
          <ref type="dokument_url_html">http://data.riksdagen.se/dokument/GZ10352</ref>
          <ref type="dokumentstatus_url_xml">http://data.riksdagen.se/dokumentstatus/GZ10352</ref>
          <ref type="downloadurl">https://mhdownload.riksdagen.se/VOD1/PAL169/2442207230020947421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/det-folkliga-upproret-i-bahrain_GZ10352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7BSdChUHDG4ys3xa5zcAjr">
          <note>Interpellationen är besvarad</note>
        </correspAction>
        <correspAction type="sent" xml:id="i-8dxMtV1tW35XckRURzPNfv" corresp="i-K3yJ7rruozYUK99nj91ffc">
          <date when="2012-05-07"/>
        </correspAction>
        <correspAction type="received" xml:id="i-6XdgkAkucspGwz8TmbPTiC" corresp="i-AZnaWEAg22YQ3HzVMfNSHR">
          <date when="2012-05-08"/>
        </correspAction>
        <correspAction type="answered" xml:id="i-FGtPD4bNscNS6LGyJBTVgk" corresp="i-AZnaWEAg22YQ3HzVMfNSHR">
          <date when="2012-05-29"/>
        </correspAction>
        <correspContext corresp="i-FGtPD4bNscNS6LGyJBTVgk">
          <ref type="record" target="prot-201112--119">Riksdagens protokoll 2011/12:119 Tisdagen den 29 maj</ref>
          <ref type="recordSection" target="unsetDivId">11 § Svar på interpellation 2011/12:352 om det folkliga upproret i Bahrain</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EZqXrxuMGm5dEozgd6aUNj">
            Interpellation 2011/12:352 Det folkliga upproret i Bahrain av
            Hans Linde (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-vkw1KRJcZNXwxbWZZAGCC">
            den 7 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DcD94jTMTESYDJ2FxjZTxJ">
            I februari 2011 kom den arabiska våren till Bahrain. Folkliga
            protester som ställde legitima krav på större frihet, social rättvisa
            och politiska och konstitutionella reformer spred sig runt om
            i landet. Regeringen, som blev överraskad av massmobiliseringen
            av demonstranter, svarade hårt och skoningslöst med våld och övergrepp.
            Trots detta fortsatte kraven från befolkningen; man ville se en
            ny konstitution, en demokratiskt vald regering, en mer rättvis
            fördelning av landets tillgångar och frigivning av alla politiska
            fångar. Mycket tyder på att protesterna och de krav som rests
            har ett brett folkligt stöd från folkrörelser och fackliga organisationer,
            från både sunni- och shiamuslimer och från män och kvinnor i Bahrain.
          </p>
          <p xml:id="i-YPR9nnyYK9ukH1B4MdWw8i">
            Demonstrationerna har växt sig allt starkare och under våren
            2011 blev al Khalifa-familjens långa styre alltmer utmanat. Bahrains
            grannland Saudiarabien sände in stridsvagnar och Bahrains kung
            införde undantagstillstånd och gav de väpnade styrkorna tillstånd
            att använda de åtgärder som krävdes för att stoppa upproret. Många
            dödades och skadades som följd.
          </p>
          <p xml:id="i-HYDEWBKd5RWd3JrT4b6pTz">
            Amnesty International beskriver utvecklingen i Bahrain på följande
            sätt: ”Kort sagt, situationen för mänskliga rättigheter i Bahrain
            försämrades betydligt under 2011 med försöken att krossa proteströrelsen
            i februari och mars. Till viss del verkar det som om proteströrelsen
            var ett offer för regionala och internationella kapitalintressen
            och politiska intressen, bland annat i USA, som upprätthåller
            en stor flottbas i Bahrain. De starka krafter som stöder den styrande
            Al Khalifa-familjen gjorde lite för att stoppa den bahrainska
            regeringen som med hjälp av våldsamma metoder försökte behålla
            status quo. Detta resulterade i nya övergrepp och den utbredda
            användningen av vissa metoder som inte setts på många år och som
            har förvärrat den farliga polariseringen i Bahrain.”
          </p>
          <p xml:id="i-JsryBu8RpwCGyS7RJcz9bn">
            En del i regimens repression mot de folkliga protesterna har
            varit massarresteringar. Bland annat fängslades Abdulhadi al-Khawaja
            och 13 andra framstående människorättsaktivister. Dessa fångar
            är att betrakta som politiska fångar, som samvetsfångar. Men även
            ett stort antal sjuksköterskor och läkare greps av regimen för
            att de gett skadade demonstranter och oppositionella läkarvård.
          </p>
          <p xml:id="i-8wj8Czv5bzVv7fLsuyd6bn">
            En av dessa demokratiaktivister som fängslats är svenske medborgaren
            Mohammed Habib al-Muqdad, som dömdes till livstids fängelse förra
            året för sitt deltagande i de folkliga protesterna. Al-Muqdad
            har tidigare fängslats av regimen för sitt politiska arbete och
            har senare vittnat om att han torterats av de bahrainska myndigheterna.
            Nyligen meddelande en domstol i Bahrain att processen mot al-Muqdad
            ska göras om i en civil domstol.
          </p>
          <p xml:id="i-UdVbXjLwLGoRmUYKEmxwDN">
            Medan utvecklingen i länder som Syrien och Libyen fått stor uppmärksamhet
            i Sverige och övriga EU har regimens grova och omfattande övergrepp
            i Bahrain möts med tystnad. Medan EU har infört vapenembargo mot
            Syrien fortsatte Sverige under 2011 att exportera vapen till både
            Bahrain och Saudiarabien. Samtidigt som de grova och omfattande
            brotten mot de mänskliga rättigheterna fortsätter i Bahrain anordnades
            en internationell Formel 1-tävling under april månad i år i landet,
            trots starka protester från inhemska demokratiaktivister och människorättsgrupper
            runt om i världen. I sitt beslut meddelade Internationella bilsportsförbundets,
            FIA:s, ledning att ”säkerhetsläget i Bahrain är stabilt”. Från
            EU fortsätter arbetet med ett handelsavtal med länderna i Gulf
            Cooperation Council, vilket inkluderar både Bahrain och Saudiarabien.
            Det är inte svårt att, likt Amnesty International, se att det
            folkliga upproret i Bahrain blivit offer för regionala och internationella
            ekonomiska och politiska intressen, att andra faktorer fått vägra
            tyngre än de legitima kraven på demokrati, rättvisa och frihet
            i Bahrain.
          </p>
          <p xml:id="i-NjMdMkjyvJirmJ2zGJRT8c">
            Med anledning av det ovan anförda vill jag ställa följande frågor
            till utrikesminister Carl Bildt:
          </p>
          <p xml:id="i-iVGrWcaqQimrrAJrwVKbN">
            Vilka initiativ avser ministern att ta för att Sverige som enskilt
            land, såväl som medlem i EU och i FN, ska stödja det folkliga
            upproret i Bahrain och dess legitima krav på reformer och demokratisering?
          </p>
          <p xml:id="i-9ztcSFGKycRobQkKH5ZQKb">
            Vilka initiativ avser ministern att ta för att Sverige som medlem
            i EU och FN ska införa sanktioner mot den bahrainska regimen?
          </p>
          <p xml:id="i-NH68LeZY7VWhc2s3h3xuLr">
            Vilka initiativ är ministern beredd att ta för att den svenske
            medborgaren Mohammed Habib al-Muqdad som sitter fängslad i Bahrain
            ska frisläppas?
          </p>
        </div>
      </div>
    </body>
  </text>
</TEI>
