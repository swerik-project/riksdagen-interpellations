<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0431">
  <teiHeader>
    <fileDesc>
      <titleStmt>
        <title>Interpellation 2011/12:431 av Lillemets, Annika (MP)</title>
        <author>Lillemets, Annika (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:431 av Lillemets, Annika (MP) till Jan Björklund (FP), utbildningsminister om Vinklad fakta i gratis läromedel</title>
          <idno type="rdwebb">GZ10431</idno>
          <ref type="dokument_url_text">http://data.riksdagen.se/dokument/GZ10431/text</ref>
          <ref type="dokument_url_html">http://data.riksdagen.se/dokument/GZ10431</ref>
          <ref type="dokumentstatus_url_xml">http://data.riksdagen.se/dokumentstatus/GZ10431</ref>
          <ref type="downloadurl">https://mhdownload.riksdagen.se/VOD1/PAL169/2442207220020743621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/vinklad-fakta-i-gratis-laromedel_GZ10431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <persName>Annika Lillemets</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-ED9UfJKyF3xF1pPrcjBvYQ">
          <note>Interpellationen är besvarad</note>
        </correspAction>
        <correspAction type="sent" xml:id="i-TTPtbpikubU8y7cc4gY2hh" corresp="i-DLt3BwBDVwBxqxVEki5m5B">
          <date when="2012-07-11"/>
        </correspAction>
        <correspAction type="received" xml:id="i-4JHT1bLn7U3NV7aVGmGW1h" corresp="i-AvFShRZVEyBV61S19AKNGK">
          <date when="2012-08-16"/>
        </correspAction>
        <correspAction type="answered" xml:id="i-FVZuzctPVUzKN7CV9cHAGp">
          <date when="2012-08-16"/>
          <time when="13:02:48" dur="PT119S"/>
        </correspAction>
        <correspContext corresp="i-FVZuzctPVUzKN7CV9cHAGp">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-WSgKCg6fNWm9jjCGoq3AtT" type="discussed" corresp="i-DLt3BwBDVwBxqxVEki5m5B">
          <date when="2012-08-16"/>
          <time when="13:04:50" dur="PT247S"/>
        </correspAction>
        <correspContext corresp="i-WSgKCg6fNWm9jjCGoq3AtT">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-C4JQ7f1jQDsnvUwfy5FBqz" type="discussed" corresp="i-AvFShRZVEyBV61S19AKNGK">
          <date when="2012-08-16"/>
          <time when="13:08:57" dur="PT154S"/>
        </correspAction>
        <correspContext corresp="i-C4JQ7f1jQDsnvUwfy5FBqz">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-HTzzrqx8H7Tj8tZoy8GjKn" type="discussed" corresp="i-DLt3BwBDVwBxqxVEki5m5B">
          <date when="2012-08-16"/>
          <time when="13:11:31" dur="PT248S"/>
        </correspAction>
        <correspContext corresp="i-HTzzrqx8H7Tj8tZoy8GjKn">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-9sb3WZhutMcf92GQiE4njG" type="discussed" corresp="i-AvFShRZVEyBV61S19AKNGK">
          <date when="2012-08-16"/>
          <time when="13:15:39" dur="PT245S"/>
        </correspAction>
        <correspContext corresp="i-9sb3WZhutMcf92GQiE4njG">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-5QGjRS36889u1Ai4S1t8oD" type="discussed" corresp="i-DLt3BwBDVwBxqxVEki5m5B">
          <date when="2012-08-16"/>
          <time when="13:19:45" dur="PT129S"/>
        </correspAction>
        <correspContext corresp="i-5QGjRS36889u1Ai4S1t8oD">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
        <correspAction xml:id="i-XjnjruKTXDHFQ34Nak4iyE" type="discussed" corresp="i-AvFShRZVEyBV61S19AKNGK">
          <date when="2012-08-16"/>
          <time when="13:21:54" dur="PT116S"/>
        </correspAction>
        <correspContext corresp="i-XjnjruKTXDHFQ34Nak4iyE">
          <ref type="record" target="prot-201112--137">Riksdagens protokoll 2011/12:137 Torsdagen den 16 augusti</ref>
          <ref type="recordSection" target="unsetDivId">11 § Svar på interpellation 2011/12:431 om vinklad fakta i gratis läromedel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JwSn4afumdznfPuu6mvjJa">
            Interpellation 2011/12:431 Vinklad fakta i gratis läromedel av
            Annika Lillemets (MP) till utbildningsminister Jan Björklund (FP)
          </p>
        </div>
        <div type="ipqSubmissionInfo">
          <p xml:id="i-Hz5GWx5uGpQH5yT6E1k1pn">
            den 11 juli
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WyFxZ6jemgZvHLrrHHMK6x">
            Enligt statistik från läromedelsföretagens branschorganisation
            minskar anslagen till läromedel i svenska grundskolor. Mellan
            2000 och 2011 har inköpen per elev minskat med 22 procent. Samtidigt
            finns ett stort intresse för gratis material i undervisningen.
            Utöver att själva söka information på internet, kan lärare beställa
            gratis läromedel från många organisationer, myndigheter och företag
            som har råd att producera och erbjuda sådana.
          </p>
          <p xml:id="i-VmtYAeKe6zsTRdadBukhQb">
            Det finns mycket att hämta. På exempelvis www.utbudet.se finns
            för närvarande material från bland andra Svenskt Näringsliv, Arla,
            Sandvik, SCA, Svenskt Kärntekniskt Centrum, Sveaskog, fackförbunden
            Byggnads och IF Metall, Centerpartiets ungdomsförbund, Företagarna,
            Läkare Utan Gränser och Nordic Sugar. Den sistnämnda organisationen
            tillhandahåller broschyren Fysisk aktivitet och vikt. Tidigare
            har www.utbudet.se haft material från exempelvis Lantbrukarnas
            Riksförbund, energibolagen Eon och Fortum, SAS, Svensk Fågel,
            Svensk Köttinformation, Svensk Kärnbränslehantering och Astra
            Zeneca om allt från miljö och ekonomi till etik. Enligt Utbudets
            hemsida distribuerar företaget varje månad 200 000 exemplar av
            lektionsmaterial till fler än 58 000 lärare. Utöver tryckt material
            erbjuds även sådant som kostnadsfria föreläsningar. Ett exempel
            är ”Det har blivit bättre”, en föreläsning om nationalekonomi
            för gymnasiet av Näringslivets Ekonomifakta, som ägs av Svenskt
            Näringsliv.
          </p>
          <p xml:id="i-9CxZKfEon5eh3kRmTz4GLs">
            Elever i svenska skolor har rätt till saklig och allsidig undervisning,
            enligt läroplanen. I skollagen 2 kap. § 35 slås fast att ”För
            utbildningen ska de lokaler och den utrustning finnas som behövs
            för att syftet med utbildningen ska kunna uppfyllas.” Läromedel
            är en viktig del i detta. Det finns inte längre någon nationell
            läromedelskontroll. Det är huvudmännen, kommuner och fristående
            skolor, som ansvarar för att undervisningen sker inom ramen för
            lagstiftningen och andra styrdokument. I detta ryms ansvaret för
            att de läromedel som används uppfyller kraven.
          </p>
          <p xml:id="i-8z7fGrHcL2HrdKC76AZmLs">
            Många skolhuvudmän har antagit en policy för sponsring i skolan.
            Till stöd har de nationella riktlinjer från 2004, framtagna av
            Konsumentverket, Skolverket och Svenska Kommunförbundet. Enligt
            dessa skall den offentliga verksamheten ”huvudsakligen finansieras
            med skatter. Finansiering av verksamhet med hjälp av sponsormedel
            får därför endast utgöra ett mindre komplement till samhällets
            finansiering”. Vidare påpekas att ”fakta skall vara aktuell och
            opartisk och att det tydligt skall framgå vem avsändaren av materialet
            eller aktiviteten är” och att ”undervisningen får inte vara beroende
            av ett sponsrat material utan detta skall enbart fungera som ett
            komplement”.
          </p>
          <p xml:id="i-BkMEUTyn8nVu7Bt6Bu4StZ">
            Detta ställer stora krav på lärarna. Läromedel från lobby- och
            intresseorganisationer kan vara utmärkta att använda om syftet
            är att lära eleverna källkritik, och om det finns lättillgängligt
            material från flera avsändare med olika syn på ämnet som studeras,
            så att det får en allsidig belysning. När så inte är fallet, finns
            risken att de organisationer och företag som har råd att sprida
            material i massupplagor, i praktiken mer eller mindre oemotsagda
            kan sprida sina budskap och värderingar till eleverna.
          </p>
          <p xml:id="i-KxA9RFknGq6cy5GnAQYJDa">
            Svenskt Näringslivs miljöbok Miljö – så funkar det är ett exempel
            som illustrerar problemet med all önskvärd tydlighet. Den första
            upplagan från 2009 blev en succé, enligt organisationen själv.
            Den dömdes emellertid ut av flera miljöorganisationer och forskare
            som menade att den bagatelliserar allvarliga miljöproblem, inklusive
            klimatkrisen. Boken, som beskrevs som en allmän lärobok om miljö,
            riktade sig till 9–12-åringar och kunde beställas gratis. Svenskt
            Näringslivs ambition var att skicka ut 100 000 exemplar till landets
            skolor.
          </p>
          <p xml:id="i-XtLdGSPbz2HHkW1at5BeXb">
            Den första upplagan kan knappast beskrivas som allsidig och saklig.
            Det kan inte heller den andra, nyligen utkomna, som vänder sig
            till 12–15-åringar. Ett genomgående tema är att det mesta går
            åt rätt håll. Ett ensidigt urval av goda exempel där industrin
            löst miljöproblem ger en snedvriden bild av näringslivets miljöpåverkan.
            Allvarliga miljöproblem bagatelliseras eller förbigås. Exempelvis
            tas varken överkonsumtion av naturresurser eller förlusten av
            biologisk mångfald upp. Skogen växer, påpekar man, inte minst
            tack vare skogsbolagen som bidrar till tillväxten genom återplantering,
            medan ”det finns många andra länder i världen, där skogen inte
            brukas på ett bra sätt, vilket kan leda till skövling”. Att hänsynslös
            avverkning i svenska skogar hotar ett stort antal rödlistade arter
            nämns inte. Vidare hävdas i boken att vi i Sverige har brutit
            sambandet mellan ökad rikedom och ökade utsläpp av växthusgaser.
            Att bilden blir en helt annan när hänsyn tas till det vi importerar
            och exporterar och internationella flyg- och sjötransporter, framgår
            inte. Övningsuppgifterna är i flera fall hårt vinklade. Till exempel
            ställs frågan ”På vilket sätt kan den ekonomiska tillväxten vara
            bra för miljön?” utan någon motsvarande fråga om på vilket sätt
            den kan vara dålig. På samma sätt uppmanas eleverna att ”förklara
            på vilket sätt marknaden kan vara bra för miljön” utan motsvarande
            uppmaning att reflektera över hur den kan vara dålig.
          </p>
          <p xml:id="i-DdYzXLQd6WejcNY8yoyjxe">
            Enligt uppgift från Svenskt Näringsliv, har deras skolmaterial,
            varav Miljö – så funkar det är ett, de senaste åren gått ut i
            totalt ca 150 000 exemplar per år. Det handlar alltså inte om
            en marginell företeelse.
          </p>
          <p xml:id="i-4YwLepwLmsaLBAYkbcCyw4">
            En utveckling där våra skolelever i allt högre grad får nöja
            sig med propaganda från resursstarka särintressen är oacceptabel.
            Ambitionen i en aldrig så genomarbetad sponsringspolicy är inte
            mycket värd, om skolorna inte har råd att köpa läromedel utan
            tvingas förlita sig på produkter av intresse- och lobbygrupper.
            Med allt snålare budget och i många fristående skolor vinstkrav
            därtill, riskerar vi en utveckling där skolor i allt för hög grad
            tvingas förlita sig till gratis läromedel. Frågan är om lärare
            under sådana omständigheter har en sportslig chans att bedriva
            en saklig och balanserad undervisning.
          </p>
          <p xml:id="i-Xgow7j3Done7FvPyJMnkg1">
            Mot bakgrund av detta vill jag fråga vilka åtgärder utbildningsministern
            avser att vidta för att säkerställa att elever i svenska skolor
            inte hänvisas till läromedel som inte uppfyller kraven på saklighet
            och allsidighet?
          </p>
        </div>
      </div>
    </body>
  </text>
</TEI>
