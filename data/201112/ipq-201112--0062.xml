<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0062">
  <teiHeader>
    <fileDesc>
      <titleStmt>
        <title>Interpellation 2011/12:62 av Löfstrand, Johan (S)</title>
        <author>Löfstrand, Johan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:62 av Löfstrand, Johan (S) till Lena Ek (C), miljöminister om Måluppfyllelse för biologisk återvinning</title>
          <idno type="rdwebb">GZ1062</idno>
          <ref type="dokument_url_text">http://data.riksdagen.se/dokument/GZ1062/text</ref>
          <ref type="dokument_url_html">http://data.riksdagen.se/dokument/GZ1062</ref>
          <ref type="dokumentstatus_url_xml">http://data.riksdagen.se/dokumentstatus/GZ1062</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <persName>Johan Löfstrand</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-V4hfV6ySRfPh5wXs3b277p">
          <note>Interpellationen är återtagen</note>
        </correspAction>
        <correspAction type="sent" xml:id="i-Ua3qRWtibBGaJkrcn5UFN1" corresp="i-GDFdKPNRdaGpkLXrouuiC1">
          <date when="2011-10-26"/>
        </correspAction>
        <correspAction type="received" xml:id="i-KeDQBDJt77P1srZLV4T78P" corresp="i-85m2VX7KSiTFeJSnapgkxu">
          <date when="2011-10-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JT6sEwrZhcKZa4PaRDGWib">
            Interpellation 2011/12:62 Måluppfyllelse för biologisk återvinning
            av Johan Löfstrand (S) till miljöminister Lena Ek (C)
          </p>
        </div>
        <div type="ipqSubmissionInfo">
          <p xml:id="i-KRwRVP3iQWHERvJJkjKSR4">
            den 26 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MCaFWQGxRLGkjLXzNBfZ1C">
            I dagarna kom ny statistik från Avfall Sverige kring återvinning
            och avfallsmängder i Sverige. I den kan vi nu konstatera att Sverige
            inte klarade riksdagens mål att 35 procent av matavfallet ska
            återvinnas genom biologisk behandling, inklusive hemkompostering,
            senast år 2010. Bara 24 procent återvanns biologiskt 2010. Vi
            är alltså långt ifrån det mål som riksdagen beslutat om.
          </p>
          <p xml:id="i-WEbXG6T4skTzLrjruooMBw">
            Det här är ju mycket tråkigt av flera skäl. Det handlar om resursutnyttjande,
            men det handlar också om vår förmåga att använda livsmedelsrester
            till annat, framför allt till rötning för framställning av biogas
            eftersom vi vet att detta bidrar till att nå ett annat miljömål,
            nämligen klimatmålet.
          </p>
          <p xml:id="i-N5u84XDRjjH5EkUx7CmUpA">
            Enligt Avfall Sveriges statistik samlar 163 kommuner in källsorterat
            matavfall men inte alla samlar in från hushållen.
          </p>
          <p xml:id="i-A8qQFuBz7sMHJdoYtv2HQY">
            Sedan regeringen avskaffade investeringsstöd för klimatåtgärder
            i kommunerna, saknas i dag styrmedel för att stimulera till mer
            biogasproduktion och mer insamling av biologiskt nedbrytbart avfall.
          </p>
          <p xml:id="i-VQKhgM2QX5SZewHbbhV6B6">
            Det råder i dag brist på biogas i Sverige. Men det finns nu gott
            om billig fossil naturgas, eller fossilgas, som vi importerar
            från Danmark. Det innebär att fordonsgasen i allt större grad
            späds ut med fossilgas med ökande klimatpåverkan som följd. I
            Stockholmsområdet har fossilgasinblandningen gått från 0 till
            40 procent på kort tid.
          </p>
          <p xml:id="i-KsfYLJT5AdGqCmXLCJxtBp">
            Och när regeringen nu höjer skatten på förmånen av att ha en
            förnybart driven etanolbil som tjänstebil – en av de få saker
            man höjer skatten på förresten – så ökar troligen efterfrågan
            på gasbilar och därmed fordonsgas.
          </p>
          <p xml:id="i-PYtkAMz19HvHEBL99sdg7a">
            Ökningen av biogasproduktion har varit kraftig i Sverige på 2000-talet
            men den trenden är nu bruten. Ökningen mellan 2009 och 2010 var
            bara 2 procent och många är nu oroliga för att utvecklingen planar
            av.
          </p>
          <p xml:id="i-Si3rc8Nr3HFaPyY8KcSq8F">
            Jag menar att det är regeringens uppdrag att föreslå styrmedel
            och investeringar som leder till att de mål som riksdagen beslutat
            om i miljömålssystemet uppnås. Men några sådana styrmedel saknas
            i dag. Det finns i dag ingen drivkraft till ökad biologisk återvinning
            annat den politiska viljan i många kommunen att göra bra saker
            för miljön. Det räcker inte.
          </p>
          <p xml:id="i-EhSyuFhYv42zeJEmDHLHEJ">
            Det är ett misslyckande för regeringen att miljömålet om biologiskt
            avfall inte har nåtts.
          </p>
          <p xml:id="i-G6Y3asg8qAFdWhjQeqAUkB">
            Vilka styrmedel eller andra insatser planerar miljöministern
            för att nå avfallsmålen under miljömålet God bebyggd miljö?
          </p>
        </div>
      </div>
    </body>
  </text>
</TEI>
