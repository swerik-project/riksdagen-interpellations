<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0190">
  <teiHeader>
    <fileDesc>
      <titleStmt>
        <title>Interpellation 2011/12:190 av Petzäll, William (-)</title>
        <author>Petzäll, William (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:190 av Petzäll, William (-) till Maria Larsson (KD), statsråd om Legalisering av cannabis</title>
          <idno type="rdwebb">GZ10190</idno>
          <ref type="dokument_url_text">http://data.riksdagen.se/dokument/GZ10190/text</ref>
          <ref type="dokument_url_html">http://data.riksdagen.se/dokument/GZ10190</ref>
          <ref type="dokumentstatus_url_xml">http://data.riksdagen.se/dokumentstatus/GZ10190</ref>
          <ref type="downloadurl">https://mhdownload.riksdagen.se/VOD1/PAL169/2442207250021351021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/legalisering-av-cannabis_GZ10190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-26oFBmKgnHnJoK4Ecs2YVP</idno>
            <persName>William Petzäll</persName>
            <state ref="unknown" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Tw8B1wkU6L58VFJCQG6Zhr">
          <note>Interpellationen är besvarad</note>
        </correspAction>
        <correspAction type="sent" xml:id="i-Cpm1rzQLknkpV3yAzvGW1Q" corresp="i-26oFBmKgnHnJoK4Ecs2YVP">
          <date when="2012-01-11"/>
        </correspAction>
        <correspAction type="received" xml:id="i-5YU2UHdq7mp31XBYM3R8wD" corresp="i-SKjAmNScZ7eZ3a8Xy1J8hs">
          <date when="2012-01-16"/>
        </correspAction>
        <correspAction type="answered" xml:id="i-PbAQkJ5etpsAZ9pqRFvYtZ" corresp="i-SKjAmNScZ7eZ3a8Xy1J8hs">
          <date when="2012-02-02"/>
        </correspAction>
        <correspContext corresp="i-PbAQkJ5etpsAZ9pqRFvYtZ">
          <ref type="record" target="prot-201112--066">Riksdagens protokoll 2011/12:66 Torsdagen den 2 februari</ref>
          <ref type="recordSection" target="unsetDivId">6 § Svar på interpellation 2011/12:190 om legalisering av cannabis</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TScdrXJ5FUzUjBzUC4XiLn">
            Interpellation 2011/12:190 Legalisering av cannabis av William
            Petzäll (-) till statsrådet Maria Larsson (KD)
          </p>
        </div>
        <div type="ipqSubmissionInfo">
          <p xml:id="i-P5ZcTxkZNH45rZ4d9taTdW">
            den 11 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mn2XEVzzXTX6SpKVfqC2tT">
            Mänskligheten har sedan flera tusen år tillbaka använt cannabis
            och det är något vi oavsett om vi vill eller inte måste förhålla
            oss till. Vi måste acceptera detta faktum och anpassa lagarna
            och vårt samhälle utefter hur verkligheten ser ut. Lagarna måste
            anpassas så att den sammanlagda skadeverkningen av lagarna och
            cannabisen blir så liten som möjligt, både för individen och för
            samhället i stort.
          </p>
          <p xml:id="i-DsvWeRL7BRfyb2Bkyy4oPz">
            Det finns mycket myter och fördomar om cannabis och från statens
            sida satsar man miljonbelopp på ovetenskapliga indoktrineringskampanjer
            mot cannabis som innehåller direkta lögner och skrämselpropaganda.
          </p>
          <p xml:id="i-TJV9fo4bwmgDq9BeAfWVa">
            Givetvis kräver en eventuell legalisering omfattande utredningar
            och starka restriktioner. Det handlar således inte om att släppa
            det helt fritt. Som exempel kan man kolla på hur andra länder
            som avkriminaliserat cannabis gjort.
          </p>
          <p xml:id="i-SCDKTiXQREqMaktuaSzkxR">
            Flera länder har redan avkriminaliserat cannabis och ett land
            som ofta tas upp i cannabisdebatten är Nederländerna. Den mer
            liberala politiken har inte lett till ökade skador och missbruket
            av cannabis har inte ökat. Samma trend rapporteras från de tolv
            delstater i USA där cannabis avkriminaliserats.
          </p>
          <p xml:id="i-FJkt6gAbNEGqFrRjd1amw4">
            En kontrollerad och strikt legalisering skulle innebära stora
            skatteintäkter och avlasta ett redan överbelastat domstolsväsen
            samtidigt som det skulle avlasta polisen.
          </p>
          <p xml:id="i-9zZYnyUQvT4Z7UPeDVtiNC">
            En Harvardekonom, citerad av Johan Anderberg, har beräknat att
            bara USA skulle tjäna nästan 20 miljarder dollar på ökade skatteintäkter
            och minskade juridiska kostnader om cannabis legaliseras. Det
            går givetvis inte att jämföra med Sverige men det ger ändå en
            fingervisning av lönsamheten.
          </p>
          <p xml:id="i-JEde1DrT3q2P7TwSYyJEzA">
            Samhället skulle spara resurser på en legalisering som skulle
            kunna användas till att behandla missbruk av tyngre droger. Beroendevården
            är som bekant undermålig och extremt eftersatt.
          </p>
          <p xml:id="i-Eft9JaXfZYRftb18HVert2">
            En legalisering skulle även innebära ett stopp för den så kallade
            gatewayen. Som det är nu köper folk av langare som har cannabis
            i ena fickan och heroin i den andra, och eftersom heroin är mycket
            mer lönsamt att sälja försöker de hellre få en att köpa det, vilket
            kan få förödande konsekvenser. Samtidigt tar människor en stor
            risk genom att köpa cannabis av en okänd person.
          </p>
          <p xml:id="i-TQX2ftNFG21mKF1fSA26Nr">
            En legalisering hade även inneburit minskad organiserad brottslighet
            och minskat insmugglingen avsevärt vilket skulle göra den illegala
            cannabishandeln betydligt mer olönsam.
          </p>
          <p xml:id="i-C3zzVVsiQgz5KVxC3XkqA9">
            Inte heller lagstiftningen överensstämmer med vad som är vetenskapligt
            belagt – vad WHO, Kanadas regering samt majoriteten av forskningsresultaten
            visar är att cannabis är mindre skadligt än alkohol och tobak
            och är inte fysiskt beroendeframkallande. De skador som finns
            av cannabis är sällsynta, lätta och kortvariga.
          </p>
          <p xml:id="i-9zH98zoAYuu2r5jP1bKjKx">
            I Sverige är den allmänna kunskapen om medicinsk cannabis mycket
            bristfällig mycket på grund av att frågan varit tabubelagd med
            lögnaktig moralism vilket inneburit att forskning och vetenskap
            fått stå tillbaka.
          </p>
          <p xml:id="i-MQe4HGxqHm8cXpK3a2NuWg">
            Cannabis har använts i medicinska syften i tusentals år. Några
            av många områden cannabis kan användas för i medicinsikt syfte
            är bland annat aptitförlust, reducera tryck i ögat, mildra ms,
            reducera illamående vid aids och hiv. För närvarande är de medicinska
            organisationer som specialiserat sig på aidsforskning några av
            de starkaste förespråkarna, då de menar att cannabis kan rädda
            liv genom att aidspatienter som har en säker tillgång lyckas behålla
            sin vikt (hivrelaterad viktförlust) och dessutom hjälper dem att
            inte sluta äta sin medicin utöver att motverka depression.
          </p>
          <p xml:id="i-3ZN6nUgBFPeRf71XRYLBdY">
            Cannabis är även effektivt mot nervsjukdomar, till exempel den
            svårbehandlade nervsmärtan hos aidspatienter. I Kalifornien genomfördes
            mellan 1979 och 1984 ett forskningsprogram under ledning av dr
            Thomas Ungerleider för att undersöka effekterna av marijuana på
            cancer. Ungerleider konstaterade att marijuana är den bästa metoden
            att kontrollera illamående under behandling med kemoterapi. De
            mediciner som skrivs ut mot illamående på grund av kemoterapi
            kommer i tablettform, som patienterna ofta kastar upp igen efter
            att ha försökt svälja dem. Eftersom cannabis kan inhaleras som
            rök, förblir det i kroppen och verkar även om patienten kräks.
            Cannabisrökning har även visat sig vara två till tre gånger mer
            effektivt än vanlig medicinering för att minska vätsketrycket
            i ögon. Dessutom har rökningen av cannabis inga giftiga biverkningar
            på lever och njurar, ej heller uppstår risken med plötslig död
            som förekommer i samband med bruket av de lagliga preparaten som
            skrivs ut mot grön starr. Många ögonläkare i Kalifornien brukar
            diskret tipsa sina patienter med grön starr att skaffa sig marijuana
            som ett komplement (eller för att lindra) de giftiga medicinerna.
            Listan skulle kunna göras betydligt längre på alla de behandlingsformer
            cannabis kan användas för.
          </p>
          <p xml:id="i-WNsQcQHjWne7dveuJyn4Uv">
            Det finns fler argument för varför en strikt legalisering skulle
            ha många fördelar både för den enskilda individen och för samhället
            i stort.
          </p>
          <p xml:id="i-EoPpHjywrzZDkGKCFr8LR6">
            Om man jämför cannabis med alkohol framgår det med all önskvärd
            tydlighet att alkohol är en av de värsta drogerna i landet.
          </p>
          <p xml:id="i-WzuMw1w9BGbS5YUvz6vsBB">
            Inte under 5 000 år har ett enda dödsfall rapporterats på grund
            av cannabis. Däremot när det kommer till alkohol beräknas den
            svara för ca 30 procent av alla dödsolyckor. 20–30 procent av
            alla som dödas i trafiken har alkohol i blodet. Under 2008 var
            antalet dödsfall med alkoholdiagnos som underliggande eller bidragande
            dödsorsak 2 132 personer. Av dessa var lite drygt 20 procent kvinnor
            enligt Socialstyrelsen.
          </p>
          <p xml:id="i-XELWzFVsKf3ZcbAJJcuYYu">
            På sjön är andelen ännu större – ca 45 procent av alla som drunknar
            och som har undersökts rättsmedicinskt har alkohol i blodet. 70
            procent av misshandelsbrotten mot män begås av berusade personer;
            nästan hälften av brottsoffren är själva berusade vid misshandeln.
            För kvinnor är motsvarande siffror lägre – 36 respektive 19 procent.
            Alkoholen kräver fler dödsoffer än den förrädiska drogen heroin.
          </p>
          <p xml:id="i-H6wBv8TYg3pLSRqwxCpXva">
            Att inte legalisera ett i förhållande till andra berusningsmedel,
            som är betydligt farligare, lätt medel är inget annat än hyckleri.
          </p>
          <p xml:id="i-BE5GqLkWTAymS1j2sopNpb">
            Avser statsrådet att ta initiativ till att starta en utredning
            om att legalisera cannabis?
          </p>
          <p xml:id="i-5zrvYqWL7mdaNxhTnJHVt9">
            Är det statsrådets ställningstagande att det finns goda skäl
            att börja forska på cannabisens lindring av olika sjukdomstillstånd?
          </p>
        </div>
      </div>
    </body>
  </text>
</TEI>
