<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0207">
  <teiHeader>
    <fileDesc>
      <titleStmt>
        <title>Interpellation 2011/12:207 av Luttropp, Agneta (MP)</title>
        <author>Luttropp, Agneta (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:207 av Luttropp, Agneta (MP) till Göran Hägglund (KD), socialminister om Avskaffande av tvångssterilisering</title>
          <idno type="rdwebb">GZ10207</idno>
          <ref type="dokument_url_text">http://data.riksdagen.se/dokument/GZ10207/text</ref>
          <ref type="dokument_url_html">http://data.riksdagen.se/dokument/GZ10207</ref>
          <ref type="dokumentstatus_url_xml">http://data.riksdagen.se/dokumentstatus/GZ10207</ref>
          <ref type="downloadurl">https://mhdownload.riksdagen.se/VOD1/PAL169/2442207240021302721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/avskaffande-av-tvangssterilisering_GZ10207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <persName>Agneta Luttropp</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4tFLiD3TwraWz3Ku4LyNLY">
          <note>Interpellationen är besvarad</note>
        </correspAction>
        <correspAction type="sent" xml:id="i-VLovE9SdRWPF7q8BgvZ8yb" corresp="i-D7mgFwiCKxywz1E18YrEuZ">
          <date when="2012-01-26"/>
        </correspAction>
        <correspAction type="received" xml:id="i-MDtUwhPh2E3Wqf48nA1RFX" corresp="i-8BTYtQ95yRpC5syyC4aHoY">
          <date when="2012-01-27"/>
        </correspAction>
        <correspAction type="answered" xml:id="i-SxMLXbvysfU1mPNhZZzKq6" corresp="i-8BTYtQ95yRpC5syyC4aHoY">
          <date when="2012-02-28"/>
        </correspAction>
        <correspContext corresp="i-SxMLXbvysfU1mPNhZZzKq6">
          <ref type="record" target="prot-201112--077">Riksdagens protokoll 2011/12:77 Tisdagen den 28 februari</ref>
          <ref type="recordSection" target="unsetDivId">9 § Svar på interpellation 2011/12:207 om avskaffande av tvångssterilisering</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LviB9J8MwKQ3wTUA4ZeGYj">
            Interpellation 2011/12:207 Avskaffande av tvångssterilisering
            av Agneta Luttropp (MP) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-Nq5hEeGweSNJ3aCK5BkR6k">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NVYPspvzorYriu84xW9eGM">
            Sverige har en mörk historia när det gäller tvångssteriliseringar
            och än i dag finns det en grupp som utsätts för denna kränkande
            behandling. Den som ansöker om fastställelse av könstillhörighet
            enligt nuvarande lag ska vara steril eller på annat sätt sakna
            fortplantningsförmåga. All hälso- och sjukvård är som huvudregel
            frivillig. Tvångsvård kan endast ges undantagsvis och fordrar
            stöd i lag. Könstillhörighetslagen trädde i kraft 1972, under
            en era då det fortfarande pågick tvångssteriliseringar, och kravet
            i lagen måste ses ur detta perspektiv.
          </p>
          <p xml:id="i-5ZhY4ifUNt7ugDQqWHzBTL">
            Den svenska lagstiftningen strider mot de mänskliga rättigheterna
            som Sverige har åtagit sig att följa. Den går även i otakt med
            den internationella utvecklingen på området. I juli 2009 kritiserade
            Europarådets kommissionär för mänskliga rättigheter, svensken
            Thomas Hammarberg, Sverige. Han menade att kravet på tvångssterilisering
            är ”ett krav som tydligt bryter mot principer om mänskliga rättigheter
            och mänsklig värdighet”.
          </p>
          <p xml:id="i-DQZzoGXauW9J1U7UKx2mcV">
            Socialstyrelsen har på eget initiativ gjort en utredning som
            lämnades över till socialminister Göran Hägglund i juni 2010.
            I utredningen Transsexuella och övriga personer med könsidentitetsstörningar
            – Rättsliga villkor för fastställelse av könstillhörighet samt
            vård och stöd kom man fram till att det finns vissa medicinska
            risker både med att genomföra en sterilisering och med att genomgå
            behandling med könskonträra hormoner – könshormoner som tillhör
            det motsatta biologiska könet – utan att vara steriliserad. Socialstyrelsen
            finner dock att principen om att hälso- och sjukvård ska vara
            frivillig väger tyngst. Därför anser Socialstyrelsen att kravet
            på sterilisering för att genomgå fastställelse av könstillhörighet
            bör tas bort. En överväldigande majoritet av remissinstanserna
            instämmer i slutsatsen. Mitt förslag överensstämmer med det av
            Socialstyrelsen till regeringen överlämnade lagstiftningsförslaget.
            Min uppfattning är att frågan är färdigutredd och måste ingå i
            den i april aviserade propositionen Ändrad könstillhörighet –
            förslag till ny lag.
          </p>
          <p xml:id="i-A3zKNkm7Ap2QaZ3nuL9r5j">
            Med hänvisning till ovanstående vill jag ställa följande fråga
            till socialminister Göran Hägglund:
          </p>
          <p xml:id="i-TGxd2PcQkQjUfRDpwNnbxE">
            Avser socialministern att vidta åtgärder så att frågan om avskaffande
            av tvångssterilisering ingår i den i april aviserade propositionen
            Ändrad könstillhörighet – förslag till ny lag?
          </p>
        </div>
      </div>
    </body>
  </text>
</TEI>
