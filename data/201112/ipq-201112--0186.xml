<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0186">
  <teiHeader>
    <fileDesc>
      <titleStmt>
        <title>Interpellation 2011/12:186 av Sandberg, Gunnar (S)</title>
        <author>Sandberg, Gunnar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:186 av Sandberg, Gunnar (S) till Göran Hägglund (KD), socialminister om Jämlik vård för personer med diabetes</title>
          <idno type="rdwebb">GZ10186</idno>
          <ref type="dokument_url_text">http://data.riksdagen.se/dokument/GZ10186/text</ref>
          <ref type="dokument_url_html">http://data.riksdagen.se/dokument/GZ10186</ref>
          <ref type="dokumentstatus_url_xml">http://data.riksdagen.se/dokumentstatus/GZ10186</ref>
          <ref type="downloadurl">https://mhdownload.riksdagen.se/VOD1/PAL169/2442207260021381921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/jamlik-vard-for-personer-med-diabetes_GZ10186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8gcKLg8FFeh9DR71R7zcMv</idno>
            <persName>Gunnar Sandberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7YNU8JZWd9bWqMQCdEMy7C">
          <note>Interpellationen är besvarad</note>
        </correspAction>
        <correspAction type="sent" xml:id="i-VhsF6RV2zAqHav7eRB6j5z" corresp="i-8gcKLg8FFeh9DR71R7zcMv">
          <date when="2011-12-22"/>
        </correspAction>
        <correspAction type="received" xml:id="i-LvGgtRYXPC2aSFKvGexDbY" corresp="i-8BTYtQ95yRpC5syyC4aHoY">
          <date when="2012-01-16"/>
        </correspAction>
        <correspAction type="answered" xml:id="i-3cDoqMx3C79va5rZtzjnn7">
          <date when="2012-01-26"/>
        </correspAction>
        <correspContext corresp="i-3cDoqMx3C79va5rZtzjnn7">
          <ref type="record" target="prot-201112--062">Riksdagens protokoll 2011/12:62 Torsdagen den 26 januari</ref>
          <ref type="recordSection" target="unsetDivId">8 § Svar på interpellation 2011/12:186 om jämlik vård för personer med diabetes</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KQ2PDCy2BFsE8iazyMKbrr">
            Interpellation 2011/12:186 Jämlik vård för personer med diabetes
            av Gunnar Sandberg (S) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-Dvbdvy5yUeBQjBZ4fCV2Dp">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-659VGyoa1c35cifNP6ctPy">
            Läkemedelsförmånssystemet finns till för att göra hälso- och
            sjukvården tillgänglig för hela Sveriges befolkning på lika villkor.
            Medborgarna ska garanteras en jämlik vård oavsett ekonomisk eller
            social ställning eller bostadsort. Läkemedelsförmånssystemet medför
            också att de allra senaste behandlingarna och medicintekniska
            produkterna erbjuds.
          </p>
          <p xml:id="i-meyfeLbX11hLR37WRT16R">
            Tandvårds- och läkemedelsverket (TLV) har i uppdrag att pröva
            vilka läkemedel och medicintekniska produkter som ska innefattas
            i den statliga läkemedelsförmånen. Myndigheten ska dock inte göra
            politiska prioriteringar i vården. TLV har i år föreslagit att
            den statliga subventionen av insulinpumpar ska tas bort och tar
            inte in några nya insulinpumpar inom förmånerna fram till dess
            att beslutet är fattat 2013. TLV har också beslutat att utesluta
            ett hjälpmedel för kontinuerlig blodsockermätning, vilket i flera
            kliniska studier har visat sig hjälpa patienter till bättre blodsockerkontroll.
            Blodsockernivån har ett direkt samband med svåra komplikationer
            som hjärtinfarkt, stroke, blindhet och amputation.
          </p>
          <p xml:id="i-LR6zCZ7wYx8x5NdccV8YPD">
            I Sverige lever ca 40 000 personer med diabetes typ 1 och av
            dessa är knappt 8 000 barn. Ca 9 000 patienter använder sig av
            en insulinpump för att behandla sin diabetes.
          </p>
          <p xml:id="i-L7LJqJ54JuYfaPTEsiMKhP">
            Bestämmelserna som anger att artiklar som tillför kroppen läkemedel
            ska inkluderas i läkemedelssystemet har inte ändrats. Men TLV
            tolkar nu bestämmelserna snävare, och definierar inte längre insulinpumpar
            som en förbrukningsartikel. Skälet sägs vara att insulinpumpar
            används under cirka fyra års tid och därmed inte skulle vara en
            förbrukningsartikel i lagens mening. Praxis sedan 15 år tillbaka,
            baserad på samma lag, är dock att insulinpumpar subventioneras.
          </p>
          <p xml:id="i-KDouFTxd2vt9T352bkYB5U">
            I dag upphandlas pumpar i 4 av Sveriges 20 landsting och regioner.
            De landsting som inte upphandlar gör det bland annat med anledning
            av att landstingen upplever det som mycket komplicerat och resurskrävande
            att upphandla pumpar. Trots detta bedömer TLV att konsekvenserna
            för att ta bort insulinpumpar ur förmånen är marginell.
          </p>
          <p xml:id="i-4N6G1tQGckVgPGNwkbKydM">
            Majoriteten av landstingen upphandlar inte pumpar i dag. TLV:s
            beslut kommer dock att träda i kraft relativt snabbt. Det är i
            dagsläget oklart vad som händer för patienter med typ 1-diabetes
            som bor i landsting där pumpar inte upphandlas och planer saknas
            för att finansiera insulinpumpar och upphandling. Personer med
            diabetes kan utlämnas till att använda den insulinpump som landstinget
            erbjuder, men som inte motsvarar den enskilda personens behov,
            alternativt tvingas att återgå till en gammal sprutbehandling
            eller bekosta pumpen själv. En insulinpump kostar ca 40 000 kronor
            – att behandla sin sjukdom riskerar därmed bli en fråga om patientens
            ekonomiska resurser. Genom detta riskerar vi att få en ojämlik
            sjukvård – i direkt kontrast till lagstiftningens syften. Finansiering
            av diabetesbehandling blir därmed beroende av i vilket landsting
            man bor och eventuellt även av privatekonomi.
          </p>
          <p xml:id="i-DboWmJuvoAdpbqVMASMcf5">
            Sveriges Kommuner och Landsting (SKL) har uppgett i medierna
            att insulinpumpar även i fortsättningen kommer att subventioneras,
            och med det avses via landstingsbudget. Detta kan dock inte SKL
            rent lagligt garantera eftersom varje landsting ansvarar självständigt
            för sin budget och sina prioriteringar. Risken är stor att det
            kommer att bli stora skillnader gällande vem som kommer att erbjudas
            insulinpumpsbehandling samt urvalet av produkter och innovation
            beroende på de enskilda landstingens ekonomiska prioriteringar.
          </p>
          <p xml:id="i-Meb6b6yjLiAzqKAo4RMur8">
            Snart riskerar fler än personer med diabetes att mista subventionen
            för sina förbrukningsartiklar. TLV har nu påbörjat en omprövning
            av subventionen för alla infusionspumpar som finns i förmånssystemet.
            Detta riskerar att försämra vården för patienter med behov av
            smärtlindring, bland andra cancerpatienter och patienter med primär
            immunbrist. Under 2013 ska verket besluta om pumparna fortsättningsvis
            ska ingå i läkemedelsförmånen.
          </p>
          <p xml:id="i-XZRFFAw4Bcyo7bGw2QZ47T">
            En allvarlig konsekvens av borttagen subvention för insulinpumpar
            är att nya förbättrade produkter och helt nya innovationer inte
            kommer att kunna lanseras i Sverige. Utan statlig subvention måste
            alla inköp upphandlas och kontrakten kommer därmed att stänga
            ute nya produkter under en lång tid. Att inte längre ha tillgång
            till de senaste landvinningarna innebär att personer med diabetes
            i Sverige inte kommer att få tillgång till de bästa produkterna
            för att behandla sin sjukdom. Behandling kommer då att ges med
            äldre behandlingsmetoder som inte ger möjlighet till optimala
            behandlingsresultat. Därmed riskerar TLV:s förslag att ta bort
            insulinpumpar ur läkemedelsförmånen att bli ett dråpslag mot personer
            som lever med diabetes och mot de grundläggande värderingar som
            den svenska hälso- och sjukvården vilar på.
          </p>
          <p xml:id="i-8LrxgwQi8YT6FqEsd5Vno4">
            TLV:s beslut rimmar också illa med regeringens nationella läkemedelsstrategi
            som antogs i augusti 2011. I strategin görs bland annat en särskild
            satsning på att öka patientsäkerheten. I strategin betonas även
            jämlik vård. Strategin uttrycker att vården ska hålla en bra kvalitet
            för alla och tillgängligheten ska vara god för både män och kvinnor,
            utrikes och inrikes födda oavsett ålder, bostadsort, utbildning,
            ekonomiska förutsättningar, sjukdom eller funktionsnedsättning.
          </p>
          <p xml:id="i-Tok8hkDnfFQStMc2DZaQg8">
            Borttagen eller minskad statlig subvention kommer troligen inte
            att innebära någon ekonomisk vinst för samhället, inte ens på
            kort sikt. Landstingen kommer i stället att behöva stå för kostnaden
            – antingen i form av regionalt bistånd till patienter eller genom
            högre kostnader för sjukvård när patienter flockas till kliniker.
            Detta kan innebära att arbetstagare och studenter uteblir från
            ”produktionen” – det allmänna drabbas av skattebortfall. I bästa
            fall leder TLV:s beslut till en omfördelning av offentliga utgifter.
          </p>
          <p xml:id="i-JZx4iLCdnNAgYPBRtUZBEX">
            Sammanfattningsvis riskerar alltså personer som lever med diabetes
            att utbudet av diabeteshjälpmedel begränsas och att hjälpmedlen
            blir både äldre och sämre.
          </p>
          <p xml:id="i-Wav1Qg2oVLUsyJ3HGjKJFY">
            Mot denna bakgrund vill jag ställa följande frågor till socialministern:
            <list rend="unordered">
              <item>
                &lt;![if !supportLists]&gt;- &lt;![endif]&gt;Kan socialministern garantera
                att den av TLV föreslagna uteslutningen av diabeteshjälpmedel
                ur den statliga subventionen inte kommer att påverka patienterna
                negativt?
              </item>
              <item>
                &lt;![if !supportLists]&gt;- &lt;![endif]&gt;Hur avser socialministern att
                säkerställa att TLV:s beslut inte innebär en återgång till äldre
                diabeteshjälpmedel och behandlingar?
              </item>
              <item>
                &lt;![if !supportLists]&gt;- &lt;![endif]&gt;Vilka åtgärder avser socialministern
                att vidta för att personer med diabetes även i framtiden ska ha
                tillgång till likvärdiga hjälpmedel oavsett i vilket landsting
                de bor?
              </item>
            </list>
          </p>
        </div>
      </div>
    </body>
  </text>
</TEI>
