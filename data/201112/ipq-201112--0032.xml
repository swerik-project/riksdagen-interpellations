<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0032">
  <teiHeader>
    <fileDesc>
      <titleStmt>
        <title>Interpellation 2011/12:32 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:32 av Linde, Hans (V) till Fredrik Reinfeldt (M), statsminister om Jäv för statsråd</title>
          <idno type="rdwebb">GZ1032</idno>
          <ref type="dokument_url_text">http://data.riksdagen.se/dokument/GZ1032/text</ref>
          <ref type="dokument_url_html">http://data.riksdagen.se/dokument/GZ1032</ref>
          <ref type="dokumentstatus_url_xml">http://data.riksdagen.se/dokumentstatus/GZ1032</ref>
          <ref type="downloadurl">https://mhdownload.riksdagen.se/VOD1/PAL169/2442208010021907421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/jav-for-statsrad_GZ1032</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <persName>Finn Bengtsson</persName>
            <state type="partyAffiliation" ref="unknown">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4UKtyHFCVBEH4TnYSeHqM6">
          <note>Interpellationen är besvarad</note>
        </correspAction>
        <correspAction type="sent" xml:id="i-YYN8zXiGCaXt3dRZN4Jykp" corresp="i-K3yJ7rruozYUK99nj91ffc">
          <date when="2011-10-10"/>
        </correspAction>
        <correspAction type="received" xml:id="i-VMmifSoFVa5iYVYrnfF7gU" corresp="i-XgRZtFgzPDL7KcwsDvGVej">
          <date when="2011-10-11"/>
        </correspAction>
        <correspAction type="answered" xml:id="i-PSfaHBGvX3mwtdKfEzwArV" corresp="i-PRHkYxGCaT2cbJpjjfnRtn">
          <date when="2011-11-08"/>
          <time when="13:01:49" dur="PT309S"/>
        </correspAction>
        <correspContext corresp="i-PSfaHBGvX3mwtdKfEzwArV">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-TxsSxisVMpCgedagorg1Ki" type="discussed" corresp="i-K3yJ7rruozYUK99nj91ffc">
          <date when="2011-11-08"/>
          <time when="13:07:04" dur="PT248S"/>
        </correspAction>
        <correspContext corresp="i-TxsSxisVMpCgedagorg1Ki">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-8ymnedG3vysMHXw8RDDGsF" type="discussed" corresp="i-Ev6Dx3pWj2WT32VGQpabaz">
          <date when="2011-11-08"/>
          <time when="13:11:16" dur="PT143S"/>
        </correspAction>
        <correspContext corresp="i-8ymnedG3vysMHXw8RDDGsF">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-6BsBetkWBAy1rQnGt6CSxM" type="discussed" corresp="i-PRHkYxGCaT2cbJpjjfnRtn">
          <date when="2011-11-08"/>
          <time when="13:13:47" dur="PT233S"/>
        </correspAction>
        <correspContext corresp="i-6BsBetkWBAy1rQnGt6CSxM">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-D7EoWaYXTTUttSPCy311Li" type="discussed" corresp="i-K3yJ7rruozYUK99nj91ffc">
          <date when="2011-11-08"/>
          <time when="13:17:45" dur="PT246S"/>
        </correspAction>
        <correspContext corresp="i-D7EoWaYXTTUttSPCy311Li">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-LybEw56JDbBXLoVxQzUcBi" type="discussed" corresp="i-Ev6Dx3pWj2WT32VGQpabaz">
          <date when="2011-11-08"/>
          <time when="13:21:55" dur="PT125S"/>
        </correspAction>
        <correspContext corresp="i-LybEw56JDbBXLoVxQzUcBi">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-XKmpCHWW4YJhrpmhHSgZhA" type="discussed" corresp="i-PRHkYxGCaT2cbJpjjfnRtn">
          <date when="2011-11-08"/>
          <time when="13:24:07" dur="PT240S"/>
        </correspAction>
        <correspContext corresp="i-XKmpCHWW4YJhrpmhHSgZhA">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-SzNRuuuw3LEmRuhFaavQP8" type="discussed" corresp="i-K3yJ7rruozYUK99nj91ffc">
          <date when="2011-11-08"/>
          <time when="13:28:11" dur="PT134S"/>
        </correspAction>
        <correspContext corresp="i-SzNRuuuw3LEmRuhFaavQP8">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
        <correspAction xml:id="i-U53jboQrkpKr3iia6bEG4Q" type="discussed" corresp="i-PRHkYxGCaT2cbJpjjfnRtn">
          <date when="2011-11-08"/>
          <time when="13:30:31" dur="PT121S"/>
        </correspAction>
        <correspContext corresp="i-U53jboQrkpKr3iia6bEG4Q">
          <ref type="record" target="prot-201112--027">Riksdagens protokoll 2011/12:27 Tisdagen den 8 november</ref>
          <ref type="recordSection" target="unsetDivId">9 § Svar på interpellation 2011/12:32 om jäv för statsråd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UzFR4aXquAqx4Xx3qnKckU">
            Interpellation 2011/12:32 Jäv för statsråd av Hans Linde (V)
            till statsminister Fredrik Reinfeldt (M)
          </p>
        </div>
        <div type="ipqSubmissionInfo">
          <p xml:id="i-8SEh2XR3S1P7htXTMFrXn3">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CUtmydSo8iEAFuT43uq4Lg">
            Utrikesminister Carl Bildt har under åren 2000 till oktober 2006,
            då han utsågs till statsråd och utrikesminister, varit styrelseledamot
            i Lundin Petroleum AB.
          </p>
          <p xml:id="i-8Hp9hfc51CqNmCwhYYCYLp">
            Regeringsformen 6 kap. 9 § andra stycket stadgar följande: ”Statsråd
            får icke utöva allmän eller enskild tjänst. Han får ej heller
            inneha uppdrag eller utöva verksamhet som kan rubba förtroendet
            för honom.” Allmänna jävsbestämmelser för statsförvaltningen finns
            i 11 och 12 §§ förvaltningslagen (1986:223). Även om lagen formellt
            inte gäller för regeringen, tillämpas den dock i väsentliga delar
            i Regeringskansliet. Statsrådsberedningen har utarbetat anvisningar
            om jäv och bisysslor i tjänsten som statsråd, (Ds 1998:52 s. 77–84).
            I anvisningarna sägs att det i princip bör undvikas att ett statsråd,
            som är jävigt enligt 11 § förvaltningslagen, föredrar ärendet
            eller annars deltar i avgörandet. Det rekommenderas att statsråd
            avstår från att delta i avgörandet även ifrån jävssynpunkt tveksamma
            fall.
          </p>
          <p xml:id="i-N3noM6NjCsc7jYzxpBtmYG">
            Lundin Petroleum har under Carl Bildts tid som styrelseledamot
            bedrivit en verksamhet som kan vara besvärande för honom i hans
            egenskap av svensk utrikesminister. Först kan nämnas bolagets
            oljeutvinning i Block 5 A i södra Sudan. Gerhart Baum, FN:s specielle
            rapportör för mänskliga rättigheter i Sudan, lämnade i mars 2001
            följande muntliga rapport till FN:s kommission för mänskliga rättigheter:
          </p>
          <p xml:id="i-HGxMuTA4u42zXftqA5zac6">
            ”Under mitt besök samlade jag in ytterligare bevis på att oljeutvinningen
            leder till förvärrande av konflikten med allvarliga följder för
            civilbefolkningen. Jag fick specifik information att regeringen
            tillgriper fördrivning av lokalbefolkningen och förstörande av
            byar för att avfolka områden och möjliggöra för oljeföretag att
            fortsätta sin verksamhet utan hinder. Jag informerades att alla
            byar runt Nhialdu, i Nimne, söder om Bentiu har bränts ner till
            grunden och skördarna förstörts. Likaså har alla byar längs vägen
            upp till Pultutni, i omgivningarna till oljefältet i Ryer, utplånats.”
          </p>
          <p xml:id="i-J6pfZp6W7zYD62qr5zaFwH">
            Sedan juni 2010 bedriver internationella åklagarkammaren en förundersökning
            beträffande ”misstänkt folkrättsbrott med svenska kopplingar i
            Sudan”. Förundersökningsledaren, kammaråklagare Magnus Elving,
            gav i en intervju den 23 september i tidningen Fokus uttryck för
            optimism för att saken ska gå att utreda.
          </p>
          <p xml:id="i-NTCenuXEHx688pqR57Xsmt">
            Med tanke på utrikesminister Bildts styrelseuppdrag i Lundin
            Petroleum under den tid de misstänkta brotten skulle ha förövats
            är affären besvärande för den svenska regeringen.
          </p>
          <p xml:id="i-GwR4V1zJLqNRZyBcGJqYQR">
            Lundin Petroleum har 2006 tecknat kontrakt med den etiopiska
            regeringen om rätt att utvinna olja och naturgas i Ogadenprovinsen.
            Där pågår inbördeskrig mellan regeringen och ONLF-gerillan. ONLF-gerillan
            har förklarat att man motsätter sig utvinning av mineraltillgångar
            till dess att en legitim självstyrande regering tillträtt i provinsen.
            Man har också förklarat att företagets säkerhet inte kan garanteras
            i den pågående militära konflikten.
          </p>
          <p xml:id="i-Aerbt5vdTePM8kw1SL2tYz">
            I Kerstin Lundells bok Affärer i blod och olja – Lundin Petroleum
            i Afrika finns vittnesmål om att soldater och milis har order
            att skjuta alla som kommer i närheten av Lundins fyra block i
            Ogaden, 2, 6, 7 och 8.
          </p>
          <p xml:id="i-FZGw1UegoBkVKmJTgh9KUM">
            Kontraktet om oljeutvinningen i Ogaden undertecknades strax efter
            att Carl Bildt lämnat sitt styrelseuppdrag i Lundin Petroleum,
            men förhandlingarna om avtalet måste ha hunnit i det närmaste
            slutföras innan Carl Bildt lämnade styrelsen.
          </p>
          <p xml:id="i-XCGyMktgkUKb7brWxBVWyx">
            Nu har två svenska journalister, Johan Persson och Martin Schibbye,
            som tagit sig in i Ogaden med hjälp av ONLF-gerillan, gripits
            av etiopiska myndigheter och kommer den 18 oktober att ställas
            inför rätta åtalade för terroristbrott. De har själva uppgivit
            att syftet med att ta sig in i Ogaden var rent journalistiskt
            och syftade till att få fram uppgifter om Lundin Petroleum och
            Lundingruppens aktivitet i området. Dessa uppgifter har också
            kunnat styrkas. Deras journalistiska arbete skulle ha kunnat bli
            besvärande för utrikesminister Bildt och den svenska regeringen
            och detta har lett till att vissa ifrågasatt uppriktigheten i
            Sveriges ansträngningar att få männen fria.
          </p>
          <p xml:id="i-5WxcP7FXWbNJ36WQJ8TLf5">
            På Lundin Petroleums hemsida kan man läsa följande:
          </p>
          <p xml:id="i-5tQoJmMEUwHthmzogEwCEj">
            ”1998 upptäckte bolaget fälten En Naga North och West i södra
            delen av Sirte Basiin i Libyen. Efter ett framgångsrikt utvärderingsprogram
            under 1998 och 1999 deklarerades fältet kommersiellt och utbyggnadsprogrammet
            påbörjades. Den fullständiga utbyggnaden inkluderade konstruktionen
            av en central produktionsanläggning, 100 km pipeline tillsammans
            med borrning av 20 produktions-, 15 injicerings- och 15 vattenborrningar.
            Utvinningsbara reserver uppskattades till cirka 100 miljoner fat
            olja.”
          </p>
          <p xml:id="i-GkLz9XnJrq8qS3Q6P8a86U">
            När resningen mot Muammar Gaddafis regim inleddes kommenterade
            utrikesminister Carl Bildt det på följande sätt: ”Det handlar
            inte om att stödja den ena eller andra, det handlar om att få
            stabilitet och en rimlig utveckling.” Detta skedde samma dag som
            Gaddafi anföll demonstranter med stridsflyg. Frågan har ställts
            om denna överslätande inställning till Gaddafiregimens brott mot
            mänskligheten kan ha samband med Lundin Petroleums affärssamarbete
            med Muammar Gaddafi.
          </p>
          <p xml:id="i-EMYQQJvSPMcPyWpXYQ1sNm">
            Svenska Dagbladet skrev den 26 juli 2003 följande:
          </p>
          <p xml:id="i-QzwWcGRx7R2SRCfoAAUs93">
            ”Lundin-bolaget Tanganyika Oil har säkrat tillgången till ett
            oljefält i Syrien. Ett samarbetsavtal har tecknats med den syriska
            regeringen och det statliga oljebolaget Syrian Petroleum Company.
          </p>
          <p xml:id="i-XknK2M8wgErewuVkJUC3P2">
            – Det här innebär att företaget blir 5–6 gånger större än det
            är i dag, säger Lukas Lundin, styrelseordförande för Tanganyika
            Oil med bas i Kanada. Avtalet gäller det så kallade Oudehfältet
            i den nordöstra delen av landet och sträcker sig 25 år fram i
            tiden. Bolaget uppskattar att oljefältet innehåller reserver till
            ett värde av 1,3 miljarder kronor, diskonterat till 10 procents
            ränta över fältets livslängd.
          </p>
          <p xml:id="i-LziHPgQ2sGczzP7LBNfrYF">
            – Vi tror vi kan öka produktionen från 1 000 till 30 000 fat
            om dagen de närmaste tre åren. Då är vi uppe i ett kassaflöde
            på 150 000 dollar om dagen, säger Lukas Lundin, son till Adolf
            H Lundin som bland annat grundat Lundin Petroleum och Vostok Nafta.
          </p>
          <p xml:id="i-S2wa9uuC3Vam9eSHGLscvL">
            Tanganyika Oil lovar att utveckla oljefältet och borra flera
            nya produktionsbrunnar. I gengäld får de behålla 30 procent av
            all olja som pumpas upp, medan resterande 70 procent går till
            den syriska staten.”
          </p>
          <p xml:id="i-2XStbEcjjWJxjYbpbXmV2z">
            Lundingruppen har senare sålt sitt syriska oljefält till ett
            kinesiskt statsföretag. Först har Lundingruppen således skapat
            en viktig inkomstkälla för Syriens blodsregim, sedan förstärkt
            regimens affärsband med den i FN:s säkerhetsråd vetoförsedda stormakten
            Kina. Det är inga små tjänster Lundingruppen gjort Assadregimen
            innan stridsvagnarna rullat in i landets städer för att krossa
            folkets uppror.
          </p>
          <p xml:id="i-PAhS53GgT8oUK8B2Z3sFEx">
            Tidningen Affärsvärlden skrev den 26 september 2001 följande:
          </p>
          <p xml:id="i-2T6oEyrK1o7cTcS6rpzTZQ">
            ”Adolf Lundin utvidgar sitt oljeimperium till ytterligare ett
            omsusat land. Lundin Petroleums dotterbolag Lundin Munir har fått
            tillstånd att köpa 40 procent i ett oljefält i Iran.
          </p>
          <p xml:id="i-ERRBgrRfdpcNbxcCM5ZpPm">
            National Iranian Oil Corporation (NIOC) har gett Lundin tillåtelse
            att köpa en fyrtioprocentig intresseandel i Munirblocket. ’Affären
            innebär ett inträde till de tio mest oljerika bassängerna i världen’,
            säger Lundin Petroleums VD Ian H Lundin.
          </p>
          <p xml:id="i-DkhaerMfJ4k6NP2ZhBRw2Y">
            Munirblocket är beläget i Khuzestanprovinsen och har en yta på
            2,690 km2.
          </p>
          <p xml:id="i-X7Ek2uXM56dujomcsQTLqS">
            Munirblocket ligger i Zagrosbassängen där man hittills hittat
            över 150 miljarder fat olja.
          </p>
          <p xml:id="i-DQ1CaYPt5LRzc2Ht1v7MwA">
            Iran tillhör världens rikaste olje- och gasproducerande länder
            och har en dagsproduktion på över 3,7 miljoner fat olja per dag.
          </p>
          <p xml:id="i-GbnE7pEv7newoFgAGyfmnL">
            Edison Gas tilldelades koncessionen under ett fyraårigt avtal
            som undertecknades den 16 januari. Ett slutgiltigt avtal mellan
            Edison och Lundin Munir förväntas bli undertecknat inom kort.”
          </p>
          <p xml:id="i-WiQi3gztDJQ3txYNrWpSkj">
            Med tanke på den iranska regimens inställning till demokrati
            och mänskliga rättigheter och utrikespolitiska hållning är utrikesminister
            Carl Bildts tidigare ekonomiska kopplingar till denna regim minst
            sagt anmärkningsvärda.
          </p>
          <p xml:id="i-QYxtiWagyc6d8dM6pMf2Cr">
            Nyhetsbyrån Direkt skrev den 1 oktober 2009 följande om Lundinfamiljens
            satsning i Irak med hänvisning till Dagens Industri:
          </p>
          <p xml:id="i-RaBnfSBJEFioM5W5y9uqpY">
            ”Affären innebär att Lundin spenderar drygt 600 miljoner kronor
            på att köpa tre oljekoncessioner av Kurdistans regionala regering
            i norra Irak.
          </p>
          <p xml:id="i-NJso96FQsA9DDT9s8uEDts">
            Avsikten är även att investera ytterligare 1 miljard kronor på
            att hitta stora oljefynd.
          </p>
          <p xml:id="i-99LePEi8M5hCCeZy4TTWJe">
            – Det är ett av få områden i världen där man kan hitta fält som
            har en storlek på en miljard fat och där kontraktsvillkoren är
            okej, säger Lukas Lundin till DI.
          </p>
          <p xml:id="i-K8cfyBoZPGKQzRjCR6yXEg">
            Projektet skulle vara ett lyft för Lundin Petroleum-ägarna som
            har fått se aktiekursen falla från 110 kronor våren år 2006 till
            30 kronor i slutet av 2008, även om den återhämtat sig något till
            nuvarande kursnivå på 50–60 kronor.
          </p>
          <p xml:id="i-9hWKqdeiJ8r5aJJtdhXtaA">
            Men enligt torsdagens uppgifter om Lundins nya jättesatsning
            i Irak, så kommer den främst ske via bolaget Bayou Bend Petroleum
            som är börsnoterat på Torontobörsen i Kanada.
          </p>
          <p xml:id="i-SZwbABCYDtbDbVgf1EZYEz">
            Lundin Petroleum har varit med och utvärderat de aktuella oljekoncessionerna
            och bidrar med kortfristiga lån till Bayou Bend.
          </p>
          <p xml:id="i-GpBvke6cpXCf2qNvVG1Ccr">
            Som ersättning ska Lundin Petroleum få 100 miljoner aktier i
            Bayou Bend när alla godkännanden är klara.”
          </p>
          <p xml:id="i-6gX35RP4n12xbn4K8oWFAu">
            Med tanke på Carl Bildts lobbyarbete för att få tillstånd det
            folkrättsstridiga anfallskriget i Irak genom sin medverkan i Committee
            for the Liberation of Iraq kan Lundin Petroleums engagemang i
            oljeutvinning i Irak aktualisera etiska och moraliska frågeställningar
            beträffande utrikesminister Carl Bildts engagemang i Committee
            for the Liberation of Iraq.
          </p>
          <p xml:id="i-KixyadMxKmYdEK3sEAEAGg">
            Mot bakgrund av denna beskrivning av utrikesminister Bildts styrelseengagemang
            i företaget Lundin Petroleum vill jag fråga statsminister Fredrik
            Reinfeldt:
          </p>
          <p xml:id="i-TFunoUJKQv2172HT496VXE">
            Kan statsministern se att det föreligger några etiska, politiska
            eller trovärdighetsproblem för regeringen på grund av att utrikesminister
            Bildt tidigare varit styrelseledamot i Lundin Petroleum och avser
            statsministern att ta något initiativ i sammanhanget?
          </p>
          <p xml:id="i-3yPAhJEYfMr63C3A7WxMAf">
            Avser statsministern att ta något initiativ i riktning av att
            införa nya karensregler för övergång från näringslivet till statsrådsuppdrag
            eller vice versa?
          </p>
          <p xml:id="i-JkuE2QgKJvqRkhkVoZeU1e">
            Är nuvarande jävsregler för statsråd till fyllest eller avser
            statsministern att ta något initiativ för att ändra dem?
          </p>
        </div>
      </div>
    </body>
  </text>
</TEI>
