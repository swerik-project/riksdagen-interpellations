<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0367">
  <teiHeader>
    <fileDesc>
      <titleStmt>
        <title>Interpellation 2011/12:367 av Eriksson, Peter (MP)</title>
        <author>Eriksson, Peter (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:367 av Eriksson, Peter (MP) till Beatrice Ask (M), justitieminister om Genomförandet av riksdagens beslut om så kallade whistleblowers</title>
          <idno type="rdwebb">GZ10367</idno>
          <ref type="dokument_url_text">http://data.riksdagen.se/dokument/GZ10367/text</ref>
          <ref type="dokument_url_html">http://data.riksdagen.se/dokument/GZ10367</ref>
          <ref type="dokumentstatus_url_xml">http://data.riksdagen.se/dokumentstatus/GZ10367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Peter Eriksson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-YDD5U4hq3ANTbiXSXwYwEa">
          <note>Interpellationen är återtagen</note>
        </correspAction>
        <correspAction type="sent" xml:id="i-46r2uJA8RpsTFbzJvff3Ba" corresp="i-9BUsH2Bn1bGihptNC5r7uq">
          <date when="2012-05-16"/>
        </correspAction>
        <correspAction type="received" xml:id="i-6J9u3KnJPcQTcsk67C7Zdh" corresp="i-PRHkYxGCaT2cbJpjjfnRtn">
          <date when="2012-05-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HJQLBZE7FF9799iyR65iL6">
            Interpellation 2011/12:367 Genomförandet av riksdagens beslut
            om så kallade whistleblowers av Peter Eriksson (MP) till justitieminister
            Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-UgYeqnqofMGkBkXNAywoSq">
            den 16 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W3ycNrib38bjoVByvw1xar">
            Riksdagen har beslutat (skrivelse 2010/11:179) att regeringen
            ska se över lagstiftningen för att stärka skyddet för personer
            som påtalar och slår larm vid korruption och andra oegentligheter,
            så kallade whistleblowers – detta då anställda inom offentlig
            sektor, som vill anmäla uppgifter om oegentligheter och korruption
            till myndigheter, inte har ett lika starkt skydd som när de lämnar
            uppgifterna för publicering i grundlagsskyddade medier. Anställda
            i privata företaget har i princip ett obefintligt skydd oavsett
            om det handlar om att lämna uppgifter till medier eller inom företaget;
            här anses lojalitetsplikten vara tyngst. Ett annat problem är
            att anmälningar ofta negligeras av arbetsgivaren eller att denne
            inte har mekanismer för att ta hand om anmälningar.
          </p>
          <p xml:id="i-XSxbCeEVji1PV99emxDcg7">
            Europarådet antog den 29 april 2010 resolution 1729 (2010) som
            preciserar de krav som kan ställas på skyddet för whistleblowers.
            Med hänvisning till resolutionen antog Europarådet samma dag rekommendation
            1916 (2010) som uppmanar regeringarna att bland annat göra en
            översyn av sin lagstiftning och dess genomförande samt att överväga
            en konvention om skydd för whistleblowers. Flera länder har stärkt
            sitt skydd för whistleblowers; Norge och Storbritannien är två
            exempel.
          </p>
          <p xml:id="i-EH5JdLjDtCKhquzqTFTReF">
            Sedan riksdagens beslut i mars 2011 har ett flertal statsråd
            i medierna uttalat sig om behovet av att införa skydd för whistleblowers
            i Sverige. Senast i november 2011 uttalade justitieministern –
            mot bakgrund av vissa uppkomna problem hos utförare av privat
            äldreomsorg – att regeringen ska utreda hur uppgiftslämnare som
            jobbar i privat regi kan få ett bättre skydd.
          </p>
          <p xml:id="i-F4BsJQ4EJgPg21aEY8gJ5R">
            – Jag tycker att whistleblowers behöver ett bättre skydd i privat
            regi, säger justitieminister Beatrice Ask, M.
          </p>
          <p xml:id="i-WjcgKbZWNraABBXwW3FMX5">
            Den ideella organisationen Transparency International (TI) presenterade
            nyligen rapporten Motståndskraft, oberoende, integritet – kan
            det svenska samhället stå emot korruption? och visade i denna
            att offentlighetsprincipens räckvidd inom offentlig sektor minskat,
            vilket även gäller skyddet för dem som meddelar oegentligheter
            och korruption till medier. Det handlar om att offentlig verksamhet
            i stället utförs av privata företag eller att statlig verksamhet
            inte utförs genom myndigheter utan genom bolag eller rent av privatiserats.
            TI lyfter i rapporten (s. 476) fram riksdagens beslut om så kallade
            whistleblowers som ett viktigt initiativ om man vill upprätthålla
            den traditionella linjen i svensk förvaltning och även söka en
            förbättring.
          </p>
          <p xml:id="i-DfKtQmJTQjyqBgVV6qeZs4">
            Mot bakgrund av det ovan anförda undrar jag vilka åtgärder justitieministern
            avser att vidta för att följa riksdagens beslut om whistleblowers
            och när dessa kan genomföras.
          </p>
        </div>
      </div>
    </body>
  </text>
</TEI>
