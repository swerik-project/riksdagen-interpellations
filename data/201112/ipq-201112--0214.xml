<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0214">
  <teiHeader>
    <fileDesc>
      <titleStmt>
        <title>Interpellation 2011/12:214 av Ericson, Gunvor G (MP)</title>
        <author>Ericson, Gunvor G (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:214 av Ericson, Gunvor G (MP) till Nyamko Sabuni (FP), statsråd om Kvotering som medel för jämnare könsrepresentation i bolagsstyrelser</title>
          <idno type="rdwebb">GZ10214</idno>
          <ref type="dokument_url_text">http://data.riksdagen.se/dokument/GZ10214/text</ref>
          <ref type="dokument_url_html">http://data.riksdagen.se/dokument/GZ10214</ref>
          <ref type="dokumentstatus_url_xml">http://data.riksdagen.se/dokumentstatus/GZ10214</ref>
          <ref type="downloadurl">https://mhdownload.riksdagen.se/VOD1/PAL169/2442207250021353021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kvotering-som-medel-for-jamnare_GZ10214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <persName>Eva-Lena Jansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TKbMSjLqD9hTQs2uU9wxk6">
          <note>Interpellationen är besvarad</note>
        </correspAction>
        <correspAction type="sent" xml:id="i-UHAZP6ianLU7v8dPtXEEgT" corresp="i-7YbH6oTUwG4Qn94QEVE6as">
          <date when="2012-02-01"/>
        </correspAction>
        <correspAction type="received" xml:id="i-76XLZKzhrburk2mFZnQeWA" corresp="i-Rtt4vV6Vr1WnfJAi2Dn9hN">
          <date when="2012-02-01"/>
        </correspAction>
        <correspAction type="answered" xml:id="i-9hYG514EwBiHBXwGUtRGXp">
          <date when="2012-02-14"/>
          <time when="18:37:54" dur="PT169S"/>
        </correspAction>
        <correspContext corresp="i-9hYG514EwBiHBXwGUtRGXp">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-4Rf6ne28s9uxvQxCAfZzMt" type="discussed" corresp="i-7YbH6oTUwG4Qn94QEVE6as">
          <date when="2012-02-14"/>
          <time when="18:40:59" dur="PT258S"/>
        </correspAction>
        <correspContext corresp="i-4Rf6ne28s9uxvQxCAfZzMt">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-2ic7VnoFGuQCWUz514ngbr" type="discussed" corresp="i-HA8qZKZU3je8nF69VtPrqk">
          <date when="2012-02-14"/>
          <time when="18:45:28" dur="PT165S"/>
        </correspAction>
        <correspContext corresp="i-2ic7VnoFGuQCWUz514ngbr">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-W4JvZBwT2RFsW55gspTBve" type="discussed" corresp="i-Rtt4vV6Vr1WnfJAi2Dn9hN">
          <date when="2012-02-14"/>
          <time when="18:48:13" dur="PT249S"/>
        </correspAction>
        <correspContext corresp="i-W4JvZBwT2RFsW55gspTBve">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-HAxnVLnWFMKBePSGziJQ4C" type="discussed" corresp="i-7YbH6oTUwG4Qn94QEVE6as">
          <date when="2012-02-14"/>
          <time when="18:52:29" dur="PT221S"/>
        </correspAction>
        <correspContext corresp="i-HAxnVLnWFMKBePSGziJQ4C">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-CN8FbvDEJdwuMSrF9pqfdE" type="discussed" corresp="i-HA8qZKZU3je8nF69VtPrqk">
          <date when="2012-02-14"/>
          <time when="18:56:22" dur="PT94S"/>
        </correspAction>
        <correspContext corresp="i-CN8FbvDEJdwuMSrF9pqfdE">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-NMAaJ23A85hUdRU7QESHz9" type="discussed" corresp="i-Rtt4vV6Vr1WnfJAi2Dn9hN">
          <date when="2012-02-14"/>
          <time when="18:57:57" dur="PT192S"/>
        </correspAction>
        <correspContext corresp="i-NMAaJ23A85hUdRU7QESHz9">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-9XTe1GKQv7ZNXsNVmEk5rc" type="discussed" corresp="i-7YbH6oTUwG4Qn94QEVE6as">
          <date when="2012-02-14"/>
          <time when="19:01:09" dur="PT136S"/>
        </correspAction>
        <correspContext corresp="i-9XTe1GKQv7ZNXsNVmEk5rc">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
        <correspAction xml:id="i-BYQk5pRQeuvazXSkcC8y8a" type="discussed" corresp="i-Rtt4vV6Vr1WnfJAi2Dn9hN">
          <date when="2012-02-14"/>
          <time when="19:03:25" dur="PT82S"/>
        </correspAction>
        <correspContext corresp="i-BYQk5pRQeuvazXSkcC8y8a">
          <ref type="record" target="prot-201112--069">Riksdagens protokoll 2011/12:69 Tisdagen den 14 februari</ref>
          <ref type="recordSection" target="unsetDivId">13 § Svar på interpellation 2011/12:214 om kvotering som medel för jämnare könsrepresentation i bolagsstyrelser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R7TFPq196gE2mf184nYPc5">
            Interpellation 2011/12:214 Kvotering som medel för jämnare könsrepresentation
            i bolagsstyrelser av Gunvor G Ericson (MP) till statsrådet Nyamko
            Sabuni (FP)
          </p>
        </div>
        <div type="ipqSubmissionInfo">
          <p xml:id="i-HwBk4wMio13WMgmJbZ4ufA">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wz2D9t5ifahYtXX7Rrii3i">
            I över 15 år har vi debatterat hur jämnare könsbalans i bolagsstyrelser
            ska uppnås, såväl inom den offentliga sektorn som i det privata
            näringslivet. När tidigare jämställdhetsminister Margareta Winberg,
            S, hotade med lagstiftning började det hända saker i näringslivet.
            Men när det trycket försvann, i och med regeringsskiftet år 2006,
            stannade utvecklingen av.
          </p>
          <p xml:id="i-R9StJ15Ki9WXZKu1KPUDUB">
            Det fanns då ett färdigt utredningsförslag som den förra regeringen,
            tillsammans med Vänsterpartiet och Miljöpartiet, tagit fram. Utredaren,
            Catarina af Sandeberg, kom fram till att det är möjligt att införa
            en kvotering med minst 40 procent av vardera kön. Detta skulle
            gälla från och med år 2010.
          </p>
          <p xml:id="i-NPpQ9sDzdMR7qmU7iCfLmS">
            Men den borgliga regeringen har beslutat att inte lägga fram
            något lagförslag. Regeringen valde i stället att utbilda kvinnor
            genom Styrelseakademien, när det snarare är valberedningar som
            behöver utbildas för att lära sig rekrytera med genusglasögon
            på. Statsråden Nyamko Sabuni, FP, och Maud Olofsson, C, har också
            skickat brev till börsbolagen där de ber om förklaringar till
            varför de inte lyckats bättre med att skapa jämställda styrelser.
            Få av bolagen har svarat.
          </p>
          <p xml:id="i-3oNHWsUaf5mxEiQ4Dp54c8">
            En kvotering av män till styrelseuppdrag pågår ju alltjämt i
            det fördolda. I en interpellationsdebatt i början av sommaren
            2009 stängde jämställdhetsminister Nyamko Sabuni dörren till kvotering,
            trots att det är en effektiv metod som både Norge och Finland
            infört.
          </p>
          <p xml:id="i-GDaQSfosjrbAEdkHT4HeBw">
            I en debattartikel på Newsmill i augusti 2011 öppnade jämställdhetsministern
            dörren på glänt. Moderaternas partisekreterare, Sofia Arkelsten,
            skrev i en debattartikel att ”bättrar sig inte börsbolagens ägare
            är Moderaterna beredda att se över regelverket för att piska på
            en förändring”. Det sade också förre partisekreteraren Per Schlingmann
            i valrörelsen 2010, ändå har inte regeringen agerat.
          </p>
          <p xml:id="i-FuUr3sKhi31NkiWp55bpTX">
            I en kammardebatt onsdagen den 25 januari 2012 avvisade den moderata
            ledamoten kvotering helt. Vad är egentligen regeringens linje
            för att nå resultat vad gäller en jämn fördelning av makt och
            inflytande?
          </p>
          <p xml:id="i-QVge5opGPvNDwfSrThNkdA">
            I civilutskottets betänkande 2011/12:CU6 behandlades Miljöpartiets
            motion med två förslag, dels kvotering i börsbolagsstyrelser och
            dels kvotering i kommunala och statliga bolagsstyrelser.
          </p>
          <p xml:id="i-DYvBWRSbWxe5uNEDvKDHud">
            Vi delade upp motionen i två att-satser för att de som bara vill
            se en lagstiftning för offentligt styrda bolag skulle kunna stödja
            motionen i den delen. Miljöpartiet vill dock lagstifta fullt ut
            så att samma regler gäller både privata och offentliga bolag.
          </p>
          <p xml:id="i-qFjEe2hMhKFzM3Row2qoJ">
            Regeringen, tillsammans med Sverigedemokraterna, avslog i civilutskottet
            båda att-satserna i motionen.
          </p>
          <p xml:id="i-9ZQ9sxjYJHzRAukuZkVh3X">
            Könsrepresentation i dag och möjliga förändringar
          </p>
          <p xml:id="i-7HrJjUKDHxEC61G59njGG6">
            Staten nådde målet att ha minst 40 procent av vardera kön i sina
            bolagsstyrelser år 1995, efter ett medvetet politiskt arbete.
          </p>
          <p xml:id="i-7u3aqAgJZetR6uPqgCJVMb">
            Jag har låtit riksdagens utredningstjänst, RUT, göra en uppföljning
            av vad som hänt avseende könsfördelningen i kommunala bolagsstyrelser
            efter valet 2010.
          </p>
          <p xml:id="i-PyjZBWSyXGrVeV8zBhcwUT">
            Undersökningen av könsfördelningen i de kommunala energi- och
            bostadsbolagens styrelser visar endast en marginell förändring
            från 2009 till 2011. Andelen kvinnor var 22 procent år 2009 och
            drygt 26 procent 2011. I de landstingsägda bolagens styrelser,
            som inte ingick i den tidigare undersökningen, uppgår kvinnornas
            andel av styrelseposterna till 44 procent.
          </p>
          <p xml:id="i-X6iRVc9X8ioGQB25KATd6C">
            Kvinnorepresentationen i de kommunala bolagen är därmed betydligt
            lägre än i de statliga bolagen (46 procent) och endast marginellt
            högre än i de börsnoterade bolagen (24 procent). Landstingsbolagen
            ligger på ungefär samma nivå som de statliga bolagen och närmar
            sig en jämn könsfördelning.
          </p>
          <p xml:id="i-HYTwH4pa7eqNdTpDXDNror">
            Endast 25 procent av de undersökta kommunala bolagen uppvisar
            en jämn könsfördelning i sina bolagsstyrelser, enligt principen
            om minst 40 procent av vardera kön. Detta kan jämföras med statliga
            bolag där 65 procent befinner sig inom detta spann.
          </p>
          <p xml:id="i-UZNxoyqjxBYxw1ReW4vHjK">
            Den borgerliga regeringen hänvisar till att könsfördelningen
            är en ägarfråga, men förändring sker inte av sig själv. Med nuvarande
            utveckling kommer det att dröja många år innan vi når minst 40
            procent av varje kön i de privata bolagsstyrelserna. Borgerliga
            debattörer har länge varit emot en lag om kvotering, bland annat
            med hänvisning till att ”inkvoterade” riskerar att bli ifrågasatta.
            Det argumentet håller inte och allt fler inser nu att kvotering
            är en nödvändig metod för att komma till rätta med nuvarande ordning
            där just kön går före kompetens.
          </p>
          <p xml:id="i-HpB8gZNZPvjf8m7bR9j2Sf">
            För Miljöpartiet är kvotering inget politiskt mål i sig, utan
            ett medel för att nå ett mål. Vi önskar att det inte behövdes,
            men när åren går och kvinnor ständigt blir förbisedda kan vi inte
            ”vänta och se”, vilket tycks vara den nuvarande regeringens politiska
            linje i denna fråga, liksom i så många andra frågor.
          </p>
          <p xml:id="i-W2h592iayxoj2Hwe6KqB8X">
            Kvotering är inget mål – men ett effektivt medel
          </p>
          <p xml:id="i-QxR51mve6inVnkpiw84X7K">
            År 2008 innehade bara fyra kvinnor vd-posten i börsbolag, två
            fler än år 1999, trots att antalet börsnoterade bolag ökat sedan
            dess.
          </p>
          <p xml:id="i-HVdAUKCNayGKv9CX2CKW7t">
            Vi i Miljöpartiet är övertygade om att med fler kvinnor på ledande
            positioner inom bolagen så förbättras också förutsättningarna
            för mångfald i rekryteringar, att uppnå jämställda löner och villkor
            i arbetslivet.
          </p>
          <p xml:id="i-M7TEgZoBJ9xgffL8MoocGZ">
            Bolagsledningarna missar, genom sina traditionella metoder med
            män som rekryterar män, att rekrytera värdefull kompetens. Genom
            jämn könsfördelning i bolagsledningar, det vill säga i både styrelser,
            ledningsgrupper och på chefsposter, ökar möjligheten att rekrytera
            efter kompetens och därigenom bredda företagens erfarenhetsbas
            och potential att öka marknaden. Bolagen verkar emellertid inte
            klara av att bryta den ständiga kvoteringen av män av egen kraft,
            trots att de flesta valberedningar borde inse fördelarna.
          </p>
          <p xml:id="i-JYch9Sxu6WtC9PvQAx9tgv">
            Flera undersökningar visar att det är dålig lönsamhet med enfald
            i ledning och styrelse. Den finska EVA-rapporten visar att bolag
            med en kvinna som vd är ungefär 10 procent mer lönsamma. Detta
            är något som ligger i linje med tidigare rapporter från amerikanska
            forskningsinstitut som vid en studie av 353 företag konstaterat
            att de med högst andel kvinnor i ledningen hade 35 procent högre
            avkastning på det egna kapitalet jämfört med de mindre jämställda
            bolagen.
          </p>
          <p xml:id="i-UGxH7tdrxATxpvWjCF1AHn">
            Finland har sedan 1995 en jämställdhetslagstiftning för offentliga
            uppdrag. Enligt den ska både statliga organ och kommunala styrelser
            och nämnder ha minst 40 procent av varje kön, om inte särskilda
            skäl talar för något annat. Det görs emellertid undantag från
            40-procentsregeln för kommunfullmäktige som är direktvalt.
          </p>
          <p xml:id="i-93Wzdg3GSZvuj64vjyLaWH">
            Det behövs politisk vilja och handling för att uppnå en jämställd
            könsfördelning i bolag, nämnder och styrelser. Ytterst handlar
            det om regeringens mål om en jämn fördelning av makt och inflytande.
            De borgerliga partierna säger nej till kvotering trots att det
            visat sig vara en effektiv metod för att uppnå målet. Den dolda
            kvotering av män som nu sker behöver lyftas fram i ljuset och
            brytas. Det är dags att ta ansvar för de kommunala bolag som ägs
            gemensamt av oss alla och som styrs genom politiken.
          </p>
          <p xml:id="i-LTUdpSD8Cqp5Vcs8xzhdne">
            Med hänvisning till ovanstående vill jag ställa följande frågor
            till statsrådet Nyamko Sabuni:
          </p>
          <p xml:id="i-7Ac1U5Rdfv9AQGM7tXVwKu">
            Vilka ytterligare återgärder kommer statsrådet att vidta för
            att nå en jämn könsrepresentation i börsbolagens styrelser?
          </p>
          <p xml:id="i-QQJWBbKo889mVMUWQB9g46">
            Vilka åtgärder har statsrådet vidtagit för att regeringen ska
            kunna lägga förslag om regelverk för att uppnå jämn könsfördelning
            i statliga och kommunala bolagsstyrelser?
          </p>
          <p xml:id="i-DK7eXzWn9wGrqvv6vFwSjX">
            Är statsrådet beredd att använda kvotering som medel för att
            nå jämn könsrepresentation i kommunala och statliga bolagsstyrelser?
          </p>
        </div>
      </div>
    </body>
  </text>
</TEI>
