<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201112--0171">
  <teiHeader>
    <fileDesc>
      <titleStmt>
        <title>Interpellation 2011/12:171 av Oscarsson, Mikael (KD)</title>
        <author>Oscarsson, Mikael (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2011/12:171 av Oscarsson, Mikael (KD) till Jan Björklund (FP), utbildningsminister om Riksintag till gymnasium utifrån exemplet Forsmarks skola</title>
          <idno type="rdwebb">GZ10171</idno>
          <ref type="dokument_url_text">http://data.riksdagen.se/dokument/GZ10171/text</ref>
          <ref type="dokument_url_html">http://data.riksdagen.se/dokument/GZ10171</ref>
          <ref type="dokumentstatus_url_xml">http://data.riksdagen.se/dokumentstatus/GZ10171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7ZJcb5fMkBUhD9xXXZGP8r">
          <note>Interpellationen är besvarad</note>
        </correspAction>
        <correspAction type="sent" xml:id="i-AqwJa8GYjLBTNY5W1yRaUZ" corresp="i-Ybw8JnrmHGCsqpipBke8a7">
          <date when="2011-12-14"/>
        </correspAction>
        <correspAction type="received" xml:id="i-FNnbrt4GjFwiv5qNWFPkCp" corresp="i-AvFShRZVEyBV61S19AKNGK">
          <date when="2011-12-14"/>
        </correspAction>
        <correspAction type="answered" xml:id="i-5StchiZYsmejehWsZh9PY8">
          <date when="2012-01-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Cc41gRQ8WLpMVFhYoPsTXW">
            Interpellation 2011/12:171 Riksintag till gymnasium utifrån exemplet
            Forsmarks skola av Mikael Oscarsson (KD) till utbildningsminister
            Jan Björklund (FP)
          </p>
        </div>
        <div type="ipqSubmissionInfo">
          <p xml:id="i-Ruo61RTRJxrCXGKyEB53uu">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8YfhgczAEHdwPPCqiDkqvP">
            Regeringens skolreformer är mycket välkomna, men denna interpellation
            handlar om en avigsida som nu visat sig.
          </p>
          <p xml:id="i-NVcFPMoAX1DqNA4ji9Nfjc">
            Ett exempel är Forsmarks skola i norra Uppland, vars situation
            jag ska återkomma till mer ingående. Men inledningsvis vill jag
            nämna att denna skola under 24 år legat kvalitetsmässigt i topp
            inom naturvetenskap och teknik. De examinerade eleverna rankar
            skolan bland de fem sex bästa i landet. Tre disputerade lärare
            inom materialkemi, kärnfysik och strålningsbiologi, samt ytterligare
            ett tiotal lärare, lägger grunden för de lyckade resultaten. Efterfrågan
            på utbildad arbetskraft inom den sektor som skolan utbildar för
            är stor. Enligt ESO 2001 ansågs skolan vara landets bästa.
          </p>
          <p xml:id="i-QEkSPdfEh6ZPZ4s54ozuBu">
            Är det då rimligt att denna skola nu ska tvingas ned på knä?
          </p>
          <p xml:id="i-EvrcUmuuoMFSU1gpVfWiah">
            Dess värre är detta inte den enda skolan i samma situation, utan
            det finns andra exempel såsom den förberedande sjöbefälsutbildningen
            vid Strömstads gymnasium. Min utgångspunkt är att vi nu gemensamt
            måste hitta vägar att bevara den kompetens som byggts upp på dessa
            skolor, och interpellationen utmynnar i frågor huruvida regeringen
            känt till att utvecklingen skulle bli just denna eller om Skolverket
            helt misstolkat sitt uppdrag – och inte minst: Vad ämnar ansvarigt
            statsråd nu vidta för åtgärder?
          </p>
          <p xml:id="i-XT7GAxAMvRT1yQBt1VGezJ">
            Bakgrund i gymnasiereformen
          </p>
          <p xml:id="i-F7aAdBz7XEyC9A1tZQMvKB">
            Bakgrunden till interpellationen är de förändringar som gjorts
            kring riksintag i den nya gymnasiereformen. I ett svar på en skriftlig
            fråga svarar statsrådet själv att, enligt lagstiftningen, kan
            riksrekrytering endast beslutas för yrkesprogram och estetisk
            spetsutbildning. Av ovan nämnda svar, på fråga 2011/12:122 Forsmarks
            skola och riksintag för energiutbildning, framgår också det följande:
          </p>
          <p xml:id="i-MXfjLjvknk6pnZA75XPQeC">
            ”Bakgrunden till dessa bestämmelser är regeringens bedömning
            i propositionen Högre krav och kvalitet i den nya gymnasieskolan
            (prop. 2008/09:199), att programstrukturen i den nya gymnasieskolan
            bör minska behovet av riksrekryterande utbildningar då programmen
            i högre grad ska följa och motsvara de krav som avnämare ställer
            för att förbereda ungdomar för ett framtida yrkesliv och vidare
            studier. De behov som framgent kommer att finnas av att kunna
            inrätta riksrekryterande utbildningar bedömdes kunna gälla sådana
            fall där det finns ett tydligt och väl dokumenterat arbetsmarknadsbehov
            och ett nationellt intresse, men som inte kan tillgodoses på annat
            sätt än genom riksrekrytering. Regeringen menade i propositionen
            att riksrekrytering främst bör bli aktuellt för ett mindre antal
            yrkesutbildningar.”
          </p>
          <p xml:id="i-5BF7gwZSvXd1ALQSv4kFcn">
            Statsrådet säger sig inte heller göra någon annan bedömning i
            nuläget, även om han inte specifikt uttalar sig om Forsmarks skola.
            Samtidigt ger han en öppning när han säger att regeringen i propositionen
            menade att ”riksrekrytering främst bör bli aktuellt för ett mindre
            antal yrkesutbildningar” (min kursivering). Frågan är om detta
            ”främst” tillräckligt tydligt fått konsekvenser i Skolverkets
            förordningar och efterföljande bedömningar.
          </p>
          <p xml:id="i-BA4BXtuW8jcsJFtH9Hc2kT">
            Exemplet Forsmarks skola
          </p>
          <p xml:id="i-ENskVM9g7mJqSa8Xh1VPUP">
            Forsmarks skola är en kommunal skola med Östhammars kommun som
            huvudman, som sedan starten 1987 har drivits i entreprenadform
            av Forsmarks Kraftgrupp AB (FKA). Fram till i september i år var
            skolan landets enda naturvetenskapliga gymnasium med nationellt
            intag med inriktningen energiteknik. Skolan har under åren utexaminerat
            omkring 1 550 elever.
          </p>
          <p xml:id="i-XFQgT6yaoDx6HaPh1Sooby">
            Kvaliteten på utbildningen är mycket hög, och de examinerade
            elevernas medelpoäng våren 2011 uppgick till 3 125 poäng jämfört
            med ett nationellt programs 2 500 poäng. Skolan har fått mycket
            goda betyg i en granskning 2008 av Skolverket såväl som vid 2011
            års dito av Skolinspektionen.
          </p>
          <p xml:id="i-MKnjsxxcq25MSvR6fymqak">
            Skolan har i dag en högskolebehörighet/examinationsgrad på över
            97 procent, vilket är bland de högsta i Sverige. Under läsåret
            2010/11 var den till och med hela 100 procent! Och som sades i
            inledningen finns det många andra faktorer som talar till skolans
            fördel.
          </p>
          <p xml:id="i-PPpCVGmbL831Dgm18Lg7Df">
            I och med gymnasiereformen var skolan tvungen att ansöka om nytt
            tillstånd för riksintag – en ansökan Skolverket avslog. Detta
            beslut äventyrar nu hela skolans existens, då ca 90 procent av
            eleverna kommer från kommuner utanför lägeskommunen. Visserligen
            kan ungdomarna fortfarande söka utbildningen, men utan tillstånd
            för nationellt intag går skolan miste om stora summor för varje
            elev. Dessutom får eleverna inte rätt till inackorderingstillägget
            – vilket gör att flertalet familjer inte kommer att ha ekonomiska
            möjligheter att skicka sina ungdomar till Forsmarks skola.
          </p>
          <p xml:id="i-3GtvcbVJNuCKub5DPJ558C">
            Ledningen vid Forsmarks skola är kritisk till att lagstiftningen
            och efterföljande förordningar inte tillräckligt tydligt klargör
            vad som krävs för att få nationellt intag på en högskoleförberedande
            utbildning. Skolverket har inte heller under ansökningsprocessen
            gett utrymme för någon dialog, trots att såväl lagstiftningen
            som förordningen är ny och de därmed borde ge tydligare vägledning
            kring förändringarna.
          </p>
          <p xml:id="i-UBxjXZt3Y4pr7qXgr4NBLP">
            Behov av kompetensen
          </p>
          <p xml:id="i-R6z9nmBddRgPUimmkdWZyL">
            Behovet av energiteknisk kompetens är vidare omfattande på den
            efterföljande arbetsmarknaden, och Forsmarks skola är så placerad
            att det möjliggör en utbildning mot bland annat kärnenergiteknik
            som självklart inte är möjlig var som helst i landet. Forsmarks
            Kraftgrupp AB – med tre kärnkraftreaktorer – är lokaliserat till
            Forsmark, liksom Kärnkraftssäkerhet och Utbildning AB (KSU) och
            Svensk Kärnbränslehantering AB (SKB).
          </p>
          <p xml:id="i-TBLhJZf9KTGdiYhzwqQv2A">
            I närheten finns, i Älvkarleby, Vattenfall Utveckling AB och,
            i Uppsala, Vattenfall Värme samt Uppsala universitet. Forsmarks
            skola är en integrerad avdelning i FKA och har därför ett naturligt
            samarbete med företag och bransch. Sammantaget innebär detta att
            det finns mycket kunnande inom energiområdet i närheten och goda
            möjligheter för eleverna att under utbildningen dra fördel av
            detta.
          </p>
          <p xml:id="i-FB4u3ve9mEaLqUc76dDi5Q">
            Stora pensionsavgångar under de kommande åren kräver dessutom
            ny kompetens. Forsmarks skola har varit en helt central aktör
            i detta avseende, både genom att utbilda elever med mycket god
            grund för vidareutbildning och genom ett fjärde företagsinternt
            tekniskt påbyggnadsår där skolan själv har kunnat ge yrkesförberedande
            grund inom området.
          </p>
          <p xml:id="i-RwELqd7NpcE5pgnmPkpKh9">
            Vattenfall och branschorganisationen Svensk Energi har tydligt
            uttryckt behovet av den utbildning som bedrivs vid Forsmarks skola.
            Så skriver exempelvis Vattenfall i ett yttrande till Skolverket:
          </p>
          <p xml:id="i-GMtAQjga2CNeATE8He3Ktg">
            ”Behovet av ny kompens [sic!] inom det energitekniska området
            är mycket avgörande för företagets framtid. Ett behov av energiteknisk
            kompetens bedöms för de närmaste 10 åren till ca 2000 medarbetare
            för Vattenfall. De medarbetare som Vattenfall har anställ med
            utbildning från Forsmarks skola har en unik kompetens. Det är
            troligt att mixen av bred lärarkompetens, närheten till kraftverket
            i Forsmark och miljön är starkt bidragande orsaker till ett studieengagemang
            hos eleverna vilket ger en utbildning om efterfrågas inom energibranschen.
            Vår förhoppning är att Forsmarks skola även framöver kan medges
            riksrekrytering.”
          </p>
          <p xml:id="i-4sBfCdxYzH63j9BzEonBxU">
            Elevperspektivet
          </p>
          <p xml:id="i-TygsvpafY5E5ADnucFa3hF">
            Det allvarliga med Skolverkets avslag är inte minst att man därmed
            stänger ute sökanden med sämre ekonomiska förutsättningar från
            andra orter i Sverige genom att rätten till inackordering faller
            bort för de elever som verkligen behövs i energisektorn.
          </p>
          <p xml:id="i-SQFvUpPzB9jB8fozgvybtm">
            Inte minst detta är något ansvarigt statsråd borde titta närmare
            på.
          </p>
          <p xml:id="i-EckVMyhpBFm68qSHiFgy5h">
            Det är helt avgörande att kunna se frågan ur elevernas perspektiv
            och bejaka att många ungdomar vill utbilda sig för energisektorn,
            som på många sätt är en framtidsbransch. En mycket stor andel
            av de gymnasister som får sin utbildning vid Forsmarks skola kommer
            från andra kommuner. Nu riskerar den valfrihet som är en av grundpelarna
            i Alliansens politik att beskäras. Det finns självklart inte förutsättningar
            att gå en gymnasieutbildning, där vissa delar av utbildningen
            kan förläggas till ett kärnkraftverk på så många håll i Sverige.
            Förutsättningarna som skapar valfrihet är därför starkt begränsade
            vilket ur ett elevperspektiv talar starkt för riksintag.
          </p>
          <p xml:id="i-KvE2kBF8XDE6gYpKSBLfmd">
            För företagen inom energisektorn i allmänhet och kärnenergisektorn
            i synnerhet är det vidare en rekryteringsfråga, då det för olika
            arbetsuppgifter krävs en kompetens som i många fall inte nås på
            annat sätt än genom gymnasieutbildningen. Men även detta berör
            ungdomsperspektivet utifrån ungdomsarbetslösheten och förutsättningarna
            att utbilda sig för en bransch med stora behov. Det bör betonas
            att kärnkraftsföretagen, och andra motsvarande företag inom energisektorn,
            generellt inte kan anställa elever som är examinerade från yrkesprogrammen
            då de teoretiska kunskaperna är alldeles för låga. I de tjänster
            som berör operativ verksamhet såsom drift, underhåll och energiproduktion
            krävs den så kallade R3-behörigheten med matematik D, kemi A och
            fysik B – något som utbildningen vid Forsmarks skola säkerställer.
          </p>
          <p xml:id="i-Edif7sqksmtv5KnWUozpRo">
            Att nu strypa kompetensförsörjningen på det sätt som beskrivs
            i denna interpellation kan också få negativa konsekvenser för
            kärnkraften i Sverige. År 2006 avskaffade regeringen den så kallade
            tankeförbudslagen, men faran är att den nu återinförs bakvägen
            eftersom Forsmarks skola är ensam bland de högskoleförberedande
            programmen i Sverige om att ge kurser inom området kärnkraftsteknologi.
            Detta kommer självklart även att påverka den fortsatta rekryteringen
            för högre utbildning, forskning och så vidare.
          </p>
          <p xml:id="i-DLP7uEuqK5cs8VRAqTaVSW">
            Mot denna bakgrund vill jag fråga utbildningsministern:
          </p>
          <p xml:id="i-FQYAzr6abX9CUMiKPzq7r7">
            På vilka omständigheter och fakta har utbildningsministern baserat
            sitt ställningstagande att det i mycket ringa utsträckning behövs
            högskoleförberedande gymnasier med riksintag, med inriktning mot
            exempelvis energi- och kärnenergiteknik, och utformat lagstiftningen
            utifrån dessa?
          </p>
          <p xml:id="i-E8oRe4D5pv2LZ89PcDT3tc">
            Drar utbildningsministern med anledning av det ovan anförda fortfarande
            slutsatsen att riksintag främst bör gälla ett mindre antal estetiska
            utbildningar och yrkesutbildningar?
          </p>
          <p xml:id="i-XHwftD8KhxtYPgQsACRXXA">
            Anser utbildningsministern att det, mot bakgrund av uttrycket
            ”främst” som enligt ministern härrör från propositionen, i förordningarna
            till Skolverket tillräckligt tydligt uttrycks i vilka fall det
            ändå ska beviljas riksintag också för högskoleförberedande utbildningar?
          </p>
          <p xml:id="i-RhZLFchmdVizq99tv5PiDU">
            Vad avser utbildningsministern att vidta för åtgärder för att
            inackorderingstillägget ska kunna ges till elever som söker till
            gymnasieskolor i den situation som beskrivs i interpellationen?
          </p>
          <p xml:id="i-P5a7UWNmLiDExZLFhZehdi">
            Avser utbildningsministern att vidta några åtgärder för att förändra
            lagstiftningen eller de förordningar till Skolverket som reglerar
            den ovan beskrivna situationen, och vilka är i så fall dessa åtgärder?
          </p>
        </div>
      </div>
    </body>
  </text>
</TEI>
