<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0207">
  <teiHeader>
    <fileDesc>
      <titleStmt>
        <title>Interpellation 2016/17:207 av Bengt Eliasson (L)</title>
        <author>Bengt Eliasson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:207 av Bengt Eliasson (L) till Statsrådet Åsa Regnér (S) om Överutnyttjande av assistansersättningen</title>
          <idno type="rdwebb">H410207</idno>
          <ref type="dokument_url_text">http://data.riksdagen.se/dokument/H410207/text</ref>
          <ref type="dokument_url_html">http://data.riksdagen.se/dokument/H410207</ref>
          <ref type="dokumentstatus_url_xml">http://data.riksdagen.se/dokumentstatus/H410207</ref>
          <ref type="downloadurl">https://mhdownload.riksdagen.se/VOD1/PAL169/2442205280013780921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/overutnyttjande-av-assistansersattningen_H410207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <persName>Bengt Eliasson</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-12BGhuvFcVMXsWD7KsEKh1">
          <note>Interpellationen är besvarad</note>
        </correspAction>
        <correspAction type="sent" xml:id="i-DoSEkYqF5dPtedF1tHfLNV" corresp="i-VGvz17reDhSXFdrtvk1pwq">
          <date when="2016-12-19"/>
        </correspAction>
        <correspAction type="received" xml:id="i-JMTsYptu8A3vCE2JCQ1fUW" corresp="i-5zZmScML2Rj5tCWwFkarcD">
          <date when="2017-01-10"/>
        </correspAction>
        <correspAction type="answered" xml:id="i-WFaL5eEZh4qGmhtESDBhSX">
          <date when="2017-01-20"/>
        </correspAction>
        <correspAction type="answered" xml:id="i-5yJcFNDAUp6bkKVSZCefcG">
          <date when="2017-01-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QFJGxHetP52MQ9EngqXnbU">
            Interpellation 2016/17:207 Överutnyttjande av assistansersättningen
            av Bengt Eliasson (L) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DCTGtjgBGEfCFkmm4PyV31">
            Åsa Regnér framhåller ofta vikten av att motverka överutnyttjande
            inom personlig assistans. Vi delar uppfattningen att fusk och
            felaktigheter ska bekämpas. Men det ska göras utan att personer
            som behöver assistans samt seriösa utförare svartmålas eller straffas.
          </p>
          <p xml:id="i-Br67NvXemnAmVrmXpYPjXR">
            Regeringens företrädare hänvisar ofta direkt eller indirekt till
            utredningsbetänkandet Åtgärder mot fusk och felaktigheter med
            assistansersättning (SOU 2012:6). Där utgår utredaren från att
            antalet assistanstimmar per brukare var ”rätt” år 2004 och att
            de timmar som därefter har tillkommit är uttryck för överutnyttjande
            (s. 323). Någon grund för att timantalet just år 2004 skulle vara
            rätt har dock inte redovisats.
          </p>
          <p xml:id="i-9BSgn1JGobkzBDskTEsXnc">
            Jag delar Åsa Regnérs bedömning att det är viktigt att fördjupa
            kunskaperna om vad som kan förklara timutvecklingen. Även Försäkringskassan
            skriver i sin senaste rapport på området att ”mer analys behövs
            för att kunna ge tillfredsställande svar på vilka faktorer som
            driver timutvecklingen inom assistansen” (Korta analyser 2016:3).
          </p>
          <p xml:id="i-E6EyuuJBGZu7jTiyJSfJ72">
            Problemet är att regeringen och Åsa Regnér tycks ha bestämt sig
            redan innan denna analys är gjord. Man är så säker på att det
            förekommer ett överutnyttjande att man dels redan har förklaringar
            till hur det uppkommer, dels har bedömt att det finns utrymme
            för besparingar inom assistansersättningen. Detta kommer till
            tydligt uttryck i direktiven till LSS-utredningen (dir. 2016:40).
          </p>
          <p xml:id="i-RCsXR69biybbBAgyZuKFzX">
            En förklaring till det påstådda överutnyttjandet som regeringen
            och Åsa Regnér ofta använder är att de privata assistansanordnarna
            överdriver behoven och att Försäkringskassan går med på omotiverade
            krav. Att det kan finnas en sådan risk har till exempel Inspektionen
            för socialförsäkringen (ISF) pekat på (ISF 2015:9, s. 78). Åsa
            Regnér beskriver det dock inte som en risk utan diskuterar det
            som ett etablerat faktum. I en artikel i Dagens Nyheter skriver
            hon till exempel att ”En avgörande fråga är de privata vinstdrivande
            bolagen på assistansmarknaden”, att antalet företag visar att
            ”det är en marknad med förväntad lönsamhet” och att ”De vinstdrivande
            krafterna i kombination med den snabba ökningen av beviljade timmar
            riskerar att […] skada reformens hållbarhet” (DN 29/11-16).
          </p>
          <p xml:id="i-DVdxGQ7YcwuZniseWrdVgk">
            Den risk för överdrivna behov som ISF har pekat på finns naturligtvis.
            Att påstå att det gäller ”de privata assistansanordnarna” – i
            bestämd form – är emellertid en uppenbar överdrift. I utredningsdirektiven
            uppger regeringen att ”Försäkringskassans handläggare och beslutsfattare
            direkt har kommit att interagera med dessa (privata) anordnare
            i tillämpningen av lagen” (s. 14). Det kan säkert finnas handläggare
            som inte fullgjort sina skyldigheter på ett riktigt sätt, men
            att på detta sätt generellt peka ut ”Försäkringskassans handläggare
            och beslutsfattare” för att spela med i ett ont spel är inte seriöst.
            Att dessa statliga tjänstemän gör en hård prövning vet alla som
            har blivit av med sin assistansersättning och som fått nej vid
            nya ansökningar.
          </p>
        </div>
        <div type="ipQuestion">
          <p xml:id="i-PRcMQe6L5XJSiioyL5Sd8W">
            Jag vill därför fråga statsrådet Åsa Regnér:
            <list rend="unordered">
              <item>
                Tänker statsrådet verka för ett tilläggsdirektiv till LSS-utredningen
                där den ges möjlighet att lämna ett delbetänkande med en analys
                av tim- och kostnadsutvecklingen inom personlig assistans?
              </item>
              <item>
                Tänker statsrådet verka för att regeringen först efter att denna
                analys är gjord tar ställning till om det är rimligt att kräva
                kostnadsminskningar inom personlig assistans?
              </item>
            </list>
          </p>
        </div>
      </div>
    </body>
  </text>
</TEI>
