<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0080">
  <teiHeader>
    <fileDesc>
      <titleStmt>
        <title>Interpellation 2016/17:80 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:80 av Hans Linde (V) till Utrikesminister Margot Wallström (S) om Israels blockad mot Gazaremsan</title>
          <idno type="rdwebb">H41080</idno>
          <ref type="dokument_url_text">http://data.riksdagen.se/dokument/H41080/text</ref>
          <ref type="dokument_url_html">http://data.riksdagen.se/dokument/H41080</ref>
          <ref type="dokumentstatus_url_xml">http://data.riksdagen.se/dokumentstatus/H41080</ref>
          <ref type="downloadurl">https://mhdownload.riksdagen.se/VOD1/PAL169/2442205290013968421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/israels-blockad-mot-gazaremsan_H41080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MtxGPhFEkj8ao22qXGtzdt">
          <note>Interpellationen är besvarad</note>
        </correspAction>
        <correspAction type="sent" xml:id="i-9x5zuKitrnAagTebjN4t2z" corresp="i-K3yJ7rruozYUK99nj91ffc">
          <date when="2016-10-25"/>
        </correspAction>
        <correspAction type="received" xml:id="i-TPPKzaddtMyGc54RcNQ1xv" corresp="i-aihY66rhb8LqCkSn8GhKt">
          <date when="2016-10-26"/>
        </correspAction>
        <correspAction type="answered" xml:id="i-UCao6upy7HjjzMKw4UKU3u">
          <date when="2016-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7zhU8imrke5wWotQahPp7q">
            Interpellation 2016/17:80 Israels blockad mot Gazaremsan av Hans
            Linde (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XW5vgA3Z9TNjQiC9qMVazA">
            Sedan juni 2007 står Gaza under luft-, sjö- och landblockad efter
            att ockupationsmakten Israel klassat Gazaremsan som fientligt
            territorium, som ett svar på palestinska väpnade gruppers raketattacker
            mot israeliska städer. Närmare två miljoner kvinnor och män, barn
            och åldringar stängdes in på en yta som är mindre än den svenska
            ön Orust. Israels blockad har kritiserats hårt, bland annat av
            den israeliska människorättsorganisationen B’Tselem och Amnesty
            International, som båda menar att isoleringen är en kollektiv
            bestraffning i strid med folkrätten.
          </p>
          <p xml:id="i-Bz53t6g1r4VmRDQY6kZMQu">
            Vid tre tillfällen de senaste åtta åren har Israel genomfört
            fullskaliga krig mot Gaza-remsan. Israel har bombat sjukhus och
            skolor, beskjutit ambulanser och moskéer samt jämnat bostadshus
            och reningsverk med marken. Den FN-kommission som undersökte Gazakriget
            2014 har kommit fram till att Israel gjort sig skyldiga till grova
            krigsbrott, inkluderat angrepp på bostadshus utan tydligt militära
            mål, samt urskillningslöst bruk av explosiva vapen i befolkade
            områden.
          </p>
          <p xml:id="i-4qrhvqiohJBpkgtJRwvGKt">
            Isoleringen har i grunden slagit sönder ekonomin i Gaza och skapat
            en djup humanitär kris. Blockaden och krigen har fått förödande
            konsekvenser. FN:s utvecklingsorgan Unctad skriver i sin årsrapport
            för 2014 att de sociala, hälsomässiga och säkerhetsrelaterade
            följderna av den höga folktätheten och trångboddheten är bland
            de faktorer som kan göra det omöjligt att leva i Gaza redan 2020.
            De socioekonomiska förhållandena bedöms vara på den lägsta nivån
            sedan 1967, då Israel erövrade området från Egypten under sexdagarskriget.
            Enligt statistik från Världsbanken är 44 procent av befolkningen
            i Gaza arbetslös och omkring 80 procent är i behov av humanitärt
            bistånd. Enligt Amnesty medför den israeliska blockaden dessutom
            att den humanitära hjälp som erbjuds får betydligt svårare att
            nå de mest behövande.
          </p>
          <p xml:id="i-QKpxF7uNkqnqbRJcaqHzf1">
            Även de egyptiska myndigheterna begränsar Gazas kontakt med omvärlden
            genom att avsevärt begränsa möjligheterna att använda den enda
            alternativa vägen ut ur Gaza. Gränsövergången vid Rafah var stängd
            under nästan hela 2015. Samtidigt har egyptiska myndigheter förstört
            hundratals tunnlar som använts för smuggling mellan Gaza och Egypten.
          </p>
          <p xml:id="i-UucngAcj8DgPUj2ZvhXz4S">
            Hamas styr i dag Gazaremsan och har begått både grova folkrättsbrott
            genom beskjutningen av Israel och omfattande övergrepp mot palestinier
            på Gazaremsan som inte stödjer organisationen. Deras starkt konservativa
            politik har också tydligt begränsat rättigheterna för flickor
            och kvinnor på Gazaremsan. Det är förkastligt att Hamas vägrar
            erkänna staten Israels rätt att existera.
          </p>
          <p xml:id="i-CTow8mGzW1ashoEEBLSHdM">
            Folkrätten reglerar bland annat hur parter får och inte får agera
            vid väpnande konflikter och under ockupation. Folkrätten ställer
            tydliga krav på Israel såväl som på de palestinska parterna, bland
            annat att skilja på militära och civila mål. Palestinsk raketbeskjutning
            in i Israel måste därför betraktas som ett oacceptabelt folkrättsbrott,
            men det ursäktar samtidigt på inget sätt Israels svar, som varit
            oproportionellt och inneburit en kollektiv bestraffning av befolkningen
            på Gazaremsan vilket drabbat civila palestinier hårt.
          </p>
          <p xml:id="i-Tzu23D8dzi9wUL36YZbYj1">
            Civilsamhällesföreträdare och hjälporganisationer varnar nu för
            att ännu hårdare begränsningar av möjligheterna att ta sig in
            i och ut ur Gaza gör det svårare att bedriva hjälparbete i Gaza.
            Situationen för humanitära organisationer har länge varit svår
            i Gaza, men under det senaste året har förhållandena blivit ännu
            svårare, enligt OCHA, FN:s kontor för samordning av humanitär
            hjälp. Tre procent av ansökningarna om inresetillstånd från Gaza
            till Israel för de palestinier som arbetar för OCHA nekades under
            januari i år. I augusti hade siffran ökat till 65 procent.
          </p>
          <p xml:id="i-FtvtHJ5YBwgGdi1twHUZWR">
            Den israeliska organisationen Gisha, som bevakar rörelsefriheten
            mellan Israel och Gaza, ser en alarmerande utveckling. De menar
            att israeliska myndigheter blockerar resor för alla sorters resenärer,
            inkluderat affärsresenärer, patienter i behov av vård, civilsamhällesföreträdare
            och hjälparbetare.
          </p>
          <p xml:id="i-XU9WSGc9Hcf6UdzjbeTvVi">
            Den 5 oktober 2016 bordade Israel Ship to Gazas fartyg Zaytouna-Oliven,
            omkring 35 sjömil utanför Gazas kust, och grep de 13 kvinnorna
            ombord. Två av kvinnorna kommer från Sverige, Emma Ringqvist och
            Jeannette Escanilla. Israel valde att stoppa ett civilt fartyg
            på internationellt vatten och tvingade passagerarna och besättningen
            att resa till Israel mot deras vilja.
          </p>
          <p xml:id="i-K9gxWMpVJrVa3tTzpT8Swn">
            Mot bakgrund av ovan vill jag fråga utrikesminister Margot Wallström:
          </p>
          <p xml:id="i-SXEM5hcAWb3TVC7mayYJn5">
            Vilka initiativ avser ministern att vidta för att Sverige som
            enskilt land såväl som medlem i EU och FN ska verka för att Israel
            häver blockaden av Gazaremsan?
          </p>
          <p xml:id="i-73nviiMQ2YK15Nwe8G11EH">
            Vilka initiativ avser ministern att vidta för att Israel ska
            återlämna fartyget Zaytouna-Oliven till sina ägare?
          </p>
        </div>
      </div>
    </body>
  </text>
</TEI>
