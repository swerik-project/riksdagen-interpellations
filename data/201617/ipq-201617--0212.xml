<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0212">
  <teiHeader>
    <fileDesc>
      <titleStmt>
        <title>Interpellation 2016/17:212 av Magnus Oscarsson (KD)</title>
        <author>Magnus Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:212 av Magnus Oscarsson (KD) till Miljöminister Karolina Skog (MP) om Småskaliga vattenkraftverk</title>
          <idno type="rdwebb">H410212</idno>
          <ref type="dokument_url_text">http://data.riksdagen.se/dokument/H410212/text</ref>
          <ref type="dokument_url_html">http://data.riksdagen.se/dokument/H410212</ref>
          <ref type="dokumentstatus_url_xml">http://data.riksdagen.se/dokumentstatus/H410212</ref>
          <ref type="downloadurl">https://mhdownload.riksdagen.se/VOD1/PAL169/2442205280013755021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/smaskaliga-vattenkraftverk_H410212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MUiNDqW5Ev9My8aekLct9L</idno>
            <persName>Miljöminister Karolina Skog</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <persName>Magnus Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RoBeCtDdc5WaoU5CdzvVeT">
          <note>Interpellationen är besvarad</note>
        </correspAction>
        <correspAction type="sent" xml:id="i-4ga9ktCSfYGkzJT4Q8Nem7" corresp="i-7GFif5DyTUbb8eBXsbicsF">
          <date when="2016-12-21"/>
        </correspAction>
        <correspAction type="answered" xml:id="i-4g4Zur6DePjC7CWpqkqjTr">
          <date when="2017-01-10"/>
        </correspAction>
        <correspAction type="received" xml:id="i-4jLBp7qw7dGjsgmADaEaNS" corresp="i-MUiNDqW5Ev9My8aekLct9L">
          <date when="2017-01-10"/>
        </correspAction>
        <correspAction type="answered" xml:id="i-UbKviTTC3UJHUWkDUsjbyE">
          <date when="2017-01-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QiTBdW7VhAG69Us7kHxspy">
            Interpellation 2016/17:212 Småskaliga vattenkraftverk av Magnus
            Oscarsson (KD) till Miljöminister Karolina Skog (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MCUzgiiqvQEU65FSA6agQg">
            Vattenkraften är förnybar och fri från miljöskadliga utsläpp.
            Totalt står den småskaliga vattenkraften för 4,3 TWh årlig produktion.
            Detta motsvarar Göteborgs årliga elanvändning. Vattenkraften är
            viktig för att reglera variationer och därmed bevara balansen
            i elnätet. Därigenom har den småskaliga vattenkraften större betydelse
            för elförsörjningen än dess andel av produktionen utvisar. Energimyndigheten
            bedömer att vattenkraftens roll kommer att öka i framtiden.
          </p>
          <p xml:id="i-XSLM541cJXnYNBHSzqM7gf">
            Kristdemokraterna har tidigare uppmärksammat den ohållbara situationen
            för de ägare av småskaliga vattenkraftverk som riskerar konkurs
            på grund av att de varken har råd att avveckla sin verksamhet
            eller vidta de åtgärder som länsstyrelserna kräver. Många av dem
            ställs inför valet att antingen investera miljonbelopp eller lägga
            ned verksamheten. Länsstyrelserna tvingar dammägare att återställa
            den "ursprungliga" miljön, även då dessa åtgärder medför omfattande
            skador på kulturmiljö, jordbruk och tredje man.
          </p>
          <p xml:id="i-3MMaakNKz9NPJZqebJ6RZT">
            För den enskilde verksamhetsutövaren innebär länsstyrelsernas
            krav ofta en personlig tragedi. Särskilt frustrerande för de drabbade
            är att samma länsstyrelse som för bara något år sedan berömt verksamheten
            för dess goda skötsel och värde för kultur och miljö, plötsligt
            säger att allt ska rivas ut.
          </p>
          <p xml:id="i-ADs6P1g1ZJrAX6S5a2WVed">
            När frågan senast togs upp i riksdagen av min partikollega Lars-Axel
            Nordell skyllde miljöministern på EU och ramdirektivet för vatten.
          </p>
          <p xml:id="i-FrsmHSkwbEHEDX9APKeAnf">
            Tidningen Västsverige har frågat EU-kommissionen om EU vill att
            Sverige river ut den småskaliga vattenkraften. Tidningen fick
            svar från EU-kommissionens talesperson i miljöfrågor, Enrico Brivio.
            Av Brivios svar framgår att EU-kommissionen inte vill att Sverige
            stänger ned den småskaliga vattenkraften eller river mindre dammar
            för att uppnå god ekologisk status. Vad EU:s ramdirektiv för vatten
            i stället ber om är att det sker en korrekt planering, där man
            tar hänsyn till vattenkvaliteten, vid projektering av vattenkraft
            eller mindre dammar.
          </p>
          <p xml:id="i-RWu1TP2zPxuHKURXrdXqFH">
            Vattendirektivets krav riktar sig alltså mot projektering av
            ny vattenkraft. Utifrån kommissionens svar finns ingen grund för
            att använda vattendirektivet som ett universalvapen mot äldre
            anläggningar.
          </p>
          <p xml:id="i-TMSybPASqFVZK7RwEPyAFq">
            Regeringen har alltså ingen grund för att skylla på EU längre.
            Nu måste vi gemensamt ta ansvar för att lösa situationen på ett
            rimligt sätt för de verksamheter som hotas. I de fall där anläggande
            av vandringsvägar är lämpligt bör dessa i första hand finansieras
            med offentliga medel.
          </p>
          <p xml:id="i-7F6iuuytKXXvBUBUtKX6Eo">
            Mot bakgrund av EU-kommissionens klargörande bör regeringen ompröva
            sin nuvarande likgiltighet inför länsstyrelsens framfart mot ägare
            av småskaliga vattenkraftverk.
          </p>
          <p xml:id="i-KpV9ueLydKaFeCYErhiD93">
            Med anledning av detta vill jag fråga miljöminister Karolina
            Skog:
          </p>
          <p xml:id="i-Xk4ZBkaT4HM27GmUstyW6Z">
            Vilka åtgärder avser ministern att vidta för att förhindra att
            småskalig vattenkraftsproduktion avvecklas?
          </p>
        </div>
      </div>
    </body>
  </text>
</TEI>
