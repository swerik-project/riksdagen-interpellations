<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0465">
  <teiHeader>
    <fileDesc>
      <titleStmt>
        <title>Interpellation 2016/17:465 av Stig Henriksson (V)</title>
        <author>Stig Henriksson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:465 av Stig Henriksson (V) till Försvarsminister Peter Hultqvist (S) om Försvarsmaktens psyopsförband</title>
          <idno type="rdwebb">H410465</idno>
          <ref type="dokument_url_text">http://data.riksdagen.se/dokument/H410465/text</ref>
          <ref type="dokument_url_html">http://data.riksdagen.se/dokument/H410465</ref>
          <ref type="dokumentstatus_url_xml">http://data.riksdagen.se/dokumentstatus/H410465</ref>
          <ref type="downloadurl">https://mhdownload.riksdagen.se/VOD1/PAL169/2442205260013377921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/forsvarsmaktens-psyopsforband_H410465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <persName>Stig Henriksson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Försvarsminister Peter Hultqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-ScWGtSrb84DC8dtA1VykiS">
          <note>Interpellationen är besvarad</note>
        </correspAction>
        <correspAction type="sent" xml:id="i-WgfWNHGMTmYPDhGESys9A" corresp="i-DyTmp7YURsib9gzvRDZtm9">
          <date when="2017-04-21"/>
        </correspAction>
        <correspAction type="received" xml:id="i-Vcb8gFBE8yntCoWRHJcPuF" corresp="i-KTYc2rBrcxPNyJRR5s4dQD">
          <date when="2017-04-25"/>
        </correspAction>
        <correspAction type="answered" xml:id="i-Te6eMHntSnM9WFJFiEJYxT">
          <date when="2017-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Pj6os6RJdUaSdjsqT7GYn2">
            Interpellation 2016/17:465 Försvarsmaktens psyopsförband av Stig
            Henriksson (V) till Försvarsminister Peter Hultqvist (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QHLWkNd5Zmffgg1Jc8KGMr">
            Redan den kinesiske generalen Sun Zi förklarade på 500-talet
            före Kristus att den högsta militära förmågan alltid har varit
            att besegra en motståndare utan strid. Krigskonsten handlar i
            hög grad om att vilseleda, manipulera och bedra.
          </p>
          <p xml:id="i-VRTrfaa3FtnFfa78NY9Tsr">
            Påverkansoperationer har varit ett livligt samtalsämne i försvarskretsar
            de senaste åren. Då är det i huvudsak de mer eller mindre subtila
            aktiviteter Ryssland ägnar sig åt som avses. Däremot behandlas
            sällan vare sig påverkansarbetet från höga Natobefäl, rapporter
            från näringslivet i syfte att gynna de egna affärerna, eller rapporter
            från till exempel det halvstatliga Rand Corporation, som finansieras
            genom bidrag från företag, stiftelser, delstater och stater och
            har sitt ursprung i flygplanstillverkaren Douglas.
          </p>
          <p xml:id="i-7yRXDgUTDRckguRxpkGwgF">
            Psykologisk krigföring sker på det mentala planet. Genom olika
            former av slug propaganda försöker man försvaga motpartens moral
            och motståndsvilja. Flygblad, radiosändningar, tv, internet och
            rykten är viktiga vapen. Syftet är att försvaga fiendens moral,
            skifta känslan av lojalitet och potentiellt vinna över motpartens
            sympatisörer till sin sida. På motsvarande sätt handlar psykologiskt
            försvar om att stärka de egna truppernas stridsförmåga och det
            egna folkets försvars- och motståndsvilja.
          </p>
          <p xml:id="i-JKFP13xkcUe5nYqFhbXCME">
            Vid Ledningsregementet i Enköping påbörjades utvecklingen av
            ett psyopsförband under 2006. Förbandet var fullt operativt från
            den 1 januari 2011, och delar av förbandet fanns med i Afghanistan-
            och Libyenkrigen. På Försvarsmaktens hemsida går att läsa att
            ”psyopsförbandets uppgift är att arbeta och kommunicera i informationsmiljön.
            Förbandet ska påverka beteenden och attityder hos människor för
            att nå politiska och militära mål, men även upptäcka vilseledande
            information och påverkansförsök från andra aktörer och motverka
            dessa.”
          </p>
          <p xml:id="i-6q1NRXZq3RDUuj56uJXoSJ">
            Man kan tillägga att påverkan i Försvarsmakten definieras som
            en ”medveten projicering eller förvrängning av sanningen”. Eller
            så som överstelöjtnant Björn Andersson, ansvarig på Högkvarteret
            för de psykologiska operationerna, uttryckte sig till tidskriften
            Fokus (2012:05): ”Psyopsförbandets huvuduppgift är att påverka
            målgrupper som man tycker behöver påverkas.”
          </p>
          <p xml:id="i-2YqMWU5HuRRPsNsHr1x7zX">
            Under Afghanistankriget hände något intressant. Chefen för ISAF-styrkan,
            den amerikanske generalen David McKiernan, tog ett drastiskt beslut
            att slå samman högkvarteret för psyops med högkvarteret för press-
            och informationstjänst. Men vid närmare anblick kanske beslutet
            ändå inte var så förvånande. ”Skillnad mellan informationstjänst
            och psyops kan ibland uppfattas bara genom skillnader i val av
            kanal och avsändare”, står det i Försvarsmaktens handbok för informationsoperationer
            (där man också kan läsa att till exempel medierna finns med i
            listan över legitima operativa mål för det svenska psyopsförbandet).
          </p>
          <p xml:id="i-BMyj95qh3uS6cyZg37rvJZ">
            I USA finns sedan andra världskriget strikta regler som förbjuder
            armén att påverka amerikaner. Endast i extrema krissituationer
            kan psyopspersonal sättas in på hemmaplan – men de får aldrig
            använda psyops som metod. Ändå kunde tidningen Rolling Stone avslöja
            hur en psyopsgrupp försökte manipulera amerikanska senatorer –
            bland annat John McCain och Joe Lieberman – i förhoppning att
            öka anslagen och trupperna till kriget i Afghanistan.
          </p>
          <p xml:id="i-J8VutmpuFfqLtqtnRZa43Q">
            I den svenska lagstiftningen råder dock ett vakuum. Att Försvarsmakten
            menar att psyops inte får riktas mot egna styrkor eller hemmaopinion
            innebär inte att det finns tillräcklig reglering på området. Den
            uppenbart oklara juridiska situationen har utretts av Fredrik
            Konnander, då vid Försvarshögskolan, och han konstaterar att det
            inte finns några legala restriktioner för vad psyops får göra
            enligt svensk lag.
          </p>
          <p xml:id="i-2T4JzdMRBWNKFTiJxCZndn">
            I ovan nämnda nummer av Fokus citeras ånyo överstelöjtnant Björn
            Andersson. ”När psyopsförbandet i Sverige ska genomföra saker
            så finns det väldigt mycket känslor. Men faktum är att det inte
            finns några explicita förbud egentligen för att genomföra psykologiska
            operationer i Sverige. Det finns ingenstans i lagrummet som uttryckt
            att man inte får genomföra psyops i Sverige.” Det som i USA är
            olagligt – att psyopssoldater försöker påverka politiker och tjänstemän
            – är med andra ord tillåtet i Sverige.
          </p>
        </div>
        <div type="ipQuestion">
          <p xml:id="i-SicwCYgumP8RMa9onwyv1Y">
            Jag vill därför fråga försvarsminister Peter Hultqvist:
            <list rend="unordered">
              <item>
                Avser ministern att ta något initiativ för att i lag reglera
                vad psyopsförbandet får och inte får göra?
              </item>
              <item>
                Avser ministern att uppdra åt Försvarsmakten att i sitt arbete
                tydligare skilja på psyops och informationsverksamhet?
              </item>
            </list>
          </p>
        </div>
      </div>
    </body>
  </text>
</TEI>
