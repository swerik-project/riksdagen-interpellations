<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0504">
  <teiHeader>
    <fileDesc>
      <titleStmt>
        <title>Interpellation 2016/17:504 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:504 av Jens Holm (V) till Statsrådet Sven-Erik Bucht (S) om Havskonferensen och fiskeavtalen</title>
          <idno type="rdwebb">H410504</idno>
          <ref type="dokument_url_text">http://data.riksdagen.se/dokument/H410504/text</ref>
          <ref type="dokument_url_html">http://data.riksdagen.se/dokument/H410504</ref>
          <ref type="dokumentstatus_url_xml">http://data.riksdagen.se/dokumentstatus/H410504</ref>
          <ref type="downloadurl">https://mhdownload.riksdagen.se/VOD1/PAL169/2442205250013258321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/havskonferensen-och-fiskeavtalen_H410504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Statsrådet Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-SpTYeiN1dxeMSwPvuwPbjW">
          <note>Interpellationen är besvarad</note>
        </correspAction>
        <correspAction type="sent" xml:id="i-9pb6WArdCD6dJ4udBRyKgL" corresp="i-HNw1w34Sd2tGfFnWtdrzZb">
          <date when="2017-05-05"/>
        </correspAction>
        <correspAction type="received" xml:id="i-VkMhSU92sQnC8ChCwJQKo" corresp="i-CicdbyfBoitjsXT8ugY99b">
          <date when="2017-05-09"/>
        </correspAction>
        <correspAction type="answered" xml:id="i-Whk7Tbp1ru4KwSNrJUP57f">
          <date when="2017-05-30"/>
        </correspAction>
        <correspAction type="answered" xml:id="i-Y6ro6emB4Fo18M6hj6MrQa" corresp="i-6DUjgAy3EMiPSCDgTnkpXL">
          <date when="2017-05-30"/>
        </correspAction>
        <correspContext corresp="i-Y6ro6emB4Fo18M6hj6MrQa">
          <ref type="record" target="prot-201617--116">Protokoll 2016/17:116 Tisdagen den 30 maj</ref>
          <ref type="recordSection" target="unsetDivId">Svar på interpellation 2016/17:504 om havskonferensen och fiskeavtalen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MXXLHqRuq9tkfru1KRVTPv">
            Interpellation 2016/17:504 Havskonferensen och fiskeavtalen av
            Jens Holm (V) till Statsrådet Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-A8p8yyQVPBsrvRGUzNoGoL">
            Den 5 juni inleds konferensen The Ocean Conference i New York,
            USA. Det är Sverige och Fiji som gemensamt bjuder in till konferensen.
            Ett huvudtema för konferensen är FN:s hållbarhetsmål nr 14 som
            handlar om hållbar förvaltning av marina resurser. Det är första
            gången som ett av de nya hållbarhetsmålen lyfts till en FN-konferens.
            Det är därför en mycket viktig konferens och ett bra tillfälle
            att lyfta frågor som hållbart fiske och överlag hur vi ska få
            ekosystem i balans.
          </p>
          <p xml:id="i-PiH88zLcykCphXJYWKbUQw">
            Dagens industriella form av fiske som bedrivs i en stor del av
            världen är inte socialt eller ekologiskt hållbar. 90 procent av
            de kommersiella fiskebestånden i världen är fullt utnyttjade eller
            överutnyttjade. Delvis som en kolonial rest hämtar europeiska
            fiskeflottor upp fisk från fattiga länders vatten. EU gör detta
            genom ett fjortontal så kallade fiskepartnerskapsavtal med företrädesvis
            fattiga länder i Afrika. Även om en del ändringar har gjorts av
            dessa avtal – att en mindre summa ska kunna gå till lokal fiskeförvaltning
            och att man endast får fiska på ett överskott – kvarstår grundproblematiken,
            nämligen att stora summor av våra skattepengar går till att europeiska
            flottor tömmer dessa länders vatten på fisk. Ungefär 180 miljoner
            euro läggs årligen på att tillgängliggöra fattiga länders fiskevatten
            för europeiska fiskeflottor. Även om EU säger att en del av denna
            summa ska gå till att utveckla lokalt fiske, är det bara en liten
            del. Den absoluta merparten av våra gemensamma medel går till
            att suga ut andra länders resurser. Det här torde vara så långt
            ifrån ett socialt och ekologiskt hållbart fiske man kan komma.
          </p>
          <p xml:id="i-NFrusNQFKn53G3UXhhJDvM">
            Så här skulle det inte behöva vara. Precis som bistånds- och
            klimatministern själv har konstaterat i boken Tyst hav (Ordfront
            2007) vore en bättre väg att låta utvecklingsländerna själva ta
            hand om sina fiskeresurser. I boken framhålls Namibia som ett
            gott exempel. Namibia har sedan i början av 1990-talet, trots
            EU:s försök till det motsatta, inte längre något fiskeavtal med
            EU. ”Namibias egen fiskeindustri har däremot gått från klarhet
            till klarhet” efter att man övergett EU:s fiskeavtal, framgår
            det på s. 137 i boken.
          </p>
          <p xml:id="i-Rbf7NAfvVWrgobuM351jwb">
            Det här skulle förstås kunna vara vägen framåt för Mauretanien,
            São Tomé och Príncipe, Kap Verde, Gabon, Guinea-Bissau, Tanzania
            och andra länder som i dag har fiskeavtal med EU. EU, och något
            land inom EU, skulle kunna föreslå länderna alternativet till
            de nykoloniala avtalen; att avtalen omvandlas till projekt för
            lokalt och hållbart fiske i stället för att tillfredsställa europeiska
            fiskeflottors önskan om att maximera sina fångster. Det landet
            skulle kunna vara Sverige och frågan skulle kunna väckas i New
            York. Havskonferensen i New York är extra lämplig eftersom fler
            länder än EU fiskar i utvecklingsländernas fiskevatten.
          </p>
          <p xml:id="i-CBGwKPq7ZHQLRAJcRtRogY">
            Sedan S-MP-regeringen kom till makten hösten 2014 har flera fiskeavtal
            varit uppe till beslut på EU-nivå. Dessvärre kan jag inte erinra
            mig att om regeringen en enda gång har lyft fram förslag om att
            avsluta eller omvandla dessa avtal. Tvärtom har man vid mängder
            av tillfällen sedan 2014 röstat för att förlänga och/eller fördjupa
            dessa avtal.
          </p>
        </div>
        <div type="ipQuestion">
          <p xml:id="i-EGBb9u9dVGmVA27HVeDFTy">
            Med anledning av detta vill jag fråga statsrådet Isabella Lövin:
            <list rend="unordered">
              <item>
                Delar statsrådet bedömningen att EU:s och andra industrialiserade
                staters fiskeavtal med fattiga länder bör upphöra eller i grunden
                omvandlas av de skäl som anförs ovan, och tänker statsrådet i
                så fall lyfta detta vid konferensen?
              </item>
              <item>
                Kommer statsrådet att verka för att EU:s fiskepartnerskapsavtal
                omvandlas till samarbetsprojekt för att utveckla lokalt och hållbart
                fiske?
              </item>
            </list>
          </p>
        </div>
      </div>
    </body>
  </text>
</TEI>
