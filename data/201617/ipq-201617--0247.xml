<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0247">
  <teiHeader>
    <fileDesc>
      <titleStmt>
        <title>Interpellation 2016/17:247 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:247 av Ali Esbati (V) till Arbetsmarknads- och etableringsminister Ylva Johansson (S) om Kontrollregim för arbetslösa och företag</title>
          <idno type="rdwebb">H410247</idno>
          <ref type="dokument_url_text">http://data.riksdagen.se/dokument/H410247/text</ref>
          <ref type="dokument_url_html">http://data.riksdagen.se/dokument/H410247</ref>
          <ref type="dokumentstatus_url_xml">http://data.riksdagen.se/dokumentstatus/H410247</ref>
          <ref type="downloadurl">https://mhdownload.riksdagen.se/VOD1/PAL169/2442205280013718521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kontrollregim-for-arbetslosa-och-foretag_H410247</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5m9tM9KCkDhzrgUSK14Upv">
          <note>Interpellationen är besvarad</note>
        </correspAction>
        <correspAction type="sent" xml:id="i-CJMLpdik3tjpYoAnMzvJMR" corresp="i-TxLwXp3MJemR8iGdYER2aZ">
          <date when="2017-01-24"/>
        </correspAction>
        <correspAction type="received" xml:id="i-Pxt9APwu8roASgm7t3drPG" corresp="i-SZKUTdtCrCo58yNCQsH76">
          <date when="2017-01-26"/>
        </correspAction>
        <correspAction type="answered" xml:id="i-8gXEV2T3UfWMYPjwYWuhos" corresp="i-SZKUTdtCrCo58yNCQsH76">
          <date when="2017-02-21"/>
        </correspAction>
        <correspContext corresp="i-8gXEV2T3UfWMYPjwYWuhos">
          <ref type="record" target="prot-201617--071">Protokoll 2016/17:71 Tisdagen den 21 februari</ref>
          <ref type="recordSection" target="unsetDivId">Svar på interpellation 2016/17:247 om kontrollregim för arbetslösa och företag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VvsXqpjLDqnMjzuNtsgT3A">
            Interpellation 2016/17:247 Kontrollregim för arbetslösa och företag
            av Ali Esbati (V) till Arbetsmarknads- och etableringsminister
            Ylva Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BhN71RUU6Vib1mdqHmcfdu">
            Tidningen Dagens Arbete uppmärksammar i en angelägen granskning
            den 23 januari den stora obalans som finns i kontroll av och sanktioner
            mot arbetslösa respektive de företag som tar del av bidrag från
            Arbetsförmedlingen.
          </p>
          <p xml:id="i-KSSMKJsx44Jy4q3YjxsD3">
            Den svenska modellen med aktiv arbetsmarknadspolitik bygger på
            att individen ansvarar för att söka arbete, men också på att samhället
            ställer upp med stöd. Både ekonomiskt genom arbetslöshetsförsäkringen
            och på annat sätt genom möjlighet till fortbildning eller motsvarande.
            Under regeringen Reinfeldt genomfördes en ideologiskt motiverad
            nedmontering av arbetslöshetsförsäkringen och av Arbetsförmedlingens
            stöd till arbetssökande, samtidigt med en utbyggnad av kontroll-
            och sanktionsapparaten riktad mot arbetslösa. Parallellt med detta
            byggdes stödsystemen till externa aktörer ut, ofta med en mycket
            löslig kontroll och uppföljning.
          </p>
          <p xml:id="i-3R4gppsQ2uwTpuRkRHRfCX">
            Resultatet har varit tydligt och känt. Arbetslösheten sjönk inte,
            men det gjorde de arbetslösas inkomster, liksom förtroendet för
            Arbetsförmedlingen.
          </p>
          <p xml:id="i-JKMrReM58mCTWYUyARstvf">
            Efter valet 2014 och med budgetsamarbetet mellan regeringen och
            Vänsterpartiet har arbetslöshetsförsäkringen börjat lappas ihop
            igen, vilket är glädjande. Glädjande är också att ansvarigt statsråd
            har uttryckt förståelse för problemet med att Arbetsförmedlingens
            uppdrag blivit så starkt kontrollerande och bestraffande. En välkommen
            omläggning av arbetsmarknadspolitiken har inletts.
          </p>
          <p xml:id="i-7tMACu1fLPhG7PNgginMGh">
            Men när det gäller den obalanserade kontrollen har det hänt för
            lite i verkligheten. Exempelvis har systemet med de tidsödande
            aktivitetsrapporterna till och med utvidgats. Samtidigt fortsätter
            kontrollen av de företag som får pengar från staten för att ta
            emot arbetskraft att vara ganska svag. Detta har inte minst påpekats
            av flera fackliga organisationer.
          </p>
          <p xml:id="i-6pzLQKmvEVDxNG47sh3rEY">
            Jag menar att den här situationen och obalansen är mycket otillfredsställande
            och något som en rödgrön regering borde vara intresserad av att
            ta tag i. Vänsterpartiet har därför på olika sätt och under många
            år lagt förslag för att dels få fram mer ändamålsenliga och förtroendefulla
            system för de arbetslösa, dels se till att bekämpa problemen med
            fusk och bedrägerier bland stödmottagande företag.
          </p>
          <p xml:id="i-WSWXaSc2nh69uj9wt1Fri8">
            Jag vill mot bakgrund av detta fråga arbetsmarknads- och etableringsminister
            Ylva Johansson:
          </p>
          <p xml:id="i-G6C8eMPFic8C9GmFrTW8ab">
            1. Avser ministern att ta initiativ för att se över systemet
            med aktivitetsrapporter?
          </p>
          <p xml:id="i-CRmSJonUeX3WmjzZj1DrCa">
            2. Avser ministern att ta initiativ för att skärpa kontrollen
            av och sanktionerna mot företag som erhåller bidrag från Arbetsförmedlingen?
          </p>
          <p xml:id="i-UTPvtvXaLn897HeWgk34JA">
            3. Avser ministern att på annat sätt medverka till att ändra
            prioriteringarna hos Arbetsförmedlingen, från fokus på kontroll
            till fokus på stöd och handledning?
          </p>
        </div>
      </div>
    </body>
  </text>
</TEI>
