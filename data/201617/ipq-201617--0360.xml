<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0360">
  <teiHeader>
    <fileDesc>
      <titleStmt>
        <title>Interpellation 2016/17:360 av Niklas Wykman (M)</title>
        <author>Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:360 av Niklas Wykman (M) till Arbetsmarknads- och etableringsminister Ylva Johansson (S) om Tudelningen på svensk arbetsmarknad</title>
          <idno type="rdwebb">H410360</idno>
          <ref type="dokument_url_text">http://data.riksdagen.se/dokument/H410360/text</ref>
          <ref type="dokument_url_html">http://data.riksdagen.se/dokument/H410360</ref>
          <ref type="dokumentstatus_url_xml">http://data.riksdagen.se/dokumentstatus/H410360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknads- och etableringsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-26JwMpJPh7ufEnA9hhtP9j</idno>
            <persName>Niklas Wykman</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-As9LTFttKscK96g5sitJMK">
          <note>Interpellationen är återtagen</note>
        </correspAction>
        <correspAction type="sent" xml:id="i-MCdRawkK4ZzQvMyTgh52ej" corresp="i-26JwMpJPh7ufEnA9hhtP9j">
          <date when="2017-03-08"/>
        </correspAction>
        <correspAction type="received" xml:id="i-8LBoERtSbtUrwXQBethSeK" corresp="i-SZKUTdtCrCo58yNCQsH76">
          <date when="2017-03-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AQfXJhfcSeaMMBEkwgHRuh">
            Interpellation 2016/17:360 Tudelningen på svensk arbetsmarknad
            av Niklas Wykman (M) till Arbetsmarknads- och etableringsminister
            Ylva Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PrgdJub4Le4GULJV7i2vFn">
            Svensk arbetsmarknad är tudelad. Samtidigt som de flesta har
            relativt goda möjligheter att hitta arbete växer antalet arbetssökande
            som stått utan jobb en längre tid. Att antalet långtidsinskrivna
            hos Arbetsförmedlingen ökar trots högkonjunktur är oroande. Förbättrade
            förutsättningar för dem som stått utanför länge att komma i jobb
            bör vara en prioriterad fråga för regeringen. Och förutsättningarna
            för framväxten av fler jobb behöver stärkas.
          </p>
          <p xml:id="i-XXssC2VWUEFaiCf53tCMRu">
            De flesta nya jobb skapas av små och medelstora företag. Alliansregeringen
            tillsatte en utredning som skulle se över de så kallade 3:12-reglerna
            i syfte att underlätta generationsskiften i mindre företag. Efter
            att nuvarande regering ändrat direktiven till utredningen har
            förslagen i stället kommit att fokusera på höjda skatter. Att
            öka skattebördan på investeringar och jobbtillväxt är en riskabel
            väg att gå.
          </p>
          <p xml:id="i-XKMXsWiFTqUhwi6KgBEyqJ">
            Utredningen om 3:12-reglerna, Översyn av skattereglerna för delägare
            i fåmansföretag (SOU 2016:75), landade på regeringens bord i slutet
            av förra året. I utredningen framkommer att förslagen kan komma
            att ha negativ påverkan på sysselsättningen. ”Utöver de effekter
            som beskrivits ovan kan man i och för sig tänka sig att sysselsättningen
            påverkas på lång sikt. Ett ökat skatteuttag för företag, framför
            allt i ett inledningsskede, kan påverka benägenheten att starta
            företag. Om de föreslagna reglerna gör att färre företag etableras
            kan det få effekter på sysselsättningen i ett senare skede. Utredningen
            har dock ingen möjlighet att kvantifiera en eventuell effekt på
            sysselsättningen”, står att läsa.
          </p>
          <p xml:id="i-Jehft2KHTLxnmGuGZLv6JY">
            Utredningens förslag har kritiserats av flera instanser som pekar
            på att förslagen sammantaget ger sämre förutsättningar för företagande,
            vilket skulle leda till minskat nyföretagande, färre investeringar
            och lägre sysselsättning.
          </p>
          <p xml:id="i-PVxH6JtKJhxQngYCm7hBfW">
            Statsministern har lovat att ”jobbstreama” varje beslut, det
            vill säga basera beslutet på om förslaget leder till fler jobb
            eller inte. ”Om jag får bilda regering så kommer jag att kräva
            besked av varje statsråd och varje myndighetschef om ett beslut
            innebär fler jobb eller ej”, sa Stefan Löfven 2014. Det är med
            dessa glasögon regeringen nu bör granska förslaget till nya 3:12-regler.
          </p>
          <p xml:id="i-VnF6waZktEoancUkmq7NxY">
            Om antalet jobb i ekonomin skulle minska så skulle de som redan
            stått utan arbete en längre tid få ännu svårare att konkurrera.
            Tudelningen på arbetsmarknaden riskerar i det läget att öka ytterligare.
          </p>
          <p xml:id="i-5yzJvoow4KUck7hHcufx5w">
            Med anledning av ovanstående är min fråga till arbetsmarknads-
            och etableringsminister Ylva Johansson:
          </p>
          <p xml:id="i-WbH46PjuSbcXcPD3eHyRRV">
            Anser ministern att de kraftiga skattehöjningarna på jobbskapande
            är förenliga med att minska tudelningen på svensk arbetsmarknad?
          </p>
        </div>
      </div>
    </body>
  </text>
</TEI>
