<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0066">
  <teiHeader>
    <fileDesc>
      <titleStmt>
        <title>Interpellation 2016/17:66 av Ola Johansson (C)</title>
        <author>Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:66 av Ola Johansson (C) till Statsrådet Peter Eriksson (MP) om Statliga verk och myndigheter som stoppar bostäder</title>
          <idno type="rdwebb">H41066</idno>
          <ref type="dokument_url_text">http://data.riksdagen.se/dokument/H41066/text</ref>
          <ref type="dokument_url_html">http://data.riksdagen.se/dokument/H41066</ref>
          <ref type="dokumentstatus_url_xml">http://data.riksdagen.se/dokumentstatus/H41066</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Statsrådet Peter Eriksson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <persName>Ola Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-R8Avvonn3cTnLZDRJzasB8">
          <note>Interpellationen är återtagen</note>
        </correspAction>
        <correspAction type="sent" xml:id="i-Pu4agYvkRHuRY51RrtZ8cm" corresp="i-RSqbTnBBX6dtdvF5RUM8Lr">
          <date when="2016-10-18"/>
        </correspAction>
        <correspAction type="received" xml:id="i-C4bzryjfD2Z8afsKrsgXFs" corresp="i-9BUsH2Bn1bGihptNC5r7uq">
          <date when="2016-10-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HsnvmH6yzBbDsZsvvRbS64">
            Interpellation 2016/17:66 Statliga verk och myndigheter som stoppar
            bostäder av Ola Johansson (C) till Statsrådet Peter Eriksson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9gWRKrcHeVthhHzave81GA">
            Behovet av nya bostäder är stort i hela landet, och många anger
            bristen på byggbar mark att planlägga som det främsta hindret
            mot att snabbt få ett slut på bostadskrisen.
          </p>
          <p xml:id="i-Xuo4ASZw8qwgD9Z9Ay5QjK">
            De orter som har störst potential att snabbt leverera bostäder
            är tillväxtkommuner med långt framskridna planer och ett aktivt
            planarbete. Kring dessa är byggbolagens intresse som störst. Det
            är också där som kritiken är hårdast mot långa och oförutsägbara
            planprocesser, med hinder av olika slag. Man talar om planprocesser
            på upp till åtta till tolv år från idé till inflyttningsklara
            bostäder.
          </p>
          <p xml:id="i-4kQWo8TFupugfWmnpb2hWT">
            Sådana hinder utgörs inte sällan av riksintressen, strandskydd,
            antikvariska bevarandeintressen, kulturminnen, behovet av arkeologiska
            utgrävningar, biotopskydd, verksamhetsbuller från exempelvis flyg
            och hamnverksamhet, försvarsanläggningar, fångvårdsanstalter och
            andra statligt förvaltade tillgångar.
          </p>
          <p xml:id="i-7U3SJikTHo57vqYoN3UTts">
            Ett mycket uppmärksammat exempel är Linköpings planer på att
            bebygga bland annat egendom som tillhör Tuna kungsgård med ca
            2 500 bostäder. Riksantikvarieämbetet har i ett sent skede ändrat
            skyddsbestämmelserna så att kungsgården i sin helhet ska utgöra
            statligt byggnadsminne och omfattas av skyddsbestämmelser. ”Områdets
            struktur med åkrar, hagmarker, skogar, vägar, bäckar och alléer
            får inte förändras till sin karaktär”, anges det i skyddsbestämmelserna.
            Beslutet kan inte överprövas i högre instans. Linköpings kommun
            ges inte heller rätt att yttra sig i ärendet, trots att cirka
            hälften av planområdet påverkas och hela 1 200 bostäder stoppas,
            med hänvisning till 8 § förordningen om statliga byggnadsminnen.
          </p>
          <p xml:id="i-4MwHEGXKBrzMj55Dwv1qqJ">
            Planförslaget är framtaget i en helhet, och genomförbarheten
            vad gäller bland annat kollektivtrafiklösning och exploateringsekonomi
            för hela översiktsplanen påverkas därför av förslaget. I realiteten
            stoppas en planprocess som pågått oavbrutet sedan 2012.
          </p>
          <p xml:id="i-31SXSEZbhc1Db3Xa373prL">
            Uppgivenheten i Linköping är stor. Tyvärr är fallet bara ett,
            om än ett av de främsta, av flera exempel där olika statliga intressen,
            skydd och bevaranden hindrat en önskad utveckling. Regeringen
            bör genom en tydlig myndighetsstyrning förhindra att myndigheter
            stoppar bostadsbyggande genom ändrade skyddsbestämmelser kopplade
            till riksintressesystemen. Regeringen måste tydliggöra för myndigheterna
            att behovet av bostäder väger tyngre än riksintressen givet den
            akuta bristen och behovet av att planera för fler bostäder.
          </p>
          <p xml:id="i-QoH9izLrt5yAkFu2pER1vc">
            Min fråga till statsrådet Peter Eriksson lyder således:
          </p>
          <p xml:id="i-XSsP6xdxoriVbnCgXvkA32">
            Vilka åtgärder tänker statsrådet vidta inom ramen för sitt ansvarsområde
            i regeringen för att bostadsbyggande inte ska kunna stoppas av
            myndigheter t.ex. på det sätt som skett vid Tuna kungsgård?
          </p>
        </div>
      </div>
    </body>
  </text>
</TEI>
