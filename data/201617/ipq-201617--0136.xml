<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0136">
  <teiHeader>
    <fileDesc>
      <titleStmt>
        <title>Interpellation 2016/17:136 av Krister Hammarbergh (M)</title>
        <author>Krister Hammarbergh (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:136 av Krister Hammarbergh (M) till Statsrådet Anders Ygeman (S) om Deltidspoliser</title>
          <idno type="rdwebb">H410136</idno>
          <ref type="dokument_url_text">http://data.riksdagen.se/dokument/H410136/text</ref>
          <ref type="dokument_url_html">http://data.riksdagen.se/dokument/H410136</ref>
          <ref type="dokumentstatus_url_xml">http://data.riksdagen.se/dokumentstatus/H410136</ref>
          <ref type="downloadurl">https://mhdownload.riksdagen.se/VOD1/PAL169/2442205280013831321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/deltidspoliser_H410136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <persName>Krister Hammarbergh</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Ro7Qj91HPkJtkSkPLqRdWf">
          <note>Interpellationen är besvarad</note>
        </correspAction>
        <correspAction type="sent" xml:id="i-Qnhfxm3J8zj2TrmJRu3Ybo" corresp="i-NiuBLX8hzt3w2Uyev12Wbt">
          <date when="2016-11-21"/>
        </correspAction>
        <correspAction type="received" xml:id="i-FWeorGNnj7HgVt9cgjRsGG" corresp="i-NW2TEoH8XmW9aSn2aKJ8EA">
          <date when="2016-11-23"/>
        </correspAction>
        <correspAction type="answered" xml:id="i-QDhFQ7XaDBHCNHkdMZNa8U">
          <date when="2016-12-16"/>
        </correspAction>
        <correspAction type="answered" xml:id="i-YWixtHjsyWNbiftshawbNa" corresp="i-NW2TEoH8XmW9aSn2aKJ8EA">
          <date when="2016-12-16"/>
        </correspAction>
        <correspContext corresp="i-YWixtHjsyWNbiftshawbNa">
          <ref type="record" target="prot-201617--048">Protokoll 2016/17:48 Fredagen den 16 december</ref>
          <ref type="recordSection" target="unsetDivId">Svar på interpellation 2016/17:136 om deltidspoliser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GAhmF6LeT1GQ8zUn9gmNbK">
            Interpellation 2016/17:136 Deltidspoliser av Krister Hammarbergh
            (M) till Statsrådet Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ase1QS7WmwUg23qKkouwFc">
            För Moderaterna är det självklart att Polismyndigheten ska fungera
            väl i hela Sverige. En bärande tanke bakom omorganisationen av
            polisen var att förbättra resultaten och att utöka den lokala
            polisbemanningen i hela landet. Målsättningen är viktig och är
            grunden för att kunna förbättra den svenska polisen. Målsättningen
            har dock långt ifrån nåtts, vilket bland annat Statskontorets
            utvärdering av polisreformen har visat.
          </p>
          <p xml:id="i-XAvYL3BFy6MJfZknXouvKi">
            Det lokala polisarbetet behöver stärkas, inte minst i de delar
            av landet där avstånden är stora och befolkningsunderlaget är
            litet samt i landets utanförskapsområden.
          </p>
          <p xml:id="i-FqbxkJ59XesnoeEfCZ7Gjy">
            Svensk polis står inför stora utmaningar. De sjunkande utredningsresultaten
            är en tydlig indikator som visar att utvecklingen just nu går
            åt fel håll. Många medborgare upplever dessutom att de saknar
            en närvarande och synlig polis. Detta är särskilt påtagligt på
            lands- och glesbygd.
          </p>
          <p xml:id="i-QfXkDcbcFbLgYRfEzCH1a8">
            Det behövs en kombination av ökade resurser och mer effektiva
            sätt att använda befintliga ekonomiska och personella resurser.
            De åtgärder som regeringen har lagt fram för riksdagen är i det
            sammanhanget inte tillräckliga, utan mer behöver göras.
          </p>
          <p xml:id="i-Jm6gZmTt2o6xQEnMTqzxTX">
            Jag har tidigare, i en skriftlig fråga, frågat statsrådet hur
            han ser på Moderaternas förslag om att undersöka möjligheten att
            införa ett system med deltidspolis för att avhjälpa polisens resursbrist.
            Statsrådets svar på frågan antyder att han väljer att tolka vårt
            förslag i en riktning som handlar om polisanställdas möjlighet
            att arbeta deltid. Detta är en felaktig tolkning av vårt förslag.
          </p>
          <p xml:id="i-NbHvbKFqkXvCcSDYr4Ek9i">
            Stora delar av räddningstjänsten i landets kommuner, landsting
            och regioner bygger i dag på deltidsanställd personal, vilket
            fungerar väldigt väl. För att polisen bättre ska kunna anpassa
            sin verksamhet utifrån lokala behov och förutsättningar vill vi
            därför se över möjligheten att införa deltidspoliser. Detta ska
            vara fullt utbildade poliser som väljer att kombinera sin anställning
            inom polisen med ett annat yrke. Ett sådant system skulle inte
            bara kunna leda till en mer lokalt förankrad polis i hela landet
            utan också vara en stor tillgång vid särskilda händelser, som
            exempelvis Husbykravallerna eller vid den stora flyktingströmmen
            förra året.
          </p>
          <p xml:id="i-SXFZqiXwMXFqu7GK5apA3C">
            Deltidspoliser skulle även innebära en möjlighet att snabbt få
            tillgång till utbildad polis för att stödja den ordinarie verksamheten
            på ett välbehövligt sätt. Det vore också ett sätt att se till
            att lands- och glesbygd skulle kunna få tillgång till fler poliser.
          </p>
          <p xml:id="i-WkmhXmJTKUuyUBJMCpg2wb">
            Mot bakgrund av ovanstående vill jag rikta följande frågor till
            statsrådet:
          </p>
          <p xml:id="i-9Lugm39cJEACErq6tq2WR3">
            Hur ser statsrådet på möjligheten att införa ett system med deltidspoliser
            enligt det förslag Moderaterna har lagt fram för att stärka polisens
            förmåga särskilt på lands- och glesbygden?
          </p>
          <p xml:id="i-7e2Phm3GGJzfBmNHukNYfZ">
            Avser statsrådet och därigenom regeringen att ta några initiativ
            för att utreda förutsättningarna för att införa ett system med
            deltidspoliser i Sverige?
          </p>
        </div>
      </div>
    </body>
  </text>
</TEI>
