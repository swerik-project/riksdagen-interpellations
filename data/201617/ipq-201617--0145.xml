<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0145">
  <teiHeader>
    <fileDesc>
      <titleStmt>
        <title>Interpellation 2016/17:145 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:145 av Jens Holm (V) till Statsrådet Anna Johansson (S) om Åtgärder för att minska flygets utsläpp</title>
          <idno type="rdwebb">H410145</idno>
          <ref type="dokument_url_text">http://data.riksdagen.se/dokument/H410145/text</ref>
          <ref type="dokument_url_html">http://data.riksdagen.se/dokument/H410145</ref>
          <ref type="dokumentstatus_url_xml">http://data.riksdagen.se/dokumentstatus/H410145</ref>
          <ref type="downloadurl">https://mhdownload.riksdagen.se/VOD1/PAL169/2442205280013821721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/atgarder-for-att-minska-flygets-utslapp_H410145</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BSnD8Pzt4D92DNm9qhEGNu">
          <note>Interpellationen är besvarad</note>
        </correspAction>
        <correspAction type="sent" xml:id="i-N5mhbaC273QMSmgXkLGhJ4" corresp="i-HNw1w34Sd2tGfFnWtdrzZb">
          <date when="2016-11-23"/>
        </correspAction>
        <correspAction type="received" xml:id="i-AZLw8NdxBGy5F7Y1Agvsms" corresp="i-CicdbyfBoitjsXT8ugY99b">
          <date when="2016-11-25"/>
        </correspAction>
        <correspAction type="answered" xml:id="i-KkUMD1CPm2kjMHNdXJf6w3">
          <date when="2016-12-20"/>
        </correspAction>
        <correspAction type="answered" xml:id="i-XhDb6ZwDYm2iJNq3jw871m" corresp="i-KCD2VhpJdc1azCNdSgfLQp">
          <date when="2016-12-20"/>
        </correspAction>
        <correspContext corresp="i-XhDb6ZwDYm2iJNq3jw871m">
          <ref type="record" target="prot-201617--050">Protokoll 2016/17:50 Tisdagen den 20 december</ref>
          <ref type="recordSection" target="unsetDivId">Svar på interpellation 2016/17:145 om åtgärder för att minska flygets utsläpp</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6cS6AMeGXX2RKEQuCFqxjE">
            Interpellation 2016/17:145 Åtgärder för att minska flygets utsläpp
            av Jens Holm (V) till Statsrådet Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8T1SSDD4tL1Kx2gZEsLSLg">
            Utsläppen från den internationella flygsektorn är troligen de
            snabbast växande utsläppen i världen räknat per sektor. Sedan
            1990 har de ökat med mer än 70 procent. Hade flygsektorn varit
            ett land hade det varit världens sjunde största utsläppare. Även
            i Sverige växer utsläppen från vårt utrikesflygande snabbt och
            dess klimatpåverkan är nu ungefär lika stor som de samlade utsläppen
            från Sveriges personbilar. Dessvärre saknar Sverige konkreta styrmedel
            för att minska dessa utsläpp. En särskild utredare ska på regeringens
            uppdrag ta fram förslag på skatt på flygresor i syfte att minska
            sektorns klimatpåverkan. Det är bra, men mer borde göras både
            nationellt och internationellt.
          </p>
          <p xml:id="i-Ns33szApcZtZ4JVTLH4r38">
            Den parlamentariskt tillsatta Miljömålsberedningen lyckades tidigare
            i år inte komma med några konkreta förslag för hur flygets utsläpp
            ska minska. Beredningen hänvisade bland annat till förhandlingarna
            inom det internationella luftfartsorganet, ICAO. Tidigare i höst
            kom länderna inom ICAO överens om hur flygets utsläpp ska hanteras.
            Flygsektorns utsläpp kommer att få fortsätta att öka fram till
            och med 2020. De utsläpp som ökar efter 2020 får sektorn kompensera
            med uppköp av krediter i ett frivilligt så kallat marknadsbaserat
            system, Corsia. Efter 2027 ska systemet bli obligatoriskt för
            de deltagande länderna. ICAO-överenskommelsen anses inte vara
            förenlig med Parisavtalets mål att begränsa uppvärmningen till
            långt under 2 grader Celsius och att åtgärder ska vidtas med sikte
            på 1,5 graders maximal uppvärmning. Överenskommelsen har kritiserats
            av miljörörelse och forskare, men välkomnats av regeringen (pressmeddelande
            den 6 oktober 2016).
          </p>
          <p xml:id="i-S1xdVgrsT4TGjuPaNURd4Q">
            ICAO-överenskommelsen innebär att flygets utsläpp kan fortsätta
            att öka. Överenskommelsen talar inte om beteendeförändring eller
            minskat flygresande, utan i stället att växande utsläpp ska kompenseras
            med osäkra krediter. Detta riskerar att äventyra Parisavtalet
            och hela ambitionen om att förhindra en eskalerande och direkt
            farlig klimatförändring. Det är uppenbart att mycket mer måste
            göras för att komma till rätta med flygindustrins snabbt växande
            utsläpp.
          </p>
          <p xml:id="i-W4cn8gPhgFw7e9vdaEjzr7">
            Redan Klimatberedningen 2008 konstaterade att det inte räcker
            att driva frågan om minskade utsläpp från flygsektorn internationellt
            utan att Sverige även behöver ta ett nationellt ansvar. I Miljömålsberedningens
            betänkande från i år tas olika exempel på åtgärder för minskade
            utsläpp från flygsektorn upp. Länder som Storbritannien och Tyskland
            har infört flygskatter för att minska flygets klimatpåverkan.
            Andra exempel som tas upp är att flyget betalar koldioxidskatt/energiskatt
            för flygbränsle, full moms på flygresor, kvotplikt med förnybart
            bränsle samt investeringar i mer miljöanpassade resealternativ
            än flygresor.
          </p>
        </div>
        <div type="ipQuestion">
          <p xml:id="i-LWzRxAkM7Z7ChmawEwUe66">
            Mot bakgrund av vad som anförts ovan vill jag fråga statsrådet
            Isabella Lövin:
            <list rend="unordered">
              <item>
                Gör statsrådet bedömningen att ICAO-överenskommelsen är förenlig
                med Parisavtalets målsättning om att begränsa uppvärmningen till
                långt under 2 grader Celsius?
              </item>
              <item>
                Avser statsrådet att vidta ytterligare åtgärder, förutom nämnda
                utredning om flygskatt, på det nationella planet för att minska
                flygsektorns snabbt växande utsläpp?
              </item>
              <item>
                Avser statsrådet att vidta åtgärder på det internationella planet
                för att minska flygsektorns snabbt växande utsläpp?
              </item>
            </list>
          </p>
        </div>
      </div>
    </body>
  </text>
</TEI>
