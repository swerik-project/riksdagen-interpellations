<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0251">
  <teiHeader>
    <fileDesc>
      <titleStmt>
        <title>Interpellation 2016/17:251 av Nina Lundström (L)</title>
        <author>Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:251 av Nina Lundström (L) till Statsrådet Anna Johansson (S) om Dubbdäcksavgift</title>
          <idno type="rdwebb">H410251</idno>
          <ref type="dokument_url_text">http://data.riksdagen.se/dokument/H410251/text</ref>
          <ref type="dokument_url_html">http://data.riksdagen.se/dokument/H410251</ref>
          <ref type="dokumentstatus_url_xml">http://data.riksdagen.se/dokumentstatus/H410251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HK52AaXqQGW25cUhqZEX6U">
          <note>Interpellationen är återtagen</note>
        </correspAction>
        <correspAction type="sent" xml:id="i-4aPADugC1v1wobzSccW3Wq" corresp="i-D6V9ti7ETxin1WbJjDaShE">
          <date when="2017-01-23"/>
        </correspAction>
        <correspAction type="received" xml:id="i-LP3NhCQBMdGywkjSWmreg9" corresp="i-KCD2VhpJdc1azCNdSgfLQp">
          <date when="2017-01-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VnysKx7cFcMbcjgwt6GWBU">
            Interpellation 2016/17:251 Dubbdäcksavgift av Nina Lundström
            (L) till Statsrådet Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V8FfiGzthsZbtDyhFvoaiN">
            Avåkningar, kollisioner och stopp i trafiken har varit återkommande
            problem när vinterns ishalka och snökanoner slagit till. Framkomligheten
            på vägarna har påverkats och förutom stopp i trafiken har personskador
            inträffat. Det är illa både för de enskilda drabbade men även
            för samhällsekonomin.
          </p>
          <p xml:id="i-FGfUFoBcPab7kERX9xzWCP">
            Ishalka slår till varje vinter med stora trafiksvårigheter som
            följd. Med ishalka påminns vi om vikten av trafiksäkerhet och
            framkomlighet.
          </p>
          <p xml:id="i-VdMBPHnmLMtQdPot6276LG">
            Dubbdäcksförbudet i vissa kommuner är en åtgärd för att minska
            mängden partiklar. Sverige dömdes i maj 2011 för att ha överstigit
            gränsvärdet för partiklar i luften. År 2015 varnade kommissionen
            Sverige igen för att gränsvärdena har fortsatt att överskridas.
            Partiklarna kommer från asfalt, bildäck och avgaser men partiklar
            kan även komma från byggdamm och vedeldning. Därför behövs det
            många fler åtgärder för att förbättra luftkvaliteten såsom tidig
            och upprepad sandsopning, dammbindning och andra åtgärder. I en
            jämförelse med övriga EU-länder ligger dock Sverige bra till överlag
            vad gäller luftkvalitet. Men på vissa gator i vissa kommuner är
            andelen partiklar mer än 2,5 gånger så hög som på en motsvarande
            gata i till exempel Köpenhamn.
          </p>
          <p xml:id="i-GaNCX4NQbwnNkChLnpiYMN">
            Kommunerna har i dag rätt att förbjuda dubbdäck genom lokala
            trafikföreskrifter. Skälet för förbud är att dubbdäck bidrar till
            partiklar när bilar körs på torr bar asfalt. Alternativet att
            vidta andra åtgärder kostar pengar för kommunerna. Dubbdäcksförbud
            är en jämförelsevis billig metod när man inte väger in samhällsekonomiska
            konsekvenser i bredare mening som stopp i trafiken, olyckor och
            personskador.
          </p>
          <p xml:id="i-GCeXeJgdWRjWiwvDiDrmsp">
            Dubbdäck ruggar upp hal is och förbättrar väggreppet för bilister
            med vinterdäck utan dubbar. Det gäller även framkomlighet för
            bussar i kollektivtrafiken. Det krävs flera åtgärder för att förbättra
            framkomligheten och säkerheten på vintervägar. Kvaliteten på vägbeläggningen,
            snöröjning och halkbekämpning är centralt men självfallet måste
            även förare av fordon anpassa både fordonets hastighet och utrustning
            för det klimat vi lever i.
          </p>
          <p xml:id="i-9GuvXbhkJMj9DacNQoRon9">
            Förarens ansvar påverkas i dag negativt av de förbud i fråga
            om vinterdäck som nu etableras i städer. Förare fråntas rätten
            att göra en bedömning av vad som är bäst ur trafiksäkerhetssynpunkt.
            Förbud är förbud. Förbud förutsätter dessutom att polisen följer
            upp förbuden. I dag kan kommunerna inte införa avgifter för dubbdäck
            på grund av att lagstiftning inte möjliggör detta.
          </p>
          <p xml:id="i-K43keRjydpaNknFVwkukLy">
            Sammanfattningsvis är det med avgifter i stället för förbud möjligt
            att välja dubbdäck när så behövs. Avgifter skulle göra det möjligt
            att öka insatserna lokalt för att förbättra luftkvaliteten där
            så behövs.
          </p>
          <p xml:id="i-D8rEdWRshHGebvG19gq9Ek">
            Med anledning av detta vill jag ställa följande fråga till statsrådet
            Anna Johansson:
          </p>
          <p xml:id="i-QAiXFZvPCTbSWQTRGt17aP">
            Vilka åtgärder är statsrådet beredd att vidta för att det ska
            bli möjligt att införa avgifter för dubbdäck i kommuner som behöver
            detta på grund av luftkvaliteten?
          </p>
        </div>
      </div>
    </body>
  </text>
</TEI>
