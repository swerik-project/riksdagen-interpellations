<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0437">
  <teiHeader>
    <fileDesc>
      <titleStmt>
        <title>Interpellation 2016/17:437 av Magnus Oscarsson (KD)</title>
        <author>Magnus Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:437 av Magnus Oscarsson (KD) till Statsrådet Peter Eriksson (MP) om Bredband till alla</title>
          <idno type="rdwebb">H410437</idno>
          <ref type="dokument_url_text">http://data.riksdagen.se/dokument/H410437/text</ref>
          <ref type="dokument_url_html">http://data.riksdagen.se/dokument/H410437</ref>
          <ref type="dokumentstatus_url_xml">http://data.riksdagen.se/dokumentstatus/H410437</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Statsrådet Peter Eriksson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <persName>Magnus Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HMPn8oSuHQwH8mmSZtHinY">
          <note>Interpellationen är återtagen</note>
        </correspAction>
        <correspAction type="sent" xml:id="i-G2tTJbzX2MJeVc3ahcdw4H" corresp="i-7GFif5DyTUbb8eBXsbicsF">
          <date when="2017-04-06"/>
        </correspAction>
        <correspAction type="received" xml:id="i-Rx6CKEw1cthSsUSR5Be9Kc" corresp="i-9BUsH2Bn1bGihptNC5r7uq">
          <date when="2017-04-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NEzBsiv4YEFhSo7SNcRB9g">
            Interpellation 2016/17:437 Bredband till alla av Magnus Oscarsson
            (KD) till Statsrådet Peter Eriksson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MfngeVpmX1aW61U7u54dxY">
            Vi lever i en tid där den offentliga servicen – men även den
            kommersiella – alltmer upphör att finnas till hands i form av
            kontor och anställda av kött och blod. I stället förväntas vi
            som enskilda medborgare allt oftare använda nätet för allehanda
            ärenden. Den som saknar fungerande uppkoppling blir i allt högre
            grad isolerad från sina möjligheter att fullt ut fungera som medborgare.
          </p>
          <p xml:id="i-N7wq7on7okAgEqhvtBiDMT">
            Telia har påbörjat en avveckling av det fasta telefonnätet i
            syfte att ersätta detta med fiber eller mobil teknik. Det innebär
            att Telia i vissa områden exempelvis ersätter vanlig fast telefoni
            med lösningar via mobilnätet, och ersätter bredband via telejacket
            (ADSL) med fiber eller mobilt bredband. Detta har medfört att
            många abonnenter som tidigare haft fungerande bredbandstäckning
            har förlorat denna. När det fasta bredbandet försvinner uppstår
            stora merkostnader för abonnenten, som tvingas gå över till en
            mobil bredbandslösning (om sådan är möjlig). Kostnaden kan öka
            från 4 000 till 20 000 kronor per år och abonnent.
          </p>
          <p xml:id="i-KkrotQVRmsJKL5iBC54HR2">
            Telia klippte koppartråden för ca 10 000 abonnenter under 2016
            och planerar att klippa bort ytterligare 12 500 abonnenter under
            2017. Från många håll rapporteras om problem med anslutningen
            efter det att kopparnätet ersatts med mobilt bredband. Många mobilmaster
            blir överbelastade.
          </p>
          <p xml:id="i-AEm6YdHJ45yHE6PpuUM6sN">
            I en interpellation i april 2016 frågade jag statsrådet Damberg
            vad han tänkte göra för att garantera fortsatt tillgång till bredband
            för alla enskilda och företag på landsbygden som hotades av nedmonterat
            kopparnät utan rimligt alternativ. Tyvärr blev svaret inte tillfredsställande,
            då statsrådet inte accepterade principen att användarna inte ska
            berövas fungerande lösningar innan någon ny fungerande lösning
            finns på plats.
          </p>
          <p xml:id="i-XWKaDzuC94gZQuiNP6HPrU">
            Huvudalternativet till det nedmonterade kopparnätet på landsbygden
            har ansetts vara utbyggt mobilt bredband i glesbygd. Enligt PTS
            själv är 700-bandet särskilt gynnsamt för mobila bredbandstjänster
            i glesbygd. År 2014 beslöt regeringen att öppna upp 700-bandet
            för mobilt bredband från år 2017. Emellertid beslutade regeringen
            under hösten 2016 att skjuta upp tillgängliggörandet av 700-bandet
            med två år.
          </p>
          <p xml:id="i-PfaNpqeSFq5NAN3G43Cya9">
            Till min häpnad lät regeringen nedmonteringen av kopparnätet
            fortsätta som planerat, trots det nya beslutet om 700-bandet.
            Allt fler människor upplever nu frustrationen av att berövas fungerande
            bredbandsanslutning. Runt om i Sverige talas det om en skandal,
            det stora bredbandssveket. Ett socialdemokratiskt kommunalråd
            i Vännäs kommun vädjade till Telia att skjuta upp avvecklingen
            tills det finns fungerande alternativ.
          </p>
          <p xml:id="i-JL5pVdqkqhd1shjG1QmRqa">
            Regeringens agerande visar tydligt att man sätter systemen framför
            människan.
          </p>
          <p xml:id="i-NRr3YZNvcLVM2cdryejtAr">
            Det borde kunna ses som självklart att inte klippa det fasta
            kopparnätet innan ett fungerande alternativ finns på plats i det
            enskilda fallet. Det kan lätt ses som ett uttryck för storstadens
            arrogans när det gamla nätet tas bort innan ett nytt fast fibernät
            finns på plats.
          </p>
          <p xml:id="i-PMecoS7MMpofyv9SsUp924">
            Landsbygdskommittén, som presenterade sitt betänkande i januari
            2017, föreslår att regeringen säkerställer tillgången till bredband
            för de hushåll och företag som står utan uppkoppling i samband
            med avvecklingen av kopparnäten. Kommittén skriver att problemen
            riskerar att fortgå fram till 2020. För att inte kommuninvånare
            i landsbygderna ska stå utan en fungerande uppkoppling föreslår
            kommittén därför att regeringen omgående tar initiativ till att
            säkerställa tillgången till bredband för de hushåll och företag
            som står utan ersättning i samband med Telias förändringar av
            kopparnäten. Som möjliga åtgärder föreslår kommittén att den så
            kallade SOT-nivån omgående höjs, alternativt att man driver på
            marknadens aktörer för ett snabbare teknikskifte i landsbygderna.
            Kommittén nämner också att staten i egenskap av ägare kan ställa
            konkreta krav på teknikkompensation från Telia.
          </p>
          <p xml:id="i-4Wppqukhw64HUcuVq4EbxX">
            SOT är förkortning för samhällsomfattande tjänst. Grunden för
            en SOT-tjänst är att säkerställa att grundläggande samhällstjänster
            i alla delar av landet kan tillhandahållas på likvärdiga villkor.
            Möjligheten att använda SOT-tjänster inom IT-sektorn regleras
            i förordningen (2003:396) om elektronisk kommunikation. I förordningen
            fastställs nivån för möjligheten att använda SOT-tjänster till
            1 Mbit/s. Landsbygdskommittén föreslår att denna nivå höjs avsevärt.
          </p>
          <p xml:id="i-8kbrfCW513cKXU8BmniCGn">
            Min fråga till statsrådet Peter Eriksson är:
          </p>
          <p xml:id="i-3GS3no2x5wcXLQZEPaKsQz">
            Vad kommer statsrådet och regeringen att göra för att, under
            tiden från i dag till år 2020, säkerställa tillgången till bredband
            för de hushåll som hotas av Telias klippning av kopparnätet?
          </p>
        </div>
      </div>
    </body>
  </text>
</TEI>
