<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0079">
  <teiHeader>
    <fileDesc>
      <titleStmt>
        <title>Interpellation 2016/17:79 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:79 av Hans Linde (V) till Utrikesminister Margot Wallström (S) om Sveriges arbete för fred i Jemen</title>
          <idno type="rdwebb">H41079</idno>
          <ref type="dokument_url_text">http://data.riksdagen.se/dokument/H41079/text</ref>
          <ref type="dokument_url_html">http://data.riksdagen.se/dokument/H41079</ref>
          <ref type="dokumentstatus_url_xml">http://data.riksdagen.se/dokumentstatus/H41079</ref>
          <ref type="downloadurl">https://mhdownload.riksdagen.se/VOD1/PAL169/2442205290013989921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-arbete-for-fred-i-jemen_H41079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VHktjoFBW4NKFD8C2gAfSa">
          <note>Interpellationen är besvarad</note>
        </correspAction>
        <correspAction type="sent" xml:id="i-2ufWprg2sqi36ZF6ZYWHVA" corresp="i-K3yJ7rruozYUK99nj91ffc">
          <date when="2016-10-25"/>
        </correspAction>
        <correspAction type="received" xml:id="i-TMKEBR3MLTYQTWyf1Eyysg" corresp="i-aihY66rhb8LqCkSn8GhKt">
          <date when="2016-10-26"/>
        </correspAction>
        <correspAction type="answered" xml:id="i-57EPfTuTbc6ykMoC1U5cwf">
          <date when="2016-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KJfBXu7c32QA2MRJzs9yqT">
            Interpellation 2016/17:79 Sveriges arbete för fred i Jemen av
            Hans Linde (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QZh7g5sWChDxqFbuAzaKFE">
            Jemen är ett av världens fattigaste länder, det fattigaste landet
            på den arabiska halvön. Under de folkliga resningarna i Mellanöstern
            2011 ledde protesterna mot regimen till att president Ali Abdullah
            Saleh avgick. Sedan dess har landet plågats av instabilitet och
            lokala revolter.
          </p>
          <p xml:id="i-LJanwByaT599v42dvTNPG">
            År 2014 tog houthirebellerna från norra Jemen kontroll över huvudstaden
            Sanaa och drev bort president Abd Rabbu Mansur Hadi med hjälp
            av den avsatte presidenten Saleh. Houthirebellerna anklagar regeringen
            för att vilja dela landet i rika och fattiga regioner.
          </p>
          <p xml:id="i-EuW2n9TqVgiGS9CG8H1wXB">
            Saudiarabien stöder president Abd Rabbu Mansur Hadi och leder
            en militärallians som den 26 mars 2015 inledde flyganfall mot
            rebellerna, som i sin tur får stöd från ärkefienden Iran. Sedan
            dess har omkring 10 000 människor dödats och omkring 4 miljoner
            drivits på flykt, enligt FN. Runt 1,5 miljoner barn lider av undernäring
            enligt Unicef. Dussintals skolor, sjukhus och marknader har attackerats.
            Mer än hälften av Jemens 26 miljoner invånare har ont om mat,
            80 % lever under fattigdomsgränsen.
          </p>
          <p xml:id="i-SiagE9uQHnTXQdzMrbc42c">
            Bara under de tio första dagarna i oktober 2016 dödades 369 civila
            i Jemen, enligt FN som kräver en utredning om krigsbrott i landet.
            Lördagen den 8 oktober bombades en begravning i Sanaa, 140 dödade
            och 500 skadade. Stridsflygplan från den Saudiledda alliansen
            pekas ut som ansvariga för attacken. Efter att USA hotat med att
            omvärdera sitt stöd till alliansen har alliansen gått med på att
            samarbeta med en utredning av attacken.
          </p>
          <p xml:id="i-BamKqae9YM2sNgYpZ2CaJq">
            Tidigare fredssamtal mellan de stridande parterna i Jemen har
            misslyckats. Samtidigt uppmanade Saleh nyligen Ryssland att gå
            in i konflikten på houthirebellernas sida. Efter att ett amerikanskt
            stridsskepp nyligen attackerats av houthirebellerna utanför Jemens
            kust svarade USA med att beskjuta tre houthikontrollerade radaranläggningar.
            Det är första gången USA deltar i kriget med egna styrkor. Risken
            för upptrappning är uppenbar.
          </p>
          <p xml:id="i-Ki5hoFr7wV7LxapG1kpExh">
            I en rapport som Human Rights Watch publicerade våren 2016 klassas
            37 av luftangreppen från den Saudiledda alliansen som brott mot
            internationella konventioner och två av dem som krigsbrott. Därutöver
            har minst 15 attacker genomförts med klustervapen, varav fyra
            med USA-tillverkade klusterbomber. Enligt rapporter från tidigare
            konflikter har omkring 98 % av offren för klusterbomber varit
            civila.
          </p>
          <p xml:id="i-5ujYfyeZjZcFdvgGkn3BS5">
            Den svenska regeringen och EU har varit ovanligt tysta angående
            kriget i Jemen. Få uttalanden har gjorts, och dessa har genomgående
            varit försiktiga. Få åtgärder har vidtagits för att förmå parterna
            och deras utländska allierade att komma till förhandlingsbordet.
            Stödet till civilbefolkningen har varit begränsat trots en allvarlig
            humanitär katastrof i landet.
          </p>
          <p xml:id="i-GHYPMkiaS3WzwyHmu26YEi">
            Den 22 och 23 oktober besökte Stefan Löfven Saudiarabien. Med
            på resan fanns även Marcus Wallenberg, som bland annat är ordförande
            för Saab. Ingenstans i Regeringskansliets kommunikation inför
            resan har de aviserat att de tänkte ta upp Saudiarabiens krigföring
            i Jemen.
          </p>
          <p xml:id="i-Hc6ytYxNyHBohCVXhhHAtR">
            Majoriteten av Saudiarabiens vapen kommer från EU:s medlemsländer.
            Mellan 2009 och 2014 kom 59 % av de vapen Saudiarabien importerade
            från just EU, enligt fredsforskningsinstitutet Sipri. Under perioden
            2009–2013 utfärdade EU-länderna licenser för krigsmateriel till
            ett värde av 19 miljarder euro till landet. Sverige är inget undantag,
            under en rad år var Saudiarabien en av de främsta köparna av svenska
            vapen. Mellan 2004 och 2014 köpte Saudiarabien krigsmateriel från
            Sverige för över 5,2 miljarder kronor. Vapenexporten fortsätter
            än i dag.
          </p>
          <p xml:id="i-2nXm8hLWgbH32itxRQQKMh">
            Den 25 februari 2016 antog EU-parlamentet en resolution med krav
            på ett vapenembargo mot Saudiarabien, med explicit hänvisning
            till landets krigföring i Jemen. EU-parlamentet menar att exporten
            av vapen till Saudiarabien strider mot EU:s egna regler. Parlamentets
            beslut innebär att EU:s höga representant för utrikes- och säkerhetsfrågor,
            Frederica Mogherini, fick i uppdrag att ta fram ett förslag på
            vapenembargo mot Saudiarabien. Beslutet är också en tydlig signal
            till medlemsstaterna att sluta exportera vapen till Saudiarabien.
            Vänsterpartiet delar kravet i resolutionen och menar att regeringen
            bör stötta Frederica Mogherini att agera i enlighet med EU-parlamentets
            rekommendation.
          </p>
          <p xml:id="i-Q7NrQfdSUgYrwPMWUeEdQz">
            Som en konsekvens av beslutet i EU-parlamentet beslutade Nederländerna
            i mars att införa ett nationellt vapenembargo mot Saudiarabien
            med hänvisning till både Saudiarabiens massiva bombningar av Jemen
            och massavrättningar. Vänsterpartiet anser att Sverige precis
            som Nederländerna bör införa ett nationellt vapenembargo mot Saudiarabien.
          </p>
          <p xml:id="i-44s4TuhCoxMfTH7mQBx5q7">
            Alliansen som strider mot houthirebellerna i Jemen består förutom
            av Saudiarabien även av Bahrain, Kuwait, Qatar, Förenade Arabemiraten,
            Egypten, Jordanien, Marocko och Sudan. Alliansen får också stöd
            av USA, Storbritannien, Frankrike, Kanada och Turkiet, bland andra.
            Även houthirebellerna anklagas för attacker som har resulterat
            i civila dödsoffer. Sverige exporterar vapen till sex av staterna
            som deltar i alliansen. Samtliga är att betrakta som auktoritära
            stater som bryter mot de mänskliga rättigheterna, och de deltar
            uppenbarligen i en väpnad konflikt. De uppfyller alltså samtliga
            kriterier för att inte bevilja svensk vapenexport.
          </p>
          <p xml:id="i-EaEyy8QbRMEZKCCmxd4icw">
            Det mest uppenbara exemplet, utöver Saudiarabien, är Förenade
            Arabemiraten. Söndagen den 16 oktober avslöjade SvD att Saab har
            fått klartecken från ISP (Inspektionen för Strategiska Produkter)
            att skriva kontrakt med Förenade Arabemiraten angående försäljning
            av luftradarsystemet Global Eye. Utöver medverkan i kriget i Jemen
            är Förenade Arabemiraten en diktatur. Enligt Amnesty förekommer
            grova kränkningar av mänskliga rättigheter i landet, bland annat
            finns rapporter om tortyr i form av elchocker.
          </p>
          <p xml:id="i-HtBdd7xHBV2miygQiUhF89">
            Mot denna bakgrund vill jag fråga utrikesminister Margot Wallström:
          </p>
          <p xml:id="i-V1vmJt1Kciu33kxRgsp5Up">
            Vilka initiativ avser ministern att ta för att Sverige som enskilt
            land såväl som medlem i EU och FN ska verka för ett slut på kriget
            i Jemen?
          </p>
          <p xml:id="i-VCvrMQojaF5gBMUjZLNCdm">
            Vilka initiativ avser ministern att ta för att FN ska kunna utreda
            begångna krigsbrott i Jemen?
          </p>
          <p xml:id="i-2zh2hLXfSXU3y3xNTDBxRt">
            Vilka initiativ avser ministern att ta för att EU ska införa
            ett vapenembargo mot Saudiarabien?
          </p>
          <p xml:id="i-QyhiWmcRQmpx71Am88E9b9">
            Vilka initiativ avser ministern att ta för att Sverige ska införa
            ett nationellt vapenembargo mot Saudiarabien?
          </p>
        </div>
      </div>
    </body>
  </text>
</TEI>
