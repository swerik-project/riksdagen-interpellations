<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0423">
  <teiHeader>
    <fileDesc>
      <titleStmt>
        <title>Interpellation 2016/17:423 av Robert Halef (KD)</title>
        <author>Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:423 av Robert Halef (KD) till Utrikesminister Margot Wallström (S) om Återuppbyggnaden av Irak</title>
          <idno type="rdwebb">H410423</idno>
          <ref type="dokument_url_text">http://data.riksdagen.se/dokument/H410423/text</ref>
          <ref type="dokument_url_html">http://data.riksdagen.se/dokument/H410423</ref>
          <ref type="dokumentstatus_url_xml">http://data.riksdagen.se/dokumentstatus/H410423</ref>
          <ref type="downloadurl">https://mhdownload.riksdagen.se/VOD1/PAL169/2442205260013392121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ateruppbyggnaden-av-irak_H410423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <persName>Robert Halef</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-JWhuEwYLTehGComLrimRop">
          <note>Interpellationen är besvarad</note>
        </correspAction>
        <correspAction type="sent" xml:id="i-B2qzLoUf6eYe27Rs5tYbbo" corresp="i-PBSxPmi2qJkmc16jpZDA6Y">
          <date when="2017-04-04"/>
        </correspAction>
        <correspAction type="received" xml:id="i-DAGsJPctVWtk79sxPUXGD1" corresp="i-aihY66rhb8LqCkSn8GhKt">
          <date when="2017-04-05"/>
        </correspAction>
        <correspAction type="answered" xml:id="i-LSSXJ4Q8FvJ9TYhRhHqJT4" corresp="i-aihY66rhb8LqCkSn8GhKt">
          <date when="2017-05-09"/>
        </correspAction>
        <correspContext corresp="i-LSSXJ4Q8FvJ9TYhRhHqJT4">
          <ref type="record" target="prot-201617--107">Protokoll 2016/17:107 Tisdagen den 9 maj</ref>
          <ref type="recordSection" target="unsetDivId">Svar på interpellation 2016/17:423 om återuppbyggnaden av Irak</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CEbLadYuSy7EEFa6fxVE2z">
            Interpellation 2016/17:423 Återuppbyggnaden av Irak av Robert
            Halef (KD) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4jzWh28VumgNe8ZmeZk7xe">
            Terrororganisationen Islamiska staten (IS) har under år 2014
            med våld tvingat ursprungsbefolkningen, de kristna folkgrupperna
            syrianer, kaldéer, assyrier, armenier och mandéer, bort från sina
            hem på Nineveslätten och i Mosul. Samtidigt och på samma sätt
            fördrevs yazidierna från Sincarområdet. Målet var att åstadkomma
            ett islamistiskt kalifat. Över 200 000 kristna invånare tvingades
            på flykt. De ställdes inför ett ultimatum: att konvertera till
            islam eller bli dödade. Så gott som alla valde att fly. En del
            till irakiska Kurdistan, andra till angränsande länder och till
            Europa. Många av de som inte lyckades fly har blivit brutalt dödade,
            kidnappade och fått sin egendom konfiskerad. Jag har personligen
            besökt området och konstaterat den misär de lever under som flyktingar
            i sitt eget hemland.
          </p>
          <p xml:id="i-5acni4kzAsx467CBcqs1SF">
            Detta är något som Europaparlamentet i ett resolutionsbeslut
            från den 4 februari 2016 kallar för ett folkmord på kristna och
            yazidier.
          </p>
          <p xml:id="i-W8EQ4f8uusto5mbC81gupB">
            Den internationella militära koalitionen har tillsammans med
            den irakiska och kurdiska militären och kristna miliser lyckats
            befria byar och städer i det kristna området Nineveslätten. Även
            befrielsen av Mosul är framgångsrik.
          </p>
          <p xml:id="i-4VvdA8B18mxQHBUHCrU5d9">
            De kristna invånare som flytt har fått hoppet tillbaka. En del
            har redan varit på sina hemorter och konstaterat den förödelse
            som Islamiska staten har lämnat efter sig. De vill återvända hem
            och hjälpa till med återuppbyggnaden. Många har redan varit tillbaka
            och sett hur IS förstört deras egendom, kyrkor och kloster. De
            ligger i ruiner.
          </p>
          <p xml:id="i-JtKftH95Whh1VjWTz2QbWF">
            Vi ser biskopar, präster och hela församlingar hjälplöst gråta
            över förödelsen. De ber omvärlden om stöd för att återuppbygga
            dessa religiösa och kulturhistoriska byggnader som är över 1 400
            år gamla. FN, EU och den irakiska regeringen bör ta ett större
            ansvar för att återbygga det som förstörts och återskapa säkerhet
            och långvarig trygghet för invånarna så att de vågar att återvända.
          </p>
          <p xml:id="i-DEaV7cj49NfmWHx3Qsy3gJ">
            FN:s säkerhetsråd bör ta sitt ansvar och leda återuppbyggnaden
            för att öka säkerheten och tryggheten. Dessa människor behöver
            stöd och hjälp med att bygga upp det som är förstört.
          </p>
          <p xml:id="i-FTJzHcZeTJxgpqncYpWLBe">
            En återuppbyggnad kommer att bringa de drabbade hopp om ett nytt
            liv och påskynda återvändandet. Annars kommer de flesta att söka
            sig vidare och fly till andra länder för att bygga sig en ny framtid.
          </p>
          <p xml:id="i-5HAvZTJGPNq3koj9YwyVn8">
            Sverige är sedan den 1 januari ordförande i FN:s säkerhetsråd.
            Det finns stora förhoppningar om att Sverige ska återskapa förtroendet
            för FN och bidra till att förebygga konflikter och verka för fred,
            säkerhet och demokrati. Denna utveckling kräver ett försvar för
            alla människors lika och okränkbara värde, byggt på de mänskliga
            fri- och rättigheterna.
          </p>
          <p xml:id="i-CMrChgSU8PdRVF6zTgvBW4">
            Mot bakgrund av ovanstående vill jag fråga utrikesminister Margot
            Wallström:
          </p>
          <p xml:id="i-Lw6Frn5bcf6m3fUdABFcYp">
            På vilket sätt kommer ministern att via FN:s säkerhetsråd och
            EU:s utrikesråd verka för att säkra ekonomiska resurser och en
            åtgärdsplan för återuppbyggnaden av Nineveslätten och delar av
            Mosul?
          </p>
          <p xml:id="i-97e9PR8k6TmaWV9vjQbzmM">
            På vilket sätt kommer Sverige, till exempel via FN:s säkerhetsråd
            och EU, bidra till att hjälpa till och påskynda återuppbyggandet
            av kristna och andra etnoreligiösa minoriteters samhällen i Irak?
          </p>
        </div>
      </div>
    </body>
  </text>
</TEI>
