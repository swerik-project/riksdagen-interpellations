<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0044">
  <teiHeader>
    <fileDesc>
      <titleStmt>
        <title>Interpellation 2016/17:44 av Christina Höj Larsen (V)</title>
        <author>Christina Höj Larsen (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:44 av Christina Höj Larsen (V) till Justitie- och migrationsminister Morgan Johansson (S) om Familjeåterförening enligt den tillfälliga lagen</title>
          <idno type="rdwebb">H41044</idno>
          <ref type="dokument_url_text">http://data.riksdagen.se/dokument/H41044/text</ref>
          <ref type="dokument_url_html">http://data.riksdagen.se/dokument/H41044</ref>
          <ref type="dokumentstatus_url_xml">http://data.riksdagen.se/dokumentstatus/H41044</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-GLwis28aRJvY1oi76g8SDg">
          <note>Interpellationen är återtagen</note>
        </correspAction>
        <correspAction type="sent" xml:id="i-HbCivgKvaWzeqN2WRymU1G" corresp="i-WjgeYy5RFWngMB9NwFvFEY">
          <date when="2016-10-11"/>
        </correspAction>
        <correspAction type="received" xml:id="i-JC5yEUvqVF9aDtbAXNKC9E" corresp="i-UPW2cbGnTUbMZaKTrot5Bh">
          <date when="2016-10-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6W5oqs5T7qgnovR1YzL8Em">
            Interpellation 2016/17:44 Familjeåterförening enligt den tillfälliga
            lagen av Christina Höj Larsen (V) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-59TUm9zyDWaS8XKC56dPg9">
            Den 21 juni 2016 röstade riksdagen igenom lagen (2016:752) om
            tillfälliga begränsningar av möjligheterna att få uppehållstillstånd
            i Sverige, trots omfattande kritik från en lång rad remissinstanser.
            Fackförbund, intresseorganisationer, människorättsförsvarare,
            juridiska experter och regeringens egna myndigheter sågade lagförslaget
            för att det var dåligt underbyggt, saknade ordentlig analys och
            var svårt att tolka i flera avseenden.
          </p>
          <p xml:id="i-CGHSRZ59HmnQsMyG6F73Lt">
            Den starkaste kritiken handlade om att lagförslaget skulle få
            svåra konsekvenser för de människor som söker skydd i Sverige,
            och för deras möjligheter att etablera sig och inkluderas i samhället.
            Allra mest kritik har riktats mot de omfattande begränsningar
            av rätten till familjeåterförening som lagen medför.
          </p>
          <p xml:id="i-7XWY3AYGm22oFbUsBULHAv">
            När den tillfälliga lagen debatterades i riksdagens kammare den
            20 juni sa justitie- och migrationsminister Morgan Johansson att
            inskränkningarna i rätten till familjeåterförening inte skulle
            bli så omfattande som kritikerna påstod. Johansson sa bland annat
            följande: ”Fram till den 24 november 2015 hade det kommit 150
            000 asylsökande. Alla dessa kommer att gå på de gamla reglerna
            om familjeåterförening.”
          </p>
          <p xml:id="i-JSve2MrHPSKaY7JeXK9Bta">
            Detta stämmer inte. Sanningen är i stället att de som fått asyl
            som alternativt skyddsbehövande och lämnat in sin ansökan senast
            den 24 november ges samma rätt till familjeåterförening som de
            som beviljas flyktingstatus enligt den tillfälliga lagen. Det
            innebär att den som får uppehållstillstånd genom familjeåterförening
            endast får rätt till uppehållstillstånd i 13 månader om anknytningspersonen
            är alternativt skyddsbehövande. Detta förutsatt att anknytningspersonen
            har ansökt om familjeåterförening inom tre månader efter att hens
            uppehållstillstånd beviljats, annars uppställs ett försörjningskrav.
          </p>
          <p xml:id="i-DHBL7HrTFwiBiEH4BHy2GU">
            De gamla regler som Johansson hänvisar till ger rätt till permanent
            uppehållstillstånd för den som invandrar genom familjeåterförening
            till en person som beviljats uppehållstillstånd som alternativt
            skyddsbehövande och ställer inte upp något försörjningskrav. Nio
            av tio syrier som beviljats asyl i Sverige har fått uppehållstillstånd
            som alternativt skyddsbehövande. För irakier är motsvarande siffra
            fem av tio. Totalt sökte över 51 000 syrier och fler än 20 000
            irakier asyl i Sverige under 2015. Denna förändring kommer alltså
            att drabba väldigt många människor.
          </p>
          <p xml:id="i-6dQLGFYqXfokRMAwJCnAo3">
            Mot denna bakgrund vill jag fråga justitie- och migrationsminister
            Morgan Johansson:
          </p>
          <p xml:id="i-GjEnA1P144t963qzrmiRVL">
            Varför gav ministern en felaktig beskrivning av lagens konsekvenser
            i riksdagsdebatten den 20 juni?
          </p>
        </div>
      </div>
    </body>
  </text>
</TEI>
