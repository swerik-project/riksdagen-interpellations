<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0492">
  <teiHeader>
    <fileDesc>
      <titleStmt>
        <title>Interpellation 2016/17:492 av Lars-Axel Nordell (KD)</title>
        <author>Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:492 av Lars-Axel Nordell (KD) till Socialförsäkringsminister Annika Strandhäll (S) om Distanshandel med alkohol</title>
          <idno type="rdwebb">H410492</idno>
          <ref type="dokument_url_text">http://data.riksdagen.se/dokument/H410492/text</ref>
          <ref type="dokument_url_html">http://data.riksdagen.se/dokument/H410492</ref>
          <ref type="dokumentstatus_url_xml">http://data.riksdagen.se/dokumentstatus/H410492</ref>
          <ref type="downloadurl">https://mhdownload.riksdagen.se/VOD1/PAL169/2442205250013317821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/distanshandel-med-alkohol_H410492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <persName>Lars-Axel Nordell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Socialförsäkringsminister Annika Strandhäll</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PS4v878Qycbp9EhM7ePR5E">
          <note>Interpellationen är besvarad</note>
        </correspAction>
        <correspAction type="sent" xml:id="i-DwWNKrK1gUXD3sSDaMcFWu" corresp="i-4ednwgW1p5nCGVvkb7M7eo">
          <date when="2017-04-28"/>
        </correspAction>
        <correspAction type="received" xml:id="i-Cg8fD7JXMhArLG8k2NU3P" corresp="i-6sx2QJVNDz6kWWHQvy2hrG">
          <date when="2017-05-02"/>
        </correspAction>
        <correspAction type="answered" xml:id="i-HhD7PHWURz9j2a7sJknQES" corresp="i-9VQB2AJUahVE6YUpda5FKN">
          <date when="2017-05-30"/>
        </correspAction>
        <correspContext corresp="i-HhD7PHWURz9j2a7sJknQES">
          <ref type="record" target="prot-201617--116">Protokoll 2016/17:116 Tisdagen den 30 maj</ref>
          <ref type="recordSection" target="unsetDivId">Svar på interpellation 2016/17:492 om distanshandel med alkohol</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SVgj5VZ75KVSL6QiAHbcrk">
            Interpellation 2016/17:492 Distanshandel med alkohol av Lars-Axel
            Nordell (KD) till Statsrådet Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R1ST4kcp29j3rBVRLnEGd">
            Ur folkhälsosynpunkt innebär ökad totalkonsumtion av alkohol
            en ökning av alkoholskadorna i samhället.
          </p>
          <p xml:id="i-KkP8n6nyiZyc2EcmPf2Nod">
            Ett av de viktiga verktygen för att sänka totalkonsumtionen av
            alkohol är att begränsa tillgängligheten. I Sverige har vi därför
            ett framgångsrikt verktyg genom Systembolaget. Ett övergivande
            av detaljhandelsmonopolet skulle innebära stora negativa konsekvenser
            för folkhälsan.
          </p>
          <p xml:id="i-DW85ExHf5Jj9xZ5FdbWBtd">
            Om sprit, vin och starköl skulle säljas i dagligvaruhandeln beräknas,
            enligt Folkhälsomyndigheten, detta leda till 1 580 fler dödsfall,
            14 200 fler misshandelsfall och 16 miljoner fler sjukskrivningsdagar
            varje år i Sverige. För att detta inte ska inträffa behöver regeringen
            aktivt arbeta med att ha ett välfungerande detaljhandelsmonopol.
            Ett av de största hoten är den växande distanshandeln av alkohol,
            där ett mindre antal aktörer börjat etablera nya sätt för att
            kringgå den nuvarande lagstiftningen.
          </p>
          <p xml:id="i-5y4XN2pHwCxz9waVhiPruk">
            Regeringen har i Ds 2016:33 föreslagit att möjligheten för privatpersoner
            att föra in alkoholdrycker till Sverige från ett land inom EU
            förtydligas och begränsas. Regeringen föreslår ett förbud för
            säljaren att ordna transporten till och i Sverige. Köparen måste
            själv anlita en transportör som ska vara oberoende av säljaren.
            Köparen blir därmed ansvarig för att alkoholskatten betalas, till
            skillnad från den nuvarande situationen, vilket är positivt.
          </p>
          <p xml:id="i-RjDSdPFRRLWD659385u7J6">
            Dock saknas två helt avgörande delar.
          </p>
          <p xml:id="i-GU2WJ1HtUTAkzVceRcm8A7">
            Ett heltäckande främjandeförbud för distanshandel med alkohol,
            inklusive utländska säljare, måste införas i Sverige. Avsaknaden
            av ett främjandeförbud i förslaget riskerar detaljhandelsmonopolet
            från en EU-rättslig synvinkel. Ett motsvarande främjandeförbud
            är föreslaget att införas i den svenska spellagstiftningen, och
            ett förbud mot främjande av kommersiell försäljning föreslogs
            även i Alkoholleveransutredningen 2014. Utan ett sådant förbud
            är kommersiella aktörer i Sverige oförhindrade att förmedla och
            främja försäljningen av alkohol på distans.
          </p>
          <p xml:id="i-Fspq7fu2mSfRzEg49Dik8G">
            Rätten till privatimport får inte ge upphov till försäljningsverksamhet
            med alkoholdrycker utanför monopolet. Något förslag på restriktioner
            mot kommersiell förmedling, som Alkohollagsutredningen föreslog
            år 2009, finns inte med i det aktuella förslaget. Avsaknaden av
            sådana restriktioner främjar framväxten av olika typer av affärsverksamheter
            som riskerar att urholka det svenska alkoholmonopolet. Redan i
            dag ser vi dessa affärsmodeller som fortlöpande levererar alkohol
            i matkassar hem till kunder.
          </p>
        </div>
        <div type="ipQuestion">
          <p xml:id="i-3F9abHMT7UbVD1ut52Qktn">
            Med anledning av detta vill jag fråga statsrådet Gabriel Wikström:
            <list rend="unordered">
              <item>
                Avser statsrådet och regeringen att föreslå ett heltäckande främjandeförbud
                för distanshandel av alkohol?
              </item>
              <item>
                Avser statsrådet och regeringen att införa restriktioner mot
                kommersiell förmedling som riskerar att underminera detaljhandelsmonopolets
                rättsliga ställning?
              </item>
            </list>
          </p>
        </div>
      </div>
    </body>
  </text>
</TEI>
