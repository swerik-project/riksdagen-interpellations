<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0216">
  <teiHeader>
    <fileDesc>
      <titleStmt>
        <title>Interpellation 2016/17:216 av Bengt Eliasson (L)</title>
        <author>Bengt Eliasson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:216 av Bengt Eliasson (L) till Statsrådet Åsa Regnér (S) om Tilläggsdirektiv till LSS-utredningen</title>
          <idno type="rdwebb">H410216</idno>
          <ref type="dokument_url_text">http://data.riksdagen.se/dokument/H410216/text</ref>
          <ref type="dokument_url_html">http://data.riksdagen.se/dokument/H410216</ref>
          <ref type="dokumentstatus_url_xml">http://data.riksdagen.se/dokumentstatus/H410216</ref>
          <ref type="downloadurl">https://mhdownload.riksdagen.se/VOD1/PAL169/2442205280013780921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/tillaggsdirektiv-till-lss-utredningen_H410216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <persName>Bengt Eliasson</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-WhTuJ6ARJXQHZTp35MicTT">
          <note>Interpellationen är besvarad</note>
        </correspAction>
        <correspAction type="sent" xml:id="i-SkdXt5upAdq2VA4L8frLBy" corresp="i-VGvz17reDhSXFdrtvk1pwq">
          <date when="2016-12-21"/>
        </correspAction>
        <correspAction type="received" xml:id="i-7E9gknBdS9F42ki8xep12J" corresp="i-5zZmScML2Rj5tCWwFkarcD">
          <date when="2017-01-10"/>
        </correspAction>
        <correspAction type="answered" xml:id="i-ARXw6q8TJHoq2c4fczgn3N">
          <date when="2017-01-20"/>
        </correspAction>
        <correspAction type="answered" xml:id="i-4fMrkv617rhNnnq44eKLQ5">
          <date when="2017-01-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-74KPUxzAAiekjF3cYFygpY">
            Interpellation 2016/17:216 Tilläggsdirektiv till LSS-utredningen
            av Bengt Eliasson (L) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GTjcWzBJ6kppCDY58ZJ4rz">
            Åsa Regnér har i olika sammanhang sagt att det inte finns några
            skäl för assistansberättigade och deras anhöriga att känna oro.
            Det är välkommet. Men en betydande orsak till deras oro är regeringens
            olika initiativ när det gäller assistansersättningen.
          </p>
          <p xml:id="i-CLTuY3mcPMH7LuAuNrAo4E">
            Ett exempel är regleringsbrevet för Försäkringskassan för 2016
            där det uppdras åt myndigheten att ”bidra till att bryta utvecklingen
            av antalet timmar” och att ”motverka överutnyttjande”. Nu hävdar
            Åsa Regnér att det aldrig har ”varit fråga om att minska antalet
            timmar för personer som har rätt till dem, utan om att medel ska
            användas såsom det var avsett” (DN den 29 november 2016). I en
            artikel i RBU:s tidskrift Rörelse (nr 5 2016) går hon ett steg
            längre och säger att ”det handlar inte om att minska de timmar
            människor får utan om att få en mer långsiktigt hållbar ökning”.
          </p>
          <p xml:id="i-5DFijvD5UHChRHjtzJCMmc">
            Oavsett om regleringsbrevet har feltolkats eller om regeringens
            politik har förändrats välkomnar jag de signaler som Åsa Regnér
            nu sänder ut. Jag utgår från att de kommer att reflekteras i regleringsbrevet
            för 2017.
          </p>
          <p xml:id="i-P9zJakkBiq5gEbL8Ewyrcw">
            Men tolkningen av regleringsbrevet har inte skett i ett vakuum.
            Den har skett mot bakgrund av regeringens direktiv till den så
            kallade LSS-utredningen (dir. 2016:40). Av direktiven framgår
            mycket klart att regeringen förväntar sig förslag om nedskärningar
            av assistansersättningen. Där sägs bland annat att utredningen
            ska ”lämna förslag på hur insatsen kan begränsas när det gäller
            antal användare och/eller antal timmar” (s. 22) och att ”Statens
            kostnader för ekonomisk ersättning till personlig assistans behöver
            […] minska” och ”besparingar göras av statsfinansiella skäl” (s.
            24). Liknande formuleringar återkommer på flera ställen i direktiven.
          </p>
          <p xml:id="i-7ip82Hhqm7KgahimVD4avw">
            Om syftet med formuleringarna i regleringsbrevet är något oklara,
            och således kan bli föremål för tolkningar, är utredningsdirektiven
            entydiga. De strider också tydligt mot de signaler som Åsa Regnér
            nu sänder ut.
          </p>
          <p xml:id="i-5YkJJRRc7k2AWV7rXLx5Sj">
            Den oro som finns hos brukare och anhöriga har inte sin grund
            bara i initiativ från regeringen utan också i det förhållandet
            att många har fått sin assistansersättning nedsatt eller helt
            förlorat den.
          </p>
          <p xml:id="i-3DGs5Bq6gmTbJ3JFTxfpj1">
            En alltmer restriktiv tolkning av vad som kan anses som grundläggande
            behov enligt 9 a § LSS har lett till att personer som haft assistansersättning
            blivit av med den, trots att deras behov inte har förändrats.
            Vi är många som menar att de tolkningar som har gjorts av Högsta
            förvaltningsdomstolen och Försäkringskassan i många fall strider
            mot lagstiftningens intentioner.
          </p>
          <p xml:id="i-6fGk6uY29Q8dVbF2zxMAfr">
            Ett exempel är en dom i Högsta förvaltningsdomstolen 2015 som
            innebär att ett behov av så kallad medicinsk tillsyn ensamt inte
            kan ligga till grund för assistans. Den som hastigt kan drabbas
            av livshotande tillstånd som ett svårt epileptiskt anfall eller
            andningsuppehåll har alltså inte rätt till stöd om hen inte samtidigt
            har andra mycket stora behov.
          </p>
          <p xml:id="i-S3KNwhknjpBYAVLKMPsjGh">
            Ett annat exempel är en dom 2012 i HFD som Försäkringskassan
            sedan 2016 tolkar som att egenvård inte kan vara ett grundläggande
            behov. Det har till exempel inneburit att sondmatning inte anses
            vara ett grundläggande behov – medan att behöva bli matad genom
            munnen är det. Bland annat Inspektionen för socialförsäkringen
            (ISF) har konstaterat att dessa två domar i kombination har gjort
            det svårt för personer med stort behov av egenvårdsinsatser att
            kvalificera sig för statlig assistansersättning (Sjukvårdande
            insatser och personlig assistans, rapport 2016:16).
          </p>
          <p xml:id="i-QLQhqjt5tfiWLkGj3XGTLH">
            Företrädare för regeringen framhåller ofta att lagen inte har
            ändrats. Det är korrekt men flera av de strängare lagtolkningarna
            har dock inte letat sig in i Försäkringskassans beslutsfattande
            förrän under 2016, när myndigheten fått regeringens uppdrag att
            begränsa utvecklingen av antalet timmar med assistansersättning.
          </p>
          <p xml:id="i-EpEAyPN7SbjncN6kvGCFMC">
            Om regeringen anser att lagen tolkas på ett orimligt sätt kan
            och bör den ta initiativ till att ändra den. Det är också en av
            rekommendationerna i ISF:s rapport.
          </p>
          <p xml:id="i-6ALojuZbpMqBuLeo9c22bY">
            LSS-utredningen skulle kunna föreslå hur lagen kan förtydligas
            för att komma bort från dagens snäva tolkningar, men då behöver
            den få nya direktiv där fokus är på goda levnadsvillkor, självständighet
            och delaktighet för personer med funktionsnedsättning – inte på
            minskade kostnader inom den statliga assistansersättningen.
          </p>
          <p xml:id="i-L68N4PThTeYZ35Uy2JoszW">
            Med anledning av detta vill jag fråga statsrådet Åsa Regnér:
          </p>
          <p xml:id="i-JL77i2TUTyuH1vwLx2UpEy">
            Tänker statsrådet verka för ett tilläggsdirektiv till LSS-utredningen
            där den ges i uppdrag att analysera utformningen och tillämpningen
            av 9 a § LSS i förhållande till målen för lagstiftningen och föreslå
            ändringar?
          </p>
        </div>
      </div>
    </body>
  </text>
</TEI>
