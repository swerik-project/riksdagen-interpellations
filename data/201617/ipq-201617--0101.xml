<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0101">
  <teiHeader>
    <fileDesc>
      <titleStmt>
        <title>Interpellation 2016/17:101 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:101 av Mikael Oscarsson (KD) till Utrikesminister Margot Wallström (S) om Nedläggning av Nord Stream 2</title>
          <idno type="rdwebb">H410101</idno>
          <ref type="dokument_url_text">http://data.riksdagen.se/dokument/H410101/text</ref>
          <ref type="dokument_url_html">http://data.riksdagen.se/dokument/H410101</ref>
          <ref type="dokumentstatus_url_xml">http://data.riksdagen.se/dokumentstatus/H410101</ref>
          <ref type="downloadurl">https://mhdownload.riksdagen.se/VOD1/PAL169/2442205290014001821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/nedlaggning-av-nord-stream-2_H410101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3JWZCmUsm8Z84Czig7QJ3v">
          <note>Interpellationen är besvarad</note>
        </correspAction>
        <correspAction type="sent" xml:id="i-49wPg5vh7eNvyZ5WQQAig7" corresp="i-Ybw8JnrmHGCsqpipBke8a7">
          <date when="2016-10-28"/>
        </correspAction>
        <correspAction type="received" xml:id="i-egkAL1kjLHVUEw5x7c9tc" corresp="i-aihY66rhb8LqCkSn8GhKt">
          <date when="2016-11-08"/>
        </correspAction>
        <correspAction type="answered" xml:id="i-R1qneqTAJiUZK1mAkFeDbm">
          <date when="2016-11-10"/>
        </correspAction>
        <correspAction type="answered" xml:id="i-m3iNCwxGce3LLaTbhQfEv">
          <date when="2016-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YLMwUbWY6gfJdX7XXh5pju">
            Interpellation 2016/17:101 Nedläggning av Nord Stream 2 av Mikael
            Oscarsson (KD) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UZEvG8Gqf72wKQmR27AaKF">
            I anslutning till den interpellationsdebatt som undertecknad
            hade begärt den 8 september kom det fram att Sverige kan ”agera
            utifrån säkerhetspolitiska och miljöpolitiska intressen för att
            inom EU verka för att den nya gasledningen inte byggs”, enligt
            utrikesministern.
          </p>
          <p xml:id="i-HMZqSfQva3Gua2XtEZQGAF">
            ”Vi är jätteaktiva med de baltiska länderna, gentemot EU-kommissionen,
            och vi har utsett ett särskilt sändebud. Vi måste försöka påverka
            Tyskland och tyska partikamrater och i EU-sammanhang” säger utrikesminister
            Margot Wallström, TT 8 september.
          </p>
          <p xml:id="i-MS6VjQLqiHvqCHk2hmasAg">
            Frågan är vad regeringen och det särskilda sändebudet gjort än
            så länge för att stoppa Nord Stream 2?
          </p>
          <p xml:id="i-TQnfEE1jqZxF8tdzp1h5QV">
            Sedan den förra interpellationsdebatten har ansökan inkommit
            till den svenska regeringen. Värt att notera är att Nord Stream
            2 enligt bolagets egna uppgifter numera är helägt av Gazprom,
            det vill säga det är ett ryskt statligt kontrollerat bolag som
            till 100 procent står bakom tillståndsansökan.
          </p>
          <p xml:id="i-9wBJxyQrTCb2yQ38m9h6CG">
            Dessutom har ÖB tydliggjort Försvarsmaktens inställning i SVT:s
            Agenda den 16 oktober 2016.
          </p>
          <p xml:id="i-Kga3dnJ4YZvs2vHfhSBdk6">
            ”Under intervjun i Agenda fick han också frågor om den planerade
            andra gasledningen i Östersjön. Ryska Nord Stream har ansökt om
            att få hyra Slite hamn i samband med bygget. Försvarsmakten anser
            dock att det inte att det är någon bra idé och har också meddelat
            så till regeringen.” Gotlands Allehanda 17 oktober 2016.
          </p>
          <p xml:id="i-PNLcW5iAPnQJpQ9dFESdvi">
            Det har också uppdagats att Sverige inte skrev under det protestbrev
            mot den ryska gasledning Nord Stream 2 som 9 EU länder skickade
            till EU-kommissionen.
          </p>
          <p xml:id="i-Cwzo9PZFZC5BWVBAtSdJBt">
            I brevet varnas för konsekvenserna av ryska Gazproms planer på
            ytterligare två ledningar (Nord Stream 2) i Östersjön utanför
            Gotlands kust. Enligt brevet skulle det snedvrida konkurrensen
            ytterligare och dessutom innebära en risk för ”destabiliserande
            geopolitiska effekter i regionen och för länder i EU:s omedelbara
            närhet”.
          </p>
          <p xml:id="i-KQ2XLVLNqj8puxMJ2JLFq7">
            Enligt tekniska nämnden på Gotlands protokoll (TN § 171 Information
            – Avtal Nord Stream 2 i Slite, 21 september 2016) kommer regionfullmäktige
            på Gotland att fatta sitt beslut om uthyrning av Slite hamn senast
            i december. Det verkar som om Gotlands regionfullmäktiges och
            tekniska nämndens perspektiv är att Nord Streams förfrågan om
            att få hyra Slite hamn fortfarande behandlas som en rent kommersiell
            fråga, vilket regionordförande, socialdemokraten Björn Jansson,
            gång på gång också upprepat i debatten, senast den 17 oktober
            2016. Han vidhåller att det inte är Region Gotlands ansvar att
            bedöma säkerhetsaspekten och att det inte spelar någon roll att
            företaget är ryskägt (och statligt kontrollerat).
          </p>
          <p xml:id="i-QPXfjXrUschrg9751B6ezo">
            I en fråga som ytterst berör Sveriges säkerhet vore det rimligt
            att regeringen samverkar med region Gotland för att se till att
            de försvars- och säkerhetspolitiska invändningar som till exempel
            ÖB fört fram får gehör. Försvarsmaktens invändningar får inte
            tas lätt på, särskilt inte de som har påtagliga militära konsekvenser.
          </p>
          <p xml:id="i-TmvZAyuvoUYUY1v6eBfcqs">
            Frågan om uthyrningen av Slite hamn är nämligen ett mycket konkret
            sätt för Sverige att ”verka för att den nya gasledningen inte
            byggs”, eller om den byggs, att de direkta säkerhetspolitiska
            riskerna för svenskt territorium minskas.
          </p>
          <p xml:id="i-AsxBkz9NYqPW1PBdCWGXJd">
            Mina frågor till utrikesminister Margot Wallström är:
          </p>
          <p xml:id="i-UPTL7z4mBPqDDcHGhDZmJ9">
            Vad gör Sverige konkret för att ”agera utifrån säkerhetspolitiska
            och miljöpolitiska intressen för att inom EU verka för att den
            nya gasledningen inte byggs”?
          </p>
          <p xml:id="i-KhtooZjbbu3ncHnmEfBf4E">
            Varför skrev inte Sverige under protestbrevet till kommissionen?
          </p>
          <p xml:id="i-566LrXxPyv7YNfXYUorW45">
            Hur samverkar regeringen konkret med Region Gotland för att värna
            rikets säkerhet, med tanke på de mycket allvarliga försvars- och
            säkerhetspolitiska konsekvenser som ÖB fört fram om uthyrning
            av Slite hamn till ryska statens gasbolag – innan tekniska nämnden
            och Gotlands regionfullmäktige fattar sitt beslut?
          </p>
        </div>
      </div>
    </body>
  </text>
</TEI>
