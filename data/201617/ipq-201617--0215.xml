<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0215">
  <teiHeader>
    <fileDesc>
      <titleStmt>
        <title>Interpellation 2016/17:215 av Bengt Eliasson (L)</title>
        <author>Bengt Eliasson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:215 av Bengt Eliasson (L) till Statsrådet Åsa Regnér (S) om Träffsäkra insatser inom LSS</title>
          <idno type="rdwebb">H410215</idno>
          <ref type="dokument_url_text">http://data.riksdagen.se/dokument/H410215/text</ref>
          <ref type="dokument_url_html">http://data.riksdagen.se/dokument/H410215</ref>
          <ref type="dokumentstatus_url_xml">http://data.riksdagen.se/dokumentstatus/H410215</ref>
          <ref type="downloadurl">https://mhdownload.riksdagen.se/VOD1/PAL169/2442205280013780921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/traffsakra-insatser-inom-lss_H410215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <persName>Bengt Eliasson</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5x1LH5ARSCHnREGVK44fmy">
          <note>Interpellationen är besvarad</note>
        </correspAction>
        <correspAction type="sent" xml:id="i-WQkVwkS9L4zLAqeuFMnX8E" corresp="i-VGvz17reDhSXFdrtvk1pwq">
          <date when="2016-12-20"/>
        </correspAction>
        <correspAction type="received" xml:id="i-9rdUtfvoz3k1gFn4tT86yH" corresp="i-5zZmScML2Rj5tCWwFkarcD">
          <date when="2017-01-10"/>
        </correspAction>
        <correspAction type="answered" xml:id="i-HLDMCtfbqQjboVc9uNuypR">
          <date when="2017-01-20"/>
        </correspAction>
        <correspAction type="answered" xml:id="i-2CkKtXo2aXTkfPdLQKVzQP">
          <date when="2017-01-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H3rpTEjKFEjSLGHt6vAJXE">
            Interpellation 2016/17:215 Träffsäkra insatser inom LSS av Bengt
            Eliasson (L) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HANew4ybjs1XmbgXidYi3x">
            När Åsa Regnér och andra företrädare för regeringen talar om
            LSS framkommer ofta att de är bekymrade över insatsernas ”träffsäkerhet”.
            I direktiven till LSS-utredningen (dir. 2016:40) återkommer ordet
            ett tiotal gånger. Brister i de kommunala insatsernas kvalitet
            anses kunna förklara varför brukare väljer assistansersättning
            framför andra insatser i LSS (s. 19). Det sägs att kostnadsutvecklingen
            inom assistansersättningen måste brytas och att insatser som kan
            utgöra alternativ till personlig assistans måste utvecklas (s.
            15).
          </p>
          <p xml:id="i-GFyjr7ni4p2XevhwUw7fwA">
            Det är dock oklart vilka andra insatser regeringen tänker på.
            I de underlagsrapporter som åberopas i utredningsdirektiven är
            det främst institutionsboende i form av gruppbostäder som nämns.
            Men i en artikel i Dagens Nyheter i juni 2016 säger Åsa Regnér
            att det inte är aktuellt. Hon framhåller där att inte heller hemtjänst
            är aktuellt som alternativ.
          </p>
          <p xml:id="i-PtpfbgnApgpnnVBSUy5dqL">
            Insatserna enligt LSS innebär betydande kostnader för stat och
            kommun, totalt ca 70 miljarder kronor, varav 30 miljarder avser
            den statliga assistansersättningen. Det är mycket pengar. Om man
            ser till funktionshinderspolitiken i dess helhet tillkommer kostnader
            för bland annat socialtjänst, sjuk- och aktivitetsersättning,
            lönestöd, färdtjänst, bilstöd, hjälpmedel, habilitering och rehabilitering.
            Det är inte bara möjligt utan sannolikt att det finns mer träffsäkra
            sätt att använda dessa resurser än hur det görs just i dag. Ingen
            kan rimligen ha några invändningar mot träffsäkra insatser om
            det med det avses insatser som bidrar till att den enskilde kan
            leva ett liv som andra och uppnå goda levnadsvillkor, det vill
            säga det som enligt LSS är målet med insatserna.
          </p>
          <p xml:id="i-MbC1TuZC2Eb3q9Z8AJZe6s">
            Regeringen använder dock ordet träffsäkerhet huvudsakligen om
            andra insatser än assistans. Ett exempel är när man på ett ställe
            i direktiven skriver att ”förstärkt … träffsäkerhet … ska finansieras
            med besparingar inom assistansersättningen” (s. 16). Träffsäkerhet
            ställs alltså mot assistans. Vi kan emellertid i dag se exempel
            där personlig assistans skulle vara den mest träffsäkra insatsen,
            samtidigt som rättstillämpningen utesluter just denna. Det gäller
            till exempel gränsdragningen mellan sjukvårdande insatser och
            egenvård, som Inspektionen för socialförsäkringen, ISF, nyligen
            analyserat (Sjukvårdande insatser och personlig assistans, rapport
            2016:16). En person som inte längre kan få sondmatning genom personlig
            assistans upphör ju inte att behöva äta. Det behovet tillgodoses
            i stället ofta genom hemsjukvård, som är en betydligt mer kostsam
            insats för samhället, med mindre frihet och sämre kontinuitet
            för den enskilde. Ibland ersätts assistans med omfattande anhöriginsatser,
            vilket inte heller nödvändigtvis är särskilt träffsäkert om det
            innebär att anhöriga måste avstå från förvärvsarbete och att den
            enskildes möjligheter att leva som andra och uppnå goda levnadsvillkor
            minskar.
          </p>
          <p xml:id="i-W7S1PzPLVpY5bzfAFyBERp">
            När olika insatser ska vägas mot varandra är det viktigt att
            inte bara göra en statsfinansiell kalkyl utan även en samhällsekonomisk,
            där effekterna för såväl staten som kommuner och enskilda beaktas.
            Det kan noteras att regeringen i direktiven till Delegationen
            mot överutnyttjande och felaktiga utbetalningar från välfärdssystemen
            säger att delegationen ska redovisa de samhällsekonomiska effekterna
            och konsekvenserna av sina bedömningar och förslag (dir 2016:60,
            s. 9). Något motsvarande krav finns inte i direktiven till LSS-utredningen.
          </p>
          <p xml:id="i-5drEU3CBcppaCJvC13sRUc">
            En annan aspekt av träffsäkerhet är vem som ska bistå med juridiskt
            stöd till den som ansöker om personlig assistans. I dag förekommer
            det att assistansanordnare gör det, vilket företrädare för regeringen
            kritiserat. Det lyfts inte sällan fram som förklaring till och
            exempel på överutnyttjande av assistansersättning. LSS-utredningen
            har till och med fått i uppdrag att ”undersöka vilka möjligheter
            det finns att juridiskt begränsa anordnares inflytande vid ansökningar
            om assistans” (s. 23).
          </p>
          <p xml:id="i-9jFBbt1ym33558MJi6tytH">
            Samtidigt förefaller regeringen vilja fortsätta att satsa resurser
            på juridiskt stöd. Utredningen ska ”analysera på vilket sätt det
            offentliga skulle kunna bistå personer som ansöker om personlig
            assistans eller ersättning för sådan med oberoende rättsligt stöd”
            (s. 23). Detta ska enligt direktiven finansieras genom besparingar
            i assistansersättningen (s. 24). Frågan borde med andra ord inte
            handla om huruvida det är överutnyttjande att använda offentliga
            medel till juridiskt stöd utan om huruvida det är träffsäkert
            att göra det via assistansersättningen.
          </p>
        </div>
        <div type="ipQuestion">
          <p xml:id="i-2DwzkdWiimgaCY6txPxqTi">
            Jag vill därför fråga statsrådet:
            <list rend="unordered">
              <item>
                Tänker statsrådet verka för ett tilläggsdirektiv till LSS-utredningen
                där den ges i uppdrag att göra en samhällsekonomisk analys, som
                också innefattar effekterna och konsekvenserna för brukare, anhöriga
                och kommuner av de olika alternativa insatser som står till buds
                och av utredningens bedömningar och förslag?
              </item>
              <item>
                Är statsrådets avsikt att begränsa enskildas möjlighet att anlita
                sin assistansanordnare för att få juridiskt stöd vid ansökan om
                personlig assistans eller andra LSS-insatser? Hur förhåller sig
                i så fall detta till den grundlagsskyddade informationsfriheten?
              </item>
              <item>
                Är statsrådets avsikt att begränsa assistansanordnares möjlighet
                att erbjuda enskilda juridiskt stöd vid sin ansökan om personlig
                assistans eller andra LSS-insatser? Hur förhåller sig i så fall
                detta till den grundlagsskyddade näringsfriheten?
              </item>
              <item>
                Är statsrådets avsikt att offentligt finansierat juridiskt stöd
                vid ansökan om personlig assistans eller andra LSS-insatser ska
                erbjudas som en egen insats?
              </item>
            </list>
          </p>
        </div>
      </div>
    </body>
  </text>
</TEI>
