<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0142">
  <teiHeader>
    <fileDesc>
      <titleStmt>
        <title>Interpellation 2016/17:142 av Tina Ghasemi (M)</title>
        <author>Tina Ghasemi (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:142 av Tina Ghasemi (M) till Statsrådet Åsa Regnér (S) om Barnäktenskap</title>
          <idno type="rdwebb">H410142</idno>
          <ref type="dokument_url_text">http://data.riksdagen.se/dokument/H410142/text</ref>
          <ref type="dokument_url_html">http://data.riksdagen.se/dokument/H410142</ref>
          <ref type="dokumentstatus_url_xml">http://data.riksdagen.se/dokumentstatus/H410142</ref>
          <ref type="downloadurl">https://mhdownload.riksdagen.se/VOD1/PAL169/2442205290013869821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/barnaktenskap_H410142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <persName>Tina Ghasemi</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-GoqNVDdUC4ggkKz4ufTSmK">
          <note>Interpellationen är besvarad</note>
        </correspAction>
        <correspAction type="sent" xml:id="i-5EHcU1wzAFYYmL1FaS4k4Z" corresp="i-2DoVBtekXdY2ysRmE7Ujm9">
          <date when="2016-11-22"/>
        </correspAction>
        <correspAction type="received" xml:id="i-Jq3s9s9FvH9TTztuvdFoRe" corresp="i-5zZmScML2Rj5tCWwFkarcD">
          <date when="2016-11-23"/>
        </correspAction>
        <correspAction type="answered" xml:id="i-VBoVHUk2dkpt3YAAmXD3Ka">
          <date when="2016-12-09"/>
        </correspAction>
        <correspAction type="answered" xml:id="i-G7Poy2jsGN9jf3S4zyNEQD" corresp="i-5zZmScML2Rj5tCWwFkarcD">
          <date when="2016-12-09"/>
        </correspAction>
        <correspContext corresp="i-G7Poy2jsGN9jf3S4zyNEQD">
          <ref type="record" target="prot-201617--043">Protokoll 2016/17:43 Fredagen den 9 december</ref>
          <ref type="recordSection" target="unsetDivId">Svar på interpellation 2016/17:142 om barnäktenskap</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4QBJGmv9RFsbEZ46u4oSJf">
            Interpellation 2016/17:142 Barnäktenskap av Tina Ghasemi (M)
            till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tx8SC9scqj96ubZmQGLzmE">
            Tiden som barn ska vara fylld med glädje. Den ska vara fri från
            oro och rädsla. Vare sig man är född i Sverige eller har invandrat
            hit från ett annat land, ska man som barn alltid ha rätt till
            en trygg och säker uppväxt.
          </p>
          <p xml:id="i-EAGZkJJznccjDNVVqdW9MT">
            Tyvärr är det alltför många barn i Sverige som vägras den rättigheten.
            Det finns många exempel på detta. Ett av de mer chockerande handlar
            om flickor gifta med vuxna män som de kommer till Sverige i sällskap
            med för att söka asyl. Flera av dem har placerats i boenden med
            sina män, trots att barnäktenskap strider mot svensk lagstiftning.
          </p>
          <p xml:id="i-FFgShPwRGSDwfF6uGAxpjb">
            Problemet har uppmärksammats av flera myndigheter, däribland
            Länsstyrelsen Östergötland, som har regeringens uppdrag att förebygga
            hedersrelaterat våld och förtryck. Även Migrationsverket har påtalat
            problemet. Myndigheten släppte i mars i år rapporten Är du gift?
            Utredning av handläggning av barn som är gifta när de kommer till
            Sverige. I den konstateras att cirka 132 fall med gifta ensamkommande
            barn har uppmärksammats i Sverige men att det kan röra sig om
            betydligt fler. Av de identifierade barnen är 129 flickor och
            3 pojkar. De flesta av barnen är mellan 15 och 17 år, men det
            har även förekommit uppgifter om flickor så unga som 13 år.
          </p>
          <p xml:id="i-DJQGGnLDZMjScUKF8i5A1B">
            Kommunernas socialtjänst bär ansvaret för att barn får det stöd
            de har rätt till. Utgångspunkten för socialtjänstens arbete med
            barn ska vara att alla barn har samma rätt till stöd och skydd.
          </p>
          <p xml:id="i-F5yiSc9s7XM7JjZNwzmyhr">
            Men av vad som konstaterats av bland annat Länsstyrelsen Östergötland
            saknas det rutiner och tydliga riktlinjer för hur socialtjänsten
            ska bedöma flickors situation när de lever tillsammans med vuxna
            män. Erfarenheterna visar att socialtjänsten i dessa ärenden gör
            helt olika bedömningar. I somliga kommuner separeras flickorna
            från sina vuxna män medan deras behov utreds. I andra fall har
            de blivit placerade med sin make utan att en ordentlig skyddsutredning
            först genomförts. I praktiken innebär det att barnäktenskap accepteras
            i vissa kommuner i Sverige.
          </p>
          <p xml:id="i-5aNFGM4HnCw8ndtyYGg1Qi">
            För ett land som Sverige, med höga ambitioner för tillämpningen
            och skyddet av mänskliga rättigheter, är detta fullständigt oacceptabelt.
            Barnäktenskap är en form av förtryck som medför stora risker för
            liv och hälsa. De barn som drabbas hamnar dessutom ofta i ett
            livslångt beroendeförhållande till den man de tvingats att gifta
            sig med.
          </p>
          <p xml:id="i-2PRZgGxCTvEE4UBHXqRDrF">
            Med anledning av det som ovan anförs vill jag därför fråga statsrådet
            Åsa Regnér:
          </p>
          <p xml:id="i-DGc4YtXwrD8cTWE2yPkc2k">
            Vad avser statsrådet att vidta för åtgärder för att förhindra
            att minderåriga flickor placeras i samma boenden som vuxna män
            med vilka de är gifta?
          </p>
        </div>
      </div>
    </body>
  </text>
</TEI>
