<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0127">
  <teiHeader>
    <fileDesc>
      <titleStmt>
        <title>Interpellation 2016/17:127 av Tina Ghasemi (M)</title>
        <author>Tina Ghasemi (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:127 av Tina Ghasemi (M) till Socialförsäkringsminister Annika Strandhäll (S) om Nya regler för underhållsstöd</title>
          <idno type="rdwebb">H410127</idno>
          <ref type="dokument_url_text">http://data.riksdagen.se/dokument/H410127/text</ref>
          <ref type="dokument_url_html">http://data.riksdagen.se/dokument/H410127</ref>
          <ref type="dokumentstatus_url_xml">http://data.riksdagen.se/dokumentstatus/H410127</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2DoVBtekXdY2ysRmE7Ujm9</idno>
            <persName>Tina Ghasemi</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Socialförsäkringsminister Annika Strandhäll</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Socialförsäkringsminister Annika Strandhäll</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XZpehoG4GpDFnPe8WwBowZ">
          <note>Interpellationen är besvarad</note>
        </correspAction>
        <correspAction type="sent" xml:id="i-8bAtYTLoVUyM5F8kkHAbB" corresp="i-2DoVBtekXdY2ysRmE7Ujm9">
          <date when="2016-11-15"/>
        </correspAction>
        <correspAction type="received" xml:id="i-UmPgdm2oHKgdm29r2SJyUM" corresp="i-9VQB2AJUahVE6YUpda5FKN">
          <date when="2016-11-17"/>
        </correspAction>
        <correspAction type="answered" xml:id="i-E7w23tVwDeaP8UMmgH7Kg1">
          <date when="2016-12-09"/>
        </correspAction>
        <correspAction type="answered" xml:id="i-2Y2GQ1JeeHXm3HDM46yQvp" corresp="i-9VQB2AJUahVE6YUpda5FKN">
          <date when="2016-12-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QGwoQCe7cQG7ksDYwXAmFc">
            Interpellation 2016/17:127 Nya regler för underhållsstöd av Tina
            Ghasemi (M) till Socialförsäkringsminister Annika Strandhäll (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-sS57TUKW9VPEqjzMQMijt">
            Underhållsstödet är en viktig del av den ekonomiska familjepolitiken
            som dels ska se till att barnens behov blir tillgodosedda, dels
            avkräva båda föräldrarna ett ekonomiskt ansvarstagande. Det är
            därför angeläget att stödet är utformat så att det åstadkommer
            de önskade effekterna.
          </p>
          <p xml:id="i-2wa79BSFMciTbVNSQuT2jC">
            Barnens rätt till underhåll regleras av två separata regelverk
            i Sverige. Den ena delen är det civilrättsliga regelverket, avseende
            underhållsbidrag, och det andra är det offentligrättsliga regelverket,
            avseende underhållsstöd, vilket administreras av Försäkringskassan.
          </p>
          <p xml:id="i-8D16FRXduMrgGjjGKyuhxw">
            Regeringen föreslog förra året nya regler kring utbetalning av
            underhållsstöd, vilka började gälla den 1 april i år. Enligt de
            nya reglerna ska en förälder som betalat sitt underhåll i rätt
            tid i sex månader i följd inte längre behöva sköta betalningen
            via Försäkringskassan.
          </p>
          <p xml:id="i-34f7vzPenzjMUHrzEiXyPS">
            De nya reglerna löser tyvärr inte grundproblemet med frånvarande
            föräldrar som inte tar sitt ekonomiska ansvar fullt ut. Det finns
            tvärtom tydliga indikationer på att ett av de större problemen
            med de tidigare reglerna – att de verkade konfliktdrivande – rent
            av kommer att förvärras efter de ändringar som trätt i kraft.
            Många ensamstående föräldrar, av vilka majoriteten är kvinnor,
            har uttryckt oro för att regelförändringen ska leda till konflikt
            och uteblivna betalningar. Därtill har många av landets kvinnojourer
            varnat för att de nya reglerna kan få direkt farliga konsekvenser
            i de fall separerade mödrar lever under hot om våld. I dessa fall
            kan ekonomin bli ett sätt för männen att utöva påtryckningar mot
            kvinnor och återta kontrollen över deras redan utsatta situation.
            Det riskerar att bli följden av att myndighetstillsynen försvinner
            när Försäkringskassan inte längre agerar mellanhand.
          </p>
          <p xml:id="i-Uir8yRcSwp1ovMRdpQFX4S">
            För ett år sedan varnade jag i riksdagens talarstol för just
            de här konsekvenserna. Nyligen ställde jag även en fråga till
            socialförsäkringsminister Annika Strandhäll om vilka åtgärder
            hon avser att vidta för att minimera risken för att konflikt och
            osämja uppstår mellan föräldrar som inte kan komma överens om
            underhållsstödet på egen hand. Ingenting i svaret vittnade dock
            om att regeringen är lyhörd inför de varningar som framförts av
            bland annat ensamstående föräldrar, organisationer och kvinnojourer.
          </p>
          <p xml:id="i-2tbVEeWmRya7NHWvMiUAjM">
            Sammanfattningsvis riskerar de nya reglerna att förfela sina
            två huvudsyften: att förmå frånvarande föräldrar att ta ett större
            ekonomiskt ansvar för sina barn och att minimera risken för konflikt
            mellan separerade föräldrar.
          </p>
          <p xml:id="i-NcGStDcuc9WLRxSSFSSiWm">
            Med anledning av ovanstående vill jag därför fråga socialförsäkringsminister
            Annika Strandhäll:
          </p>
          <p xml:id="i-MHKuXzMWzuKgQxt8y5WhGu">
            Vilka åtgärder avser ministern och regeringen att vidta för att
            minimera risken för att konflikt uppstår mellan föräldrar som
            inte kan komma överens om underhållsstödet på egen hand?
          </p>
        </div>
      </div>
    </body>
  </text>
</TEI>
