<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0566">
  <teiHeader>
    <fileDesc>
      <titleStmt>
        <title>Interpellation 2016/17:566 av Agneta Gille (S)</title>
        <author>Agneta Gille (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:566 av Agneta Gille (S) till Statsrådet Anna Johansson (S) om Fyrspår till Uppsala</title>
          <idno type="rdwebb">H410566</idno>
          <ref type="dokument_url_text">http://data.riksdagen.se/dokument/H410566/text</ref>
          <ref type="dokument_url_html">http://data.riksdagen.se/dokument/H410566</ref>
          <ref type="dokumentstatus_url_xml">http://data.riksdagen.se/dokumentstatus/H410566</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VkgCZCfoAga9JDLAtq7rRZ</idno>
            <persName>Agneta Gille</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-ATBCsCQbeG4GjerTBgtZDe">
          <note>Interpellationen är återtagen</note>
        </correspAction>
        <correspAction type="sent" xml:id="i-6TCQhBrXfLqnxCdihxzZ1d" corresp="i-VkgCZCfoAga9JDLAtq7rRZ">
          <date when="2017-06-07"/>
        </correspAction>
        <correspAction type="received" xml:id="i-Fx3z6M156aeY7Vc2AHXFPY" corresp="i-KCD2VhpJdc1azCNdSgfLQp">
          <date when="2017-06-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-N4M3bVnjoT7TbFDkTjpLxp">
            Interpellation 2016/17:566 Fyrspår till Uppsala av Agneta Gille
            (S) till Statsrådet Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QupTM2kA6S45uStcBveb7h">
            Vikten av utveckling och ständiga framsteg i den globala ekonomin
            kan inte nog understrykas. Konkurrensen med resten av världen
            är hård. Sveriges starkaste arbetsmarknadsregion, Stockholm-Uppsala,
            har potentialen att vara en stark tillväxtmotor för hela vårt
            land, men då behövs långsiktiga investeringar för jobb och tillväxt.
            När förslaget till ny nationell plan för transportsystemet presenteras
            i höst är det viktigt att det innehåller förstärkningar av järnvägen
            mellan Stockholm och Uppsala. Fyrspår längs hela denna sträcka
            är nödvändigt för ökad global konkurrenskraft, ökat bostadsbyggande
            och all norrgående tågtrafik från Stockholm. Uteblivna satsningar
            skulle medföra kännbara negativa effekter.
          </p>
          <p xml:id="i-YaSnuk2NVCv73zt1MgmCx1">
            Närheten ut i världen genom Arlanda, regionens många universitet
            och den starka innovationsdrivna industrin skapar en bra grund
            för fortsatt utveckling i området. Men vi vet alla att i en global
            värld är att stå stilla samma sak som att vandra bakåt. Den dag
            vi skjuter upp nödvändiga investeringar blir vi i samma andetag
            omsprungna av andra starka regioner i omvärlden; det är så den
            globala konkurrensen fungerar.
          </p>
          <p xml:id="i-UkfYwxyqHADmdXPxKqzTDj">
            Den utan tvekan absolut viktigaste investeringen för Uppsala-Stockholmsregionen
            det kommande decenniet är byggnationen av två nya järnvägsspår
            mellan Uppsala och Stockholm. Redan i dag har Uppsala och Knivsta
            kommun utbyggnadsklara planer på 60 000 bostäder, vilka är knutna
            till utbyggnad av nya spår. Förutom att det skulle vara ett stort
            kliv för att bygga bort bostadsbristen skulle det innebära en
            rejäl tillväxtskjuts med stora bostadsinvesteringar i miljardklassen.
            Att säga nej till bygget av nya spår skulle kraftigt minska omfattningen
            av de planerna.
          </p>
          <p xml:id="i-6K7VphGNiCmGsgf36anXeN">
            Redan i dag är bostadsbristen ett av det allvarligaste hoten
            mot tillväxten i regionen. Företag väljer bort etablering i området
            eftersom det inte finns bostäder till arbetskraften. I dokument
            som läckt ut från EU-kommissionen om placeringen av EMA pekas
            bostadsförsörjningen till myndighetens anställda ut som ett krav.
            Misslyckade etableringar till följd av bostadsbristen och bristande
            kommunikationer riskerar att sätta djupa spår i utvecklingen för
            regionen och hela landets tillväxt.
          </p>
          <p xml:id="i-PacKgiK6oEPH7BwMSRsqSN">
            På samma sätt riskeras tillgängligheten till Arlanda genom uteblivna
            satsningar. Förutom den uppenbara risken med att tillgängligheten
            för resenärer till Arlanda inte utvecklas i takt med att flygplatsens
            betydelse växer är även bostadsbristen ett reellt problem. I dag
            byggs det på och kring Arlanda en flygplatsstad med 30 000 nya
            arbetsplatser utöver de 20 000 som finns där i dag. Att personalen
            har någonstans att bo och tillgång till snabb arbetspendling är
            en lika viktig förutsättning för att Arlanda ska kunna utvecklas
            till Nordens ledande storflygplats och bli det nav regeringen
            har för avsikt att skapa. Det finns med andra ord också anledning
            att oroa sig över vilka negativa effekter uteblivna investeringar
            i järnvägen får för Arlandas utveckling. En utebliven satsning
            på fyrspår mellan Uppsala och Stockholm skulle innebära en tillväxtbroms
            för hela Sverige.
          </p>
          <p xml:id="i-NANi23wHjsBNvsFdtTep4x">
            Med anledning av ovanstående vill jag fråga statsrådet Anna Johansson:
          </p>
          <p xml:id="i-64rFKPfS8UXU1yDPQTq9iL">
            Vilka åtgärder avser statsrådet att vidta för att fyrspår mellan
            Uppsala och Stockholm ska bli verklighet?
          </p>
        </div>
      </div>
    </body>
  </text>
</TEI>
