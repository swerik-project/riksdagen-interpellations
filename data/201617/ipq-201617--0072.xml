<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0072">
  <teiHeader>
    <fileDesc>
      <titleStmt>
        <title>Interpellation 2016/17:72 av Stig Henriksson (V)</title>
        <author>Stig Henriksson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:72 av Stig Henriksson (V) till Utrikesminister Margot Wallström (S) om Den svenska insatsen i Libyenkriget 2011</title>
          <idno type="rdwebb">H41072</idno>
          <ref type="dokument_url_text">http://data.riksdagen.se/dokument/H41072/text</ref>
          <ref type="dokument_url_html">http://data.riksdagen.se/dokument/H41072</ref>
          <ref type="dokumentstatus_url_xml">http://data.riksdagen.se/dokumentstatus/H41072</ref>
          <ref type="downloadurl">https://mhdownload.riksdagen.se/VOD1/PAL169/2442205290014016221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/den-svenska-insatsen-i-libyenkriget-2011_H41072</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <persName>Stig Henriksson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Försvarsminister Peter Hultqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BoNKjokqCLdFK6otiZ6JSY">
          <note>Interpellationen är besvarad</note>
        </correspAction>
        <correspAction type="sent" xml:id="i-AUXexxLqF1mjTouJDArPKf" corresp="i-DyTmp7YURsib9gzvRDZtm9">
          <date when="2016-10-21"/>
        </correspAction>
        <correspAction type="received" xml:id="i-6otZWkyxqebBhQg4XuwdpU" corresp="i-KTYc2rBrcxPNyJRR5s4dQD">
          <date when="2016-10-25"/>
        </correspAction>
        <correspAction type="answered" xml:id="i-HugqNTW6NuRvbAdsWk7AZ5">
          <date when="2016-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S1a9E5mvfvn745icKq749q">
            Interpellation 2016/17:72 Den svenska insatsen i Libyenkriget
            2011 av Stig Henriksson (V) till Försvarsminister Peter Hultqvist
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UdyAehyjfJzR2bAx5u4UFv">
            I Storbritannien har en parlamentarisk grupp utrett bakgrund,
            förlopp och resultat av den brittiska insatsen i Libyenkriget
            2011. Rapporten riktar hård kritik mot regeringen och speciellt
            den dåvarande premiärministern David Cameron.
          </p>
          <p xml:id="i-Ju6wWuXAiZxMNc5QqvsFMg">
            Att Khadaffiregimen förde ett brutalt styre med övergrepp mot
            sin egen befolkning står helt klart. Och när upproret mot Khadaffi
            bröt ut besvarade regimen demonstrationerna och kraven på reformer
            med våld, vilket kastade landet in i ett inbördeskrig.
          </p>
          <p xml:id="i-4tnb8D15JXzpo27NxWJSLq">
            Den brittiska rapporten konstaterar dock, vilket kan vara intressant
            när vi i dessa dagar ivrigt diskuterar desinformationskampanjer,
            att det inte går att styrka påståendena om de massiva övergrepp
            mot civilbefolkningen som lade grunden för det internationella
            ingripandet.
          </p>
          <p xml:id="i-SQxDjPhn6dddkqrxxrqndG">
            Kampanjen för ett internationellt militärt ingripande fokuserade
            på hotet om en massaker mot civila när Khadaffis trupper närmade
            sig Benghazi. Den brittiska kommissionen finner föga stöd för
            påståendena om att detta innebar överhängande risker för omfattande
            massakrer på civila. Kommissionen hänvisar bland annat till erfarenheter
            från striderna kring Misrata och även i Tripoli. Vidare konstaterar
            man att om målet var att skydda Benghazis befolkning så var det
            uppnått på 24 timmar. Då hade Khadaffis trupper retirerat sju
            mil från staden. Något stöd för de påståenden som ursäktade kriget
            ser alltså inte kommissionen.
          </p>
          <p xml:id="i-5t5tURhsXb7CQJBvg2sThh">
            De verkliga motiven till attacken var enligt kommissionen – och
            här citerar rapporten uppgifter från USA:s utrikesdepartement
            om president Sarkozys krigsmål – att säkra en större del av Libyens
            olja och att öka det franska inflytandet i Nordafrika samt andra
            liknande geopolitiska faktorer.
          </p>
          <p xml:id="i-6Gw37ZSdB3CrRbjvfTRXjZ">
            Den folkrättsliga grunden för interventionen var resolution 1973
            i FN:s säkerhetsråd, som gav mandat att upprätta en flygförbudszon.
            Den gav dock varken tillstånd att störta den libyska regeringen
            eller att sätta in markstyrkor.
          </p>
          <p xml:id="i-RX2MxDVV68AJyebuHXaWFj">
            Den brittiska rapporten konstaterar att Natokoalitionen bröt
            mot resolutionen på samtliga punkter; flygattackerna riktades
            mot den libyska regeringen, markstyrkor sattes in och vapenembargot
            kringgicks genom insmuggling av vapen till rebellerna.
          </p>
          <p xml:id="i-HXqcHDrafzf6Vam2cMuuuX">
            Så långt den brittiska rapporten. Den svenska insatsen har inte
            granskats på samma sätt. Vänsterpartiet stödde den inledande insatsen
            med reservationen att det bara gällde så länge Natostyrkan höll
            sig inom ramen för säkerhetsrådets resolution, vilket visade sig
            vara en ytterst berättigad misstro. År 2011 var första gången
            FN:s säkerhetsråd refererade till skyldigheten att skydda i en
            resolution med kapitel VII-mandat. Det handlade om att genom sanktioner,
            vapenembargo, diplomati och en flygförbudszon stoppa den libyska
            regimens våld mot civila i landet. Strax därefter antogs en kapitel
            VII-resolution även för situationen i Elfenbenskusten.
          </p>
          <p xml:id="i-BpwWmT3p1Qv2g1ArQ4xpfU">
            I dag måste vi konstatera att insatsen i Libyen blev ett tydligt
            bakslag för principen, eftersom den Natoledda insatsen tydligt
            överträdde mandatet i resolutionen. Skyldigheten att skydda utnyttjades
            till maktspel och användes som en förevändning att delta i ett
            inbördeskrig och avsätta Khadaffi. Denna överträdelse har skapat
            en utbredd misstro mot principen om skyldighet att skydda, i synnerhet
            i G77-gruppen, och därigenom allvarligt skadat möjligheterna att
            framdeles ingripa.
          </p>
          <p xml:id="i-R3oERTKPDxZurjg6cbNsB1">
            Huruvida Sveriges bevekelsegrunder bottnade i en oro för den
            libyska civilbefolkningen eller om de påverkades av Saabs behov
            av att i marknadsföringen av JAS Gripen kunna hänvisa till att
            de fungerar även i skarpt läge har inte utretts.
          </p>
          <p xml:id="i-TYjseCcJ7kkDRBZv1iproc">
            I en svensk rapport borde det också vara av intresse att belysa
            de långsiktiga effekterna av att försöka bomba länder till fred,
            välstånd och utveckling.
          </p>
          <p xml:id="i-XBw3q1ZMi9BTbctZu9BBNs">
            Jag skulle därför vilja fråga försvarsminister Peter Hultqvist:
          </p>
          <p xml:id="i-Y9AhMiRyCD26K6kbtmu9HR">
            Avser ministern att ta initiativ till en oberoende utvärdering
            av insatsen i Libyen, liknande utvärderingen i Storbritannien,
            kompletterat med en värdering av de långsiktiga effekterna av
            insatsen?
          </p>
        </div>
      </div>
    </body>
  </text>
</TEI>
