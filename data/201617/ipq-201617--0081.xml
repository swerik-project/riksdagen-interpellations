<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0081">
  <teiHeader>
    <fileDesc>
      <titleStmt>
        <title>Interpellation 2016/17:81 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:81 av Hans Linde (V) till Utrikesminister Margot Wallström (S) om Sveriges politik för fred i Syrien</title>
          <idno type="rdwebb">H41081</idno>
          <ref type="dokument_url_text">http://data.riksdagen.se/dokument/H41081/text</ref>
          <ref type="dokument_url_html">http://data.riksdagen.se/dokument/H41081</ref>
          <ref type="dokumentstatus_url_xml">http://data.riksdagen.se/dokumentstatus/H41081</ref>
          <ref type="downloadurl">https://mhdownload.riksdagen.se/VOD1/PAL169/2442205290014001721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-politik-for-fred-i-syrien_H41081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7Ls3mwMvMVCrRUS1SrEQSW">
          <note>Interpellationen är besvarad</note>
        </correspAction>
        <correspAction type="sent" xml:id="i-AKXGnmd1KD46W3haqNTKry" corresp="i-K3yJ7rruozYUK99nj91ffc">
          <date when="2016-10-25"/>
        </correspAction>
        <correspAction type="received" xml:id="i-6yjeAD1s1e1qU65iUNXzrd" corresp="i-aihY66rhb8LqCkSn8GhKt">
          <date when="2016-10-26"/>
        </correspAction>
        <correspAction type="answered" xml:id="i-SL8zKuQNFQ3RfhwPkuHByS">
          <date when="2016-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M62ojuGzb7uKGUkHwqbSiF">
            Interpellation 2016/17:81 Sveriges politik för fred i Syrien
            av Hans Linde (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Te3xZScHZFSSyksYBxhkdZ">
            Kriget i Syrien har pågått i över 5 år och tros ha kostat närmare
            500 000 mänskoliv. Omkring 6 miljoner befinner sig på flykt utanför
            landets gränser och 7 miljoner inne i Syrien. Sedan den 22 september
            genomför syriska regeringsstyrkor och det ryska flygvapnet en
            omfattande offensiv mot Syriens största stad Aleppo. Bombningarna
            mot civila bostadsområden och sjukhus har skapat ett blodbad.
            Enligt FN har minst 400 personer dödats den senaste veckan, många
            av dem är barn. Långt fler har skadats.
          </p>
          <p xml:id="i-VsgRcDTgWcaL7vTLbqvkFF">
            Ansvaret för den humanitära katastrofen i Aleppo vilar tungt
            på Syriens president Assad och Ryssland. De har alla möjligheter
            att omedelbart stoppa blodbadet, men ansvaret vilar också på världssamfundet.
            På grund av dess passivitet, och att en rad stormakter satt sina
            egna intressen främst, har kriget i Syrien kunnat fortsätta. Omvärlden
            måste nu agera kraftfullt för att få till stånd en verklig vapenvila
            och införsel av humanitär hjälp till befolkningen som lever under
            belägring.
          </p>
          <p xml:id="i-JQmxyggfC57vCJpNXjhf6m">
            Vänsterpartiet har varit tydliga med att vi inte ser någon militär
            lösning på krisen i Syrien. Det är bara genom en politisk process
            som kriget och våldet långsiktigt kan upphöra. FN:s medlemsstater
            behöver enas om ett gemensamt svar med krav på att de ansvariga
            för krigsförbrytelser ställs inför rätta och att parterna tvingas
            till förhandlingsbordet. En politisk lösning behöver inkludera
            en demokratisk övergång, att Assad lämnar över makten och att
            Syriens olika etniska och religiösa grupper får sina rättigheter
            garanterade. Men en förutsättning för fred är också att länder
            som Ryssland, Iran, Saudiarabien, Turkiet och USA slutar underblåsa
            konflikten genom att pumpa in stöd till sina respektive allierade
            i Syrien.
          </p>
          <p xml:id="i-QyV1w1Jr8wCL74BhQTiSUw">
            FN:s strävan mot en fredlig lösning på konflikten, under ledning
            av världsorganisationens sändebud Staffan de Mistura, har haft
            få och små framgångar men är alltjämt den enda trovärdiga vägen
            mot fred i Syrien. Det är därför viktigt att Sverige fortsatt
            står bakom de Mistura och stödjer FN-processen. Den svenska regeringens
            tydliga ställningstagande för att öka kvinnors deltagande i alla
            förhandlingar är också mycket välkommet, och extra viktigt när
            Sverige tar plats i FN:s säkerhetsråd efter årsskiftet.
          </p>
          <p xml:id="i-WPN17DTWtM9goKRLaRpZbg">
            De humanitära behoven i världen är i dag större än någonsin tidigare,
            och över 80 procent av dem finns i konfliktområden, enligt OCHA
            (FN:s organ för humanitär samordning). Samtidigt kommer allt fler
            rapporter om hur hjälparbetare, sjukhus och konvojer med förnödenheter
            till civila bombas eller beskjuts. Den 3 maj 2016 antog FN:s säkerhetsråd
            resolution 2286 om vikten av att skydda hälso- och sjukvård i
            konflikter, som även explicit nämner vikten av oberoende och opartiska
            utredningar av eventuella attacker. Regeringen måste under Sveriges
            två år i säkerhetsrådet aktivt verka för att resolutionen efterlevs.
          </p>
          <p xml:id="i-DPzKwKrqWy88goUgtX828L">
            Samtidigt som kriget i Syrien fortsätter med oförminskad kraft
            och grymhet har grannländerna börjat stänga sina gränser för syriska
            flyktingar. UNHCR varnar för att många flyktingar fastnar i en
            mycket farlig situation när de ansträngda grannländerna inte längre
            är lika öppna som tidigare.
          </p>
          <p xml:id="i-4R3uJCHNgrJxxexjxzB6e5">
            Libanon, med en befolkning på omkring 4,5 miljoner invånare,
            har tagit emot över 1 miljon flyktingar. Nu har landet infört
            visumkrav för syrier. Fler än 75 000 syrier är fast i ett ingenmansland
            på gränsen mellan Syrien och Jordanien. Även Jordanien har infört
            visumkrav, och i juni förklarade den jordanske arméchefen i ett
            uttalande att landets norra och nordöstra gräns mot Syrien är
            stängda militärzoner. Nyligen deklarerade den turkiska regeringen
            att de planerar bygga färdigt muren längs den 900 kilometer långa
            gränsen mot Syrien inom fem månader. Muren, som började byggas
            2014, sträcker sig redan 200 kilometer längs gränsen och syftar
            till att stoppa illegala gränsövergångar och bekämpa smuggling.
          </p>
          <p xml:id="i-BWoS8iTntHxZsDjLLooVb8">
            Trots att Ankara vidhåller att dörrarna är öppna för syriska
            flyktingar har fler än 100 000 flyktingar fastnat vid gränsen
            under det senaste året. Av de 19 officiella gränsövergångarna
            längs den syrisk-turkiska gränsen är endast 2 öppna som lagliga
            alternativ för syriska flyktingar. Sedan mars 2015 är även dessa
            övergångar stängda för majoriteten av syrierna. Enligt hjälparbetare
            tillåts som flest 200 personer per dag passera, oftast endast
            de med kritiska skador.
          </p>
          <p xml:id="i-F2dA2BaeM5FyMB3FMFpgJJ">
            Vänsterpartiet har välkomnat och berömt den svenska regeringens
            Syrienstrategi. Den innehåller flera komponenter som vi ställer
            oss bakom, som satsningar på humanitärt stöd, mänskliga rättigheter
            och jämställdhet, samt insatser mot könsbaserat våld. Strategin
            lyfter också fram mänsklig säkerhet men ignorerar den verkliga
            frågan när det gäller säkerheten för de människor som nu flyr
            krigets Syrien och fastnar vid grannländernas gränser. När statsministern
            och utrikesministern skrev om Syrien på SvD debatt lördagen den
            15 oktober nämnde de inte med ett ord de människor som tvingats
            på flykt, och fortfarande flyr, från kriget i Syrien.
          </p>
          <p xml:id="i-YYCgQfM28ATS5friBxXcsR">
            Sverige tog emot ett stort antal människor under hösten 2015.
            Vi tog vårt ansvar då. Det kan aldrig vara en ursäkt för att inte
            ta det i dag. När regeringen införde gräns- och id-kontroller,
            samt försämrade möjligheterna att söka skydd i Sverige, var ett
            av de framträdande argumenten att det skulle få andra stater inom
            EU att ta ett större ansvar. Det är alldeles uppenbart att den
            strategin inte fungerat. I stället har stat efter stat i Europa
            stängt sina gränser, EU har stängt gränsen mot Turkiet, och nu
            har även Turkiet, Libanon och Jordanien stängt sina gränser mot
            Syrien. Det enda sättet att få omvärlden att ta ett större ansvar
            är genom att själva visa vägen.
          </p>
          <p xml:id="i-F8LRN4FN2v9gu5wqZ7coFx">
            Mot bakgrund av ovan vill jag fråga utrikesminister Margot Wallström:
          </p>
          <p xml:id="i-4vNoTCRuC1YsJcQm47UsmW">
            Vilka initiativ avser ministern att vidta för att Sverige som
            enskilt land, såväl som medlem i EU och FN, ska verka för att
            få till stånd en vapenvila i Syrien och understödja FN:s arbete
            för att få tillstånd en fredsprocess?
          </p>
          <p xml:id="i-QFrdoaU8jbVAdFFSQmEpDs">
            Vilka initiativ avser ministern att vidta för att Sverige som
            enskilt land, såväl som medlem i EU och FN, ska verka för att
            de stridande parterna ska respektera folkrätten, upphöra med attacker
            på civila aktörer och tillåta införsel av humanitär hjälp till
            civilbefolkningen?
          </p>
          <p xml:id="i-HsTPbEo6cXv99exMWeuCss">
            Vilka initiativ avser ministern att vidta för att Sverige som
            enskilt land, såväl som medlem i EU och FN, ska agera för att
            grannländerna öppnar sina gränser för människor på flykt undan
            kriget i Syrien?
          </p>
        </div>
      </div>
    </body>
  </text>
</TEI>
