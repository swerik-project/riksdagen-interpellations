<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0321">
  <teiHeader>
    <fileDesc>
      <titleStmt>
        <title>Interpellation 2016/17:321 av Maria Stockhaus (M)</title>
        <author>Maria Stockhaus (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:321 av Maria Stockhaus (M) till Statsrådet Åsa Regnér (S) om Åtgärder för jämställdhet</title>
          <idno type="rdwebb">H410321</idno>
          <ref type="dokument_url_text">http://data.riksdagen.se/dokument/H410321/text</ref>
          <ref type="dokument_url_html">http://data.riksdagen.se/dokument/H410321</ref>
          <ref type="dokumentstatus_url_xml">http://data.riksdagen.se/dokumentstatus/H410321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <persName>Maria Stockhaus</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-XYrWZ4jFGwxRLhJr6fkxej">
          <note>Interpellationen är återtagen</note>
        </correspAction>
        <correspAction type="sent" xml:id="i-T9A5ULtGeZ4D4rZRLUMVww" corresp="i-5kLPqJYKuXdEi7mU2QqyGZ">
          <date when="2017-02-15"/>
        </correspAction>
        <correspAction type="received" xml:id="i-29dowopHTSfeezCayGfS4f" corresp="i-5zZmScML2Rj5tCWwFkarcD">
          <date when="2017-02-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ACR1BP15FE2x9VFgyW4rP8">
            Interpellation 2016/17:321 Åtgärder för jämställdhet av Maria
            Stockhaus (M) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GFxsCx4Y1NKighPo3RhyX4">
            På senare tid har invandrarkvinnors situation i Sverige aktualiserats.
            Hedersvåld och hedersförtryck är ett stort problem. I juni lämnades
            en slutrapport från utredningen om en nationell strategi mot mäns
            våld mot kvinnor och hedersrelaterat våld och förtryck.
          </p>
          <p xml:id="i-RMh4ZRmcQ42MoLuRQmNKG2">
            Utredningen lyfter fram att det har gjorts många insatser på
            olika nivåer men att det inte är tillräckligt och att det ibland
            är alltför kortsiktiga insatser och dålig samordning.
          </p>
          <p xml:id="i-BZvhA7BRaCw2MbVUCtnY4W">
            Utredningen kommer med en del bra förslag, men problembilden
            är alltför snäv, enligt min mening. Ytterst är detta en fråga
            om jämställdhet och om allas rätt att bestämma över sitt eget
            liv. Det finns områden i dag där kvinnor inte får röra sig fritt
            eller umgås med vem de vill. Begreppet hedersförtryck behöver
            vidgas så att alla kvinnor i Sverige har samma rätt till självbestämmande
            oavsett vad det handlar om för fråga.
          </p>
          <p xml:id="i-XJ57t9TF7qK3mpbjAri4DA">
            En framtida strategi behöver därför innehålla inte bara tydliga
            åtgärder för att förhindra mäns våld mot kvinnor utan också till
            exempel förebyggande insatser så att jämställdhet kan bli verklighet
            i alla områden i Sverige. Det ska inte vara acceptabelt att begränsa
            kvinnors livsvillkor med hänvisning till kulturell och religiös
            identitet.
          </p>
          <p xml:id="i-HXZeLnqS91KhjybTDJ5vTC">
            I utredningen om den nationella strategin tas även frågan om
            tvångsgifte där barn skickas iväg till hemländer och gifts bort
            upp som ett problem. Här behöver en framtida strategi vara mycket
            tydlig. Nolltolerans bör skrivas in i strategin, och ett tydligt
            uppföljningsansvar för kommuner bör införas.
          </p>
          <p xml:id="i-6WLAffDBWgM2NZM56BF38n">
            Flickor ska inte bara kunna försvinna utan att det får konsekvenser.
            Det händer alltför ofta att flickor inte dyker upp efter ett lov
            och att skolan och kommunen inte gör något alls eller står handfallna
            utan möjligheter att vidta åtgärder.
          </p>
          <p xml:id="i-5fL7NuuKYq5ZL7EFRMReW1">
            Den framtida strategin måste också innehålla förändringar när
            det gäller barn och kvinnor som förts bort mot sin vilja och som
            senare söker hjälp från utlandet. I Sverige har barn och kvinnor
            rätt till jämställda livsvillkor och till självbestämmande.
          </p>
          <p xml:id="i-7ZHUT1k5aBqqaK3w5FNp9M">
            Ska vi åstadkomma detta krävs att en nationell strategi innehåller
            strategier för bekämpning av mäns våld mot kvinnor och av hedersrelaterat
            våld och förtryck.
          </p>
          <p xml:id="i-HKqqCru6NkdogepPqrY91L">
            Jag vill därför fråga statsrådet Åsa Regnér:
          </p>
          <p xml:id="i-MaDfpNu6aDKcfJ7dP882HQ">
            Avser statsrådet att ta fram en nationell strategi, och på vilket
            sätt kommer statsrådet att säkerställa att denna strategi innehåller
            tydliga mål och konkreta åtgärder för bekämpning av mäns våld
            mot kvinnor och av hedersrelaterat våld och förtryck?
          </p>
        </div>
      </div>
    </body>
  </text>
</TEI>
