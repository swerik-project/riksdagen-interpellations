<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0140">
  <teiHeader>
    <fileDesc>
      <titleStmt>
        <title>Interpellation 2016/17:140 av Maria Weimer (L)</title>
        <author>Maria Weimer (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:140 av Maria Weimer (L) till Utrikesminister Margot Wallström (S) om De afghanska tolkarnas rättigheter </title>
          <idno type="rdwebb">H410140</idno>
          <ref type="dokument_url_text">http://data.riksdagen.se/dokument/H410140/text</ref>
          <ref type="dokument_url_html">http://data.riksdagen.se/dokument/H410140</ref>
          <ref type="dokumentstatus_url_xml">http://data.riksdagen.se/dokumentstatus/H410140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HPYYRQv4ch2ZKcsG9Poys5</idno>
            <persName>Maria Weimer</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-FgBbSJP2arr9HdULXVo32E">
          <note>Interpellationen är återtagen</note>
        </correspAction>
        <correspAction type="sent" xml:id="i-MCT2bA5xZf4QFUvd3tnVAj" corresp="i-HPYYRQv4ch2ZKcsG9Poys5">
          <date when="2016-11-21"/>
        </correspAction>
        <correspAction type="received" xml:id="i-Urcc59sPTazywkTAcR1TaA" corresp="i-aihY66rhb8LqCkSn8GhKt">
          <date when="2016-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4QjgjA27Hxm6rgAm9mY7GN">
            Interpellation 2016/17:140 De afghanska tolkarnas rättigheter
            av Maria Weimer (L) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UJbpZgRtfdEjWTvME3nmjQ">
            Mellan 2002 och 2014 deltog Sverige i den fredsfrämjande militära
            insatsen ISAF (International Security Assistance Force) i Afghanistan.
            För att kunna genomföra uppdraget anlitade Försvarsmakten ett
            antal lokalanställda tolkar. Sammantaget kom ett fyrtiotal tolkar
            att tjänstgöra tillsammans med de svenska trupperna. På grund
            av detta arbete har dessa tolkar kommit att utsättas för hot av
            det regeringsfientliga motståndet.
          </p>
          <p xml:id="i-9mN7WSorcD8H5JeiXKYtjs">
            När tolkarnas situation blev känd för regeringen kom den att
            instruera Migrationsverket och Försvarsmakten att hjälpa tolkarna
            genom att erbjuda dem uppehållstillstånd via kvotflyktingsprogrammet.
            Detta kom att kallas ”den särskilda ordningen”. Emellertid kom
            endast 21 tolkar med familjer att hjälpas på detta sätt – endast
            de tolkar som var anställda från 2013 till våren 2014. Övriga
            tolkar, ca 20 personer, fick ingen hjälp. Försvarsmakten har hävdat
            att de av lagliga skäl inte har kunnat hjälpa dem. Säkerhetsskyddslagen
            medger inte prövning av tidigare anställd personal.
          </p>
          <p xml:id="i-P3H8JG4LF5WCdGjMhuSSP1">
            I dagsläget finns det därför ett tjugotal tolkar kvar i Afghanistan
            som kan visa att de har tjänstgjort med den svenska försvarsmakten
            och som menar att de lever under fara på grund av detta men som
            svenska myndigheter inte har visat något intresse av att hjälpa.
          </p>
          <p xml:id="i-PBkEdSaLDfMkME57iU9fCr">
            Migrationsdomstolens lagakraftvunna dom från i mars i år ger
            dessa tolkar rätt att ansöka om uppehållstillstånd med hänvisning
            till Europakonventionen och 5 kap. 3 a § tredje stycket 3 utlänningslagen.
            Ansökan om uppehållstillstånd ska lämnas in till en ambassad.
            Detta framgår av Migrationsverkets föreskrift MIGRFS 07/2015.
          </p>
          <p xml:id="i-9tcimuUGE5sYxedmgzmKEb">
            Följaktligen har tolkarna rätt att lämna in sina ansökningar
            om uppehållstillstånd på svenska ambassaden i Kabul. Nu har det
            emellertid visat sig att ambassaden inte har velat ta emot ansökningar
            om uppehållstillstånd. Ett antal tolkar har försökt lämna in sina
            ansökningar, men ambassaden har vägrat att ens ta emot handlingarna.
          </p>
          <p xml:id="i-DXEqeSdf6UnmqDCXmRGTu4">
            Det är uppenbart att lagen inte följs av tjänstemän på Utrikesdepartementet.
            Det framgår av Migrationsverkets föreskrift att ambassaden i Kabul
            är rätt instans för tolkarna att vända sig till. Därtill finns
            det anledning att påpeka att en svensk förvaltningsmyndighet inte
            har rätt att neka en enskild att lämna en handling till myndigheten.
          </p>
          <p xml:id="i-HHbMS6y8oNeP3c3K5TVXKS">
            Med anledning av ovanstående vill jag fråga:
          </p>
          <p xml:id="i-KPmgYXRiyAbbbi6jpxMr3x">
            Tänker utrikesministern vidta någon åtgärd gentemot ambassaden
            i Kabul med anledning av det som har framförts?
          </p>
        </div>
      </div>
    </body>
  </text>
</TEI>
