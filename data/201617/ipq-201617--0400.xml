<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0400">
  <teiHeader>
    <fileDesc>
      <titleStmt>
        <title>Interpellation 2016/17:400 av Robert Halef (KD)</title>
        <author>Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:400 av Robert Halef (KD) till Utrikesminister Margot Wallström (S) om Återuppbyggnaden av Irak</title>
          <idno type="rdwebb">H410400</idno>
          <ref type="dokument_url_text">http://data.riksdagen.se/dokument/H410400/text</ref>
          <ref type="dokument_url_html">http://data.riksdagen.se/dokument/H410400</ref>
          <ref type="dokumentstatus_url_xml">http://data.riksdagen.se/dokumentstatus/H410400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <persName>Robert Halef</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-MK5rn4whpEJXKgBCN9MAU">
          <note>Interpellationen är återtagen</note>
        </correspAction>
        <correspAction type="sent" xml:id="i-G91xSPoPdSf9tm6nAyUWuv" corresp="i-PBSxPmi2qJkmc16jpZDA6Y">
          <date when="2017-03-23"/>
        </correspAction>
        <correspAction type="received" xml:id="i-FKqehCQtTbK5GcdKFsGtzr" corresp="i-aihY66rhb8LqCkSn8GhKt">
          <date when="2017-03-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HMEveMmpGVuifWtYtvUMh8">
            Interpellation 2016/17:400 Återuppbyggnaden av Irak av Robert
            Halef (KD) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W1VUzTPXV8pPx5ZsQVVD6">
            Terrororganisationen Islamiska staten (IS) har under år 2014
            med våld tvingat ursprungsbefolkningen, de kristna folkgrupperna
            syrianer, kaldéer, assyrier, armenier och mandéer, bort från sina
            hem på Nineveslätten och i Mosul. På samma gång och på samma sätt
            fördrevs yazidierna från Sincarområdet. Målet var att åstadkomma
            ett islamistiskt kalifat. Över 200 000 kristna invånare tvingades
            på flykt. De ställdes inför ett ultimatum: att konvertera till
            islam eller bli dödade. Så gott som alla valde att fly. En del
            till irakiska Kurdistan, andra till angränsande länder och till
            Europa. Många av dem som inte lyckades fly har blivit brutalt
            dödade, kidnappade och fått sin egendom konfiskerad. Jag har personligen
            besökt området och konstaterat den misär de lever under som flyktingar
            i sitt eget hemland.
          </p>
          <p xml:id="i-FRVodf4c15U4nwLVr3xzmq">
            Detta kallar Europaparlamentet i ett resolutionsbeslut från den
            4 februari 2016 för ett folkmord på kristna och yazidier.
          </p>
          <p xml:id="i-DzP92kTHhezToHuL6feHev">
            Den internationella militära koalitionen har tillsammans med
            den irakiska och kurdiska militären och kristna miliser lyckats
            befria byar och städer i det kristna området på Nineveslätten.
            Även befrielsen av Mosul är framgångsrik.
          </p>
          <p xml:id="i-NLarq5UJcP5k8LXJGHUmN1">
            De kristna invånare som flytt har fått hoppet tillbaka. En del
            har redan varit på sina hemorter och konstaterat den förödelse
            som Islamiska staten har lämnat efter sig. De vill återvända hem
            och hjälpa till med återuppbyggnaden. Många har redan varit tillbaka
            och sett hur IS har förstört deras egendom, kyrkor och kloster:
            de ligger i ruiner.
          </p>
          <p xml:id="i-9X6depWJKo5DiRDd9tU8tq">
            Vi ser biskopar, präster och hela församlingar hjälplöst gråta
            över förödelsen. De ber omvärlden om stöd för att återuppbygga
            dessa religiösa och kulturhistoriska byggnader som är över 1 400
            år gamla. FN, EU och den irakiska regeringen bör ta ett större
            ansvar för att återuppbygga det som har förstörts och återskapa
            säkerhet och långvarig trygghet för invånarna så att de vågar
            återvända.
          </p>
          <p xml:id="i-2zS9W2NR88EEcKtx74Sn1f">
            FN:s säkerhetsråd bör ta sitt ansvar och leda återuppbyggnaden
            för att öka säkerheten och tryggheten. Dessa människor behöver
            stöd och hjälp med att bygga upp det som är förstört.
          </p>
          <p xml:id="i-NtpAVvvuVGZwkpdDo3xsNR">
            En återuppbyggnad kommer att bringa de drabbade hopp om ett nytt
            liv och påskynda återvändandet. Annars kommer de flesta att söka
            sig vidare och fly till andra länder för att bygga sig en ny framtid.
          </p>
          <p xml:id="i-S3HChXxHKxedNn7FZgBNHv">
            Sverige är sedan den 1 januari ordförande i FN:s säkerhetsråd.
            Det finns stora förhoppningar om att Sverige ska återskapa förtroendet
            för FN och bidra till att förebygga konflikter samt verka för
            fred, säkerhet och demokrati. Denna utveckling kräver ett försvar
            för alla människors lika och okränkbara värde, byggt på de mänskliga
            fri- och rättigheterna.
          </p>
          <p xml:id="i-RSfA8gwVb9ZxSag1yo8RmS">
            Mot bakgrund av ovanstående vill jag fråga utrikesminister Margot
            Wallström:
          </p>
          <p xml:id="i-Mb2nsszFxNNbnc1sGXyp3y">
            På vilket sätt kommer utrikesministern att via FN:s säkerhetsråd
            och EU:s utrikesråd verka för att säkra ekonomiska resurser och
            en åtgärdsplan för återuppbyggnaden av Nineveslätten och delar
            av Mosul?
          </p>
          <p xml:id="i-NRuNK8JBTUCRLnKQLN14RS">
            På vilket sätt kommer Sverige, till exempel via FN:s säkerhetsråd
            och EU, bidra till att hjälpa till med och påskynda återuppbyggnaden
            av kristna och andra etnoreligiösa minoriteters samhällen i Irak?
          </p>
        </div>
      </div>
    </body>
  </text>
</TEI>
