<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0158">
  <teiHeader>
    <fileDesc>
      <titleStmt>
        <title>Interpellation 2016/17:158 av Jonas Jacobsson Gjörtler (M)</title>
        <author>Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:158 av Jonas Jacobsson Gjörtler (M) till Finansminister Magdalena Andersson (S) om Införande av flygskatt</title>
          <idno type="rdwebb">H410158</idno>
          <ref type="dokument_url_text">http://data.riksdagen.se/dokument/H410158/text</ref>
          <ref type="dokument_url_html">http://data.riksdagen.se/dokument/H410158</ref>
          <ref type="dokumentstatus_url_xml">http://data.riksdagen.se/dokumentstatus/H410158</ref>
          <ref type="downloadurl">https://mhdownload.riksdagen.se/VOD1/PAL169/2442205290013886621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/inforande-av-flygskatt_H410158</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <persName>Jonas Jacobsson Gjörtler</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-j3S6f3wpLjBhuhcew8K9d">
          <note>Interpellationen är besvarad</note>
        </correspAction>
        <correspAction type="sent" xml:id="i-6o9rXwrbXa7G286qw4yMQK" corresp="i-UfuzZaG1S7bnPkLrgux2Au">
          <date when="2016-11-23"/>
        </correspAction>
        <correspAction type="received" xml:id="i-E2zpkr5MmNpcRWCYXvYymz" corresp="i-74hLepsvAgUMEvVVtBCGuc">
          <date when="2016-11-30"/>
        </correspAction>
        <correspAction type="answered" xml:id="i-QtJAyYz6RWMa6MxRXv6qnG">
          <date when="2016-12-09"/>
        </correspAction>
        <correspAction type="answered" xml:id="i-HRtueQqffpiNYk7xGFDmcP">
          <date when="2016-12-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9ZDEXn5cSm7zTFR6ybXywo">
            Interpellation 2016/17:158 Införande av flygskatt av Jonas Jacobsson
            Gjörtler (M) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HCRBYJfESPxkZdouJWxhNd">
            Det saknas klimatskäl för att införa en nationell flygskatt i
            Sverige eftersom flyget ingår i handeln med utsläppsrätter och
            en sådan skatt därmed bara flyttar utsläppen någon annanstans.
          </p>
          <p xml:id="i-CTfpX5Q92YnNwnZzjqg4Lv">
            Sverige är ett glest befolkat land med stora avstånd och vi är
            helt beroende av fungerande och prisvärda transporter. En flygskatt
            skulle, liksom den kilometerskatt som regeringen också aviserat
            att man vill införa, slå hårt mot jobb och tillväxt främst på
            landsbygden, utan att åstadkomma någon klimatnytta.
          </p>
          <p xml:id="i-LCuPQztACrU4snT7xv1bEm">
            ”Det är en straffskatt på resor”, konstaterar, helt korrekt,
            det socialdemokratiska kommunalrådet Lorents Burman i Skellefteå
            i en artikel i Dagens Industri.
          </p>
          <p xml:id="i-4tm2FvcvBvGCWaNcUN1zgh">
            Även när det gäller planerna på en flygskatt för resor utanför
            EU (utanför utsläppshandelssystemet) finns det nu andra lösningar
            som gäller internationellt och inte enbart för resor till eller
            från Sverige.
          </p>
          <p xml:id="i-AproZ9x5vNdKm5TskTXCmR">
            FN:s organisation för civilt flyg, ICAO, kom nyligen överens
            om ett avtal om utsläppsbegränsningar för det internationella
            flyget, med styrmedel som på sikt möjliggör ett fossilfritt flyg.
            Överenskommelsen är ett viktigt steg framåt för att minska flygets
            klimatutsläpp, men utan att begränsa människors rörlighet.
          </p>
          <p xml:id="i-VCaP6c82T2PWpCDHpwGwzA">
            Systemet blir obligatoriskt 2027, men redan i den frivilliga
            fas som inleds 2021 kommer flyg motsvarande 86 procent av världens
            flygresor att täckas av systemet.
          </p>
          <p xml:id="i-FgejwxaHampDrzavG5gbCq">
            Miljöministern har tidigare gett utryck för att en internationell
            överenskommelse vore att föredra framför en svensk flygskatt.
            Jag delar den uppfattningen och förutsätter att regeringen också
            fullföljer den linjen och därmed avbryter planerna på att införa
            en svensk flygskatt.
          </p>
          <p xml:id="i-KiTU53mdqD6e69XpjH6151">
            Finansministerns svar på en skriftlig fråga från undertecknad
            till miljöministern i detta ärende ger dock inga indikationer
            på att regeringen skulle vara på väg att avbryta planerna på en
            flygskatt. Finansministerns svar understryker tvärtom att utredaren
            tittar på ”hur”, inte ”om”, en flygskatt ska kunna införas.
          </p>
          <p xml:id="i-gLSM7NifufqdaVdk5xRGa">
            Eftersom det saknas klimatskäl att införa en flygskatt, såväl
            nationellt som för internationella resor, finns det anledning
            att misstänka att detta bara är ännu ett sätt för regeringen att
            öka beskattningen – det vill säga en rent fiskal skatt, som samtidigt
            slår hårt mot jobb och tillväxt.
          </p>
          <p xml:id="i-2H3VecusyA14ZWaoaqVGpX">
            Med anledning av ovanstående vill jag fråga finansminister Magdalena
            Andersson:
          </p>
          <p xml:id="i-S1iQ72E2MbiVKHFvxkfdaw">
            – Vilka motiv ligger bakom regeringens uppdrag att utreda en
            flygskatt, dels avseende nationella flygresor, dels avseende internationella
            flygresor?
          </p>
          <p xml:id="i-6NuVPoXXEY2KNdC1Lw6BVf">
            – Är det finansministerns ställningstagande att det finns klimatskäl
            för att införa en nationell flygskatt i Sverige?
          </p>
          <p xml:id="i-W7ZRxdkf8XdcfBTH8JhTnV">
            – Är det finansministerns ställningstagande att skälen för ett
            eventuellt införande av en flygskatt i Sverige påverkas av den
            nya överenskommelsen inom ICAO, och i så fall på vilket sätt?
          </p>
          <p xml:id="i-8RKKAT31oSWB4LErYnYbxj">
            – Vilket är regeringens motiv för att enbart ge utredaren i uppdrag
            att analysera hur en flygskatt kan införas, inte att göra en analys
            av huruvida det alls är lämpligt eller medför några vinster avseende
            klimatutsläppen?
          </p>
        </div>
      </div>
    </body>
  </text>
</TEI>
