<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0320">
  <teiHeader>
    <fileDesc>
      <titleStmt>
        <title>Interpellation 2016/17:320 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:320 av Mikael Oscarsson (KD) till Utrikesminister Margot Wallström (S) om Nord Stream 2</title>
          <idno type="rdwebb">H410320</idno>
          <ref type="dokument_url_text">http://data.riksdagen.se/dokument/H410320/text</ref>
          <ref type="dokument_url_html">http://data.riksdagen.se/dokument/H410320</ref>
          <ref type="dokumentstatus_url_xml">http://data.riksdagen.se/dokumentstatus/H410320</ref>
          <ref type="downloadurl">https://mhdownload.riksdagen.se/VOD1/PAL169/2442205270013639821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/nord-stream-2_H410320</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Margot Wallström</persName>
            <state type="partyAffiliation" ref="unknown">
              <desc>S</desc>
            </state>
          </person>
          <person gender="woman">
            <idno>i-655Uw3q6yNE6R2nN2pDvUg</idno>
            <persName>Åsa Eriksson</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-J51Ca8JrkzCSsYDLcQzwQg">
          <note>Interpellationen är besvarad</note>
        </correspAction>
        <correspAction type="sent" xml:id="i-FzPGmw5TWVLzZvszozceQU" corresp="i-Ybw8JnrmHGCsqpipBke8a7">
          <date when="2017-02-08"/>
        </correspAction>
        <correspAction type="received" xml:id="i-8hYLh7ixsN3z8ZYgEzwkRY" corresp="i-aihY66rhb8LqCkSn8GhKt">
          <date when="2017-02-17"/>
        </correspAction>
        <correspAction type="answered" xml:id="i-Dwe1e72WzMN8T3AptxE4iM">
          <date when="2017-02-28"/>
          <time when="13:01:01" dur="PT194S"/>
        </correspAction>
        <correspContext corresp="i-Dwe1e72WzMN8T3AptxE4iM">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-EbKvJeiSJR95cVHu636H96" type="discussed" corresp="i-Ybw8JnrmHGCsqpipBke8a7">
          <date when="2017-02-28"/>
          <time when="13:04:16" dur="PT244S"/>
        </correspAction>
        <correspContext corresp="i-EbKvJeiSJR95cVHu636H96">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-B5fje2BGGw1UiVRbXoBDZa" type="discussed" corresp="i-aihY66rhb8LqCkSn8GhKt">
          <date when="2017-02-28"/>
          <time when="13:08:20" dur="PT235S"/>
        </correspAction>
        <correspContext corresp="i-B5fje2BGGw1UiVRbXoBDZa">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-PAFyeU9NVV9jFBqnHi2QW" type="discussed" corresp="i-Ybw8JnrmHGCsqpipBke8a7">
          <date when="2017-02-28"/>
          <time when="13:12:15" dur="PT243S"/>
        </correspAction>
        <correspContext corresp="i-PAFyeU9NVV9jFBqnHi2QW">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-9tCxFYqmAHXrXVBXm4CFwt" type="discussed" corresp="i-655Uw3q6yNE6R2nN2pDvUg">
          <date when="2017-02-28"/>
          <time when="13:16:29" dur="PT62S"/>
        </correspAction>
        <correspContext corresp="i-9tCxFYqmAHXrXVBXm4CFwt">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-JyfXsC6STCbE18w9hNnTP4" type="discussed" corresp="i-aihY66rhb8LqCkSn8GhKt">
          <date when="2017-02-28"/>
          <time when="13:17:32" dur="PT141S"/>
        </correspAction>
        <correspContext corresp="i-JyfXsC6STCbE18w9hNnTP4">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-LVo48HtELCULmsSEvCuoxe" type="discussed" corresp="i-Ybw8JnrmHGCsqpipBke8a7">
          <date when="2017-02-28"/>
          <time when="13:20:02" dur="PT131S"/>
        </correspAction>
        <correspContext corresp="i-LVo48HtELCULmsSEvCuoxe">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
        <correspAction xml:id="i-4BW7FwcWC7JVpJPfqZnmqC" type="discussed" corresp="i-aihY66rhb8LqCkSn8GhKt">
          <date when="2017-02-28"/>
          <time when="13:22:18" dur="PT127S"/>
        </correspAction>
        <correspContext corresp="i-4BW7FwcWC7JVpJPfqZnmqC">
          <ref type="record" target="prot-201617--075">Protokoll 2016/17:75 Tisdagen den 28 februari</ref>
          <ref type="recordSection" target="unsetDivId">Svar på interpellation 2016/17:320 om Nord Stream 2</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RAz9BhuXe8ytVBw1UefRtZ">
            Interpellation 2016/17:320 Nord Stream 2 av Mikael Oscarsson
            (KD) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-U8EL8HNeJDi1eiEiL5Zt44">
            Den 31 januari tog Karlshamns kommunpolitiker ett beslut som
            gäller rikets säkerhet. Trots stark avrådan från regeringen, expertmyndigheterna
            MUST, SÄPO, FRA och Försvarsmakten, beslutade kommunen att Nord
            Stream 2 ska få använda hamnen i staden för uppläggning av gasrör
            under de ca 2 år som man planerar att projektet kommer att pågå.
            Nord Stream 2 är till hundra procent ägt av Gazprom, som i sin
            tur kontrolleras av ryska staten och därmed kan räknas som Kremls
            förlängda arm.
          </p>
          <p xml:id="i-BrXVbN4wCuLxSVgVRpaAu9">
            Att Nord Stream 2:s underleverantör ska få använda delar av hamnen
            i Karlshamn står i strid med det svenska försvarets intressen
            och säkerhet, både på kort och lång sikt. Det menade försvarsminister
            Peter Hultqvist den 13 december 2016 samt att det skulle försvåra
            genomförandet av försvarsuppgörelsen från 2015.
          </p>
          <p xml:id="i-8kfn4boJHbw4vFSXLyXnQu">
            Majoriteten i Karlshamn valde ändå att slå dövörat till. Trots
            alla varningar valde de att prioritera ekonomin. De 100 miljoner
            kronor som Nord Stream 2 och underleverantören Wasco Europe utlovade
            och de, enligt Hamnbolagets vd 50–60 arbetstillfällena, blev alltför
            lockande.
          </p>
          <p xml:id="i-2sPA9111DJkMgZwQp7rGWP">
            Regeringen meddelade vid en presskonferens dagen innan, den 30
            januari 2017, att man inte alls har svängt utan står fast vid
            sin bedömning, som offentliggjordes den 13 december 2016. Man
            sade också att man gör en så pass allvarligt bedömning att man
            kommer att behöva vidta särskilda hemligstämplade åtgärder för
            att motverka det hot som avtalet med Karlshamn innebär.
          </p>
          <p xml:id="i-KK3x5QhqC38dbipAiYUZDi">
            Redan i september 2015 kom frågan om byggandet av Nord Stream
            2 upp i de berörda europeiska länderna – regeringen hade mer än
            ett år på sig att agera kraftfullt på lokal nivå. Karlshamns hamns
            vd förklarade den 30 januari 2017 att förfrågan från Nord Stream
            2 om att få använda Karlshamn diskuterades först 2012–2013, och
            den aktualiserades sedan 2015. För mer än ett år sedan, i december
            2015, var frågan även uppe på agendan för EU:s toppmöte. Statsminister
            Löfven valde att ligga lågt, och vi vet inte om han över huvud
            taget förde fram en svensk syn i Nord Stream 2-debatten i europeiska
            rådet och i så fall vad det var han sa. I mars 2016 bad de baltiska
            länderna och Polen att Sverige tillsammans med dem och ytterligare
            fyra länder skulle underteckna ett gemensamt brev till EU-kommissionen
            där EU-medlemsländerna protesterade mot Nord Stream 2, bland annat
            med hänsyn till gemensamma europeiska målsättningar som man beslutade
            inom ramen för den europeiska energiunionen. Regeringen valde
            då att ligga lågt och lät meddela att man inte hade för avsikt
            att underteckna brevet.
          </p>
          <p xml:id="i-MrYyUzFha7oJVEgjCCiSCu">
            Vid en interpellationsdebatt med undertecknad den 8 september
            2016 sa utrikesministern:
          </p>
          <p xml:id="i-Nc7M36EksdWCMACs4T1D4B">
            "Regeringen är väl medveten om projektets säkerhetspolitiska
            dimension, vad gäller möjlig påverkan på länder som Polen, de
            baltiska länderna och Ukraina. Regeringen har också att värna
            svenska säkerhets- och försvarspolitiska intressen."
          </p>
          <p xml:id="i-GF4SzukwwdwgShvQGPmHUT">
            "Vi kommer naturligtvis att se efter våra säkerhetspolitiska
            intressen. Du kan vara helt övertygad om att vi kommer att titta
            på den frågan, Mikael Oscarsson."
          </p>
          <p xml:id="i-CbS41zbdFdrsYngUHCQN4">
            Utrikesministern sa då också: "Vi tycker inte om det här projektet"
            och "Vi agerar med de baltiska länderna" och Sverige och de baltiska
            länderna har "samma syn på detta. Vi tycker att energiunionens
            mål borde gälla.".
          </p>
          <p xml:id="i-65NnHBhV1uUkJpgSg9VyuE">
            Frågan som allt fler ställer sig är dock hur vi hamnat där vi
            står i dag? Är det ett direkt resultat av regeringens ovilja att
            bära ansvar – både nationellt och på EU nivå?
          </p>
          <p xml:id="i-NkbKG8XGQe8Ly4fPKBF2yC">
            Utrikesministern förklarade att man inte skrev under brevet till
            kommissionen i mars 2016, eftersom man inte haft tillräckligt
            mycket tid på sig att få in egna skrivningar i brevet. Detta trots
            att man "agerar med de baltiska länderna och har samma syn som
            de". Vad var det utrikesministern ville få sagt i brevet? Varför
            tog man därefter inga egna initiativ till ett offentligt ställningstagande
            gentemot de andra EU länderna och främst Tyskland? Sverige hade,
            som ministern själv sa, stöd av en rad andra länder och valde
            ändå bort att ta ställning själv. Nu har det snart gått ett år,
            och vi har inte fått veta mer om vad regeringens särskilda utnämnda
            energiambassadör Mikael Eriksson gör på EU-nivå för att stoppa
            Nord Stream 2. Vi har heller ingen insyn i vad utrikesministern,
            klimatministern och försvarsministern gör på EU-nivå för att stoppa
            Nord Stream 2. Har försvarsministern förklarat för Tysklands försvarsminister
            Ursula von der Leyen vad som står på spel för Sverige och många
            andra Östersjöländer, inklusive Tyskland?
          </p>
          <p xml:id="i-X5bMhJbWp8vu5Pp1nWTJnt">
            Ännu mer anmärkningsvärt är att Tysklands förbundskansler Angela
            Merkel den 31 januari 2017, efter ett längre samtal med statsminister
            Stefan Löfven, uttryckte att hon anser att Nord Stream 2 är "ett
            rent kommersiellt projekt" – "Das ist aus unserer Perspektive
            ein wirtschaftliches Projekt" (Pressekonferenz Mitschrift). Frågan
            är om statsministern över huvud taget talat med förbundskanslern
            om Nord Stream 2 och förklarat de negativa konsekvenserna för
            Försvarsmaktens försvarsförmåga och Sveriges nationella säkerhet
            för henne? Ministrarna upprepade den 30 januari 2017, endast några
            timmar innan förbundskansler Merkel anlände till Stockholm, att
            just denna bedömning – att Nord Stream 2 utgör ett mycket allvarligt
            hot mot Sveriges säkerhet – ligger fast.
          </p>
          <p xml:id="i-QQHZoBTDF9hvbTqfnr13r3">
            Sedan kan man ju fråga sig varför regeringen väntade så länge
            med att tala med den politiska ledingen i region Gotland respektive
            Karlshamn? Bara dagarna innan besluten skulle fattas om att ingå
            avtal med Nord Stream 2 och dess underleverantörer i december
            2016 lyfte regeringen på luren och ringde, trots att de båda leds
            av partikamrater till statsministern, utrikesministern och försvarsministern.
            Har informationsflödet varit så dåligt mellan Karlshamn, Gotland
            och Stockholm att regeringen inte visste om lokalpolitikernas
            förhandlingar med Nord Stream 2? Eller har man haft dålig koll
            på lägesbilden och inte lyssnat på Försvarsmakten? Hur kan regeringen
            förklara att man inte redan agerat i ett mycket tidigare skede?
            Rimligt hade varit att regeringen gett sin åsikt till känna senast
            i september 2015, då frågan aktualiserades i och med det bindande
            avtalet om att Nord Stream 2 ska byggas?
          </p>
          <p xml:id="i-KFkaq6ef9Qmf3EMgW2EQmP">
            Varför förutsåg inte regeringen problemen med det kommunala självstyret
            efter turerna kring Nord Stream, som visade hur Kremls förlänga
            arm redan tidigare med framgång utnyttjade de lokala ekonomiska
            behoven i Blekinge och på Gotland? Regeringen kunde tidigt ha
            tagit initiativ till en lagstiftning som tydliggjort att det kommunala
            självstyret absolut inte får omfatta rätten att fatta beslut som
            inverkar på svensk försvarsförmåga och svensk utrikes- och säkerhetspolitik.
          </p>
          <p xml:id="i-Tas2vVsX8oukwiDcCLQaDE">
            Men det finns ännu fler frågetecken. I det gotländska avtalet
            med Nord Stream 2, som nu tack och lov inte röstades igenom, finns
            besvärande skrivningar. Bland annat går det att läsa i avtalet
            "Regionen påtar sig dock att inom de gränser som anges av lagstiftningen
            försöka begränsa den information som lämnas ut och kommer att
            underrätta Nord Stream när en sådan begäran från tredje part har
            framställts.".
          </p>
          <p xml:id="i-2vN8uasGVkyodEPaQ5Z7xK">
            Är ett sådant avtal i en fråga som berör rikets säkerhet verkligen
            förenligt med den svenska offentlighetsprincipen? Och även om
            så vore fallet undrar jag om ministern anser att det är rimligt
            att ett sådant avtal med Kremls förlängda arm ska omfatta begränsningar
            kring vilken information som kan lämnas ut?
          </p>
          <p xml:id="i-QSMTvqVt4CnRxevM2GZ9xA">
            Nu har det dessutom kommit till min kännedom att Nord Stream
            2:s underleverantörs avtal med Karlshamns hamn hålls hemligt.
            Inte ens oppositionsrådet i kommunen har fått läsa avtalstexten.
            Frågan är om regeringen själv känner till samtliga skrivningar
            i de olika avtalen. Förefaller det rimligt att just de delar av
            den ryska militärstrategiska infrastrukturen som nu ska lagras
            på svenskt territorium omgärdas av omfattande sekretess där inte
            ens berörda svenska beslutsfattare får insyn i affärsverksamhetens
            detaljer?
          </p>
          <p xml:id="i-ECjujz6Ffp4kW44ffSEugq">
            Till sist finns det anledning att undra om regeringens acceptans
            gentemot Karlshamn kommun och dess vilja att låta hamnen ingå
            ett avtal med Wasco Europe, som agerar åt Nord Stream 2, bygger
            på felaktiga uppgifter som hamnens vd lämnade över. Det har framkommit
            att den mycket omtalade siffran om "700 ryska fartyg" med rysk
            besättning och rysk frakt, som hamnens vd hävdar anlöper till
            Karlshamn varje år, saknar stöd. Trots detta förklarade utrikesminister
            Margot Wallström den 30 januari på presskonferensen att just den
            ryska affärsverksamheten i Karlshamn är så viktigt för hamnen.
            Har kommunalpolitiker och även regeringen blivit vilseledd av
            felaktiga uppgifter som hamnen överlämnade till beslutsfattare?
          </p>
          <p xml:id="i-QE7tp7ZGvguzTbyPXptoYJ">
            Sammanfattningsvis:
          </p>
          <p xml:id="i-NFM78U7sj6HhTt6AKjN6qV">
            Regeringen säger att man "agerar med de baltiska länderna och
            har samma syn som de", men ändå är det svårt att se några tecken
            på att Sveriges intressen försvaras aktivt på EU nivå. Vad har
            regeringens energiambassadör, utrikesministern, försvarsministern
            och statsminister Stefan Löfven gjort för att stoppa Nord Stream
            2 med hjälp av de andra EU-medlemsländerna, som är lika kritiskt
            inställda mot Rysslands Östersjögasledningar? Varför tiger man
            i det offentliga rummet på europeisk nivå trots det allvarliga
            läget i Östersjön, som stadigt försämras på grund av den ryska
            aggressiva militära verksamheten?
          </p>
          <p xml:id="i-EVKtjYkgBMeuU6DdL4SFAh">
            När upptäckte regeringen problemet med att det kommunala självstyret
            står i konflikt med det nationella säkerhetspolitiska intresset?
            Varför tog inte regeringen tidigt initiativ till en lagändring
            som gör klart att det kommunala självstyret inte omfattar rätten
            att fatta beslut som inverkar på svensk utrikes- och säkerhetspolitik?
            Utrikesminister Wallström bekräftade redan i juni 2016 att säkerhetsrisker
            skulle belysas, och ÖB Micael Bydén bekräftade tidigt att Nord
            Stream 2 hotar Sveriges nationella säkerhet.
          </p>
          <p xml:id="i-SAb8S5TsooqesNAbbG7Cd2">
            Anser regeringen att det är rimligt att Kremls förlängda arm
            får sekretessbelägga information som berör dess underleverantörs
            verksamhet på svenskt territorium, att Kreml får tillgång till
            information om Nord Stream 2:s aktiviteter i Sverige och som enligt
            regeringens bedömning hotar rikets säkerhet, men att inte svenska
            beslutsfattare får ta del av denna information?
          </p>
          <p xml:id="i-DbDTPPi7VC4frqkAwFkQBj">
            Har regeringen haft kännedom om att uppgifter om den ekonomiska
            betydelsen av ryskflaggade fraktfartyg och fartyg med ryska varor
            för Karlshamns hamn var felaktiga och kraftigt överdrivna, samt
            att de uppgifter som hamnens vd överlämnade som underlag för beslutet
            i januari 2017 inte överensstämde med de uppgifter som kustbevakningen
            och sjöfartsverket lämnade över till hamnens vd efter regeringens
            möte den 13 december 2016?
          </p>
        </div>
        <div type="ipQuestion">
          <p xml:id="i-8XNNpirtm9DX2dL4qSETEq">
            Mot denna bakgrund vill jag fråga utrikesminister Margot Wallström:
            <list rend="unordered">
              <item>
                Av vilka skäl valde utrikesministern och regeringen att inte
                ta några egna initiativ efter att man bestämt sig för att inte
                skriva under brevet till kommissionen i mars 2016?
              </item>
              <item>
                Avser utrikesministern och regeringen att ta några initiativ
                på EU-nivå för att stoppa Nord Stream 2? Om inte – av vilka skäl?
              </item>
              <item>
                Är utrikesministern beredd att verka för en lagändring som gör
                klart att det kommunala självstyret inte omfattar rätten att fatta
                beslut som inverkar på svensk utrikes- och säkerhetspolitik?
              </item>
              <item>
                Har utrikesministern och regeringen kännedom om innehållet i
                samtliga avtal som Nord Stream 2 och dess underleverantörer ingått
                i Karlshamn? Kan utrikesministern i så fall redogöra för om något
                avtal innehåller liknande krav att "försöka begränsa den information
                som lämnas ut och kommer att underrätta Nord Stream när en sådan
                begäran från tredje part har framställts"?
              </item>
              <item>
                Är det utrikesministerns ställningstagande att det är rimligt
                att Gazprom får sekretessbelägga information som berör dess underleverantörs
                verksamhet på svenskt territorium, och att Kreml får tillgång
                till information om Nord Stream 2:s aktiviteter i Sverige, men
                att inte svenska beslutsfattare får ta del av denna information?
              </item>
              <item>
                Vilka åtgärder är utrikesministern beredd att vidta med anledning
                av det som har framkommit om att avtalet mellan hamnen och Wasco
                Europe, som agerar åt Nord Stream 2, bygger på felaktiga uppgifter?
              </item>
            </list>
          </p>
        </div>
      </div>
    </body>
  </text>
</TEI>
