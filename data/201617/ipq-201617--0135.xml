<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0135">
  <teiHeader>
    <fileDesc>
      <titleStmt>
        <title>Interpellation 2016/17:135 av Staffan Danielsson (C)</title>
        <author>Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:135 av Staffan Danielsson (C) till Justitie- och migrationsminister Morgan Johansson (S) om Vikten av korrekta åldersbedömningar</title>
          <idno type="rdwebb">H410135</idno>
          <ref type="dokument_url_text">http://data.riksdagen.se/dokument/H410135/text</ref>
          <ref type="dokument_url_html">http://data.riksdagen.se/dokument/H410135</ref>
          <ref type="dokumentstatus_url_xml">http://data.riksdagen.se/dokumentstatus/H410135</ref>
          <ref type="downloadurl">https://mhdownload.riksdagen.se/VOD1/PAL169/2442205280013812621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/vikten-av-korrekta-aldersbedomningar_H410135</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-WdbURfSu84axNSJ2EPzmC5">
          <note>Interpellationen är besvarad</note>
        </correspAction>
        <correspAction type="sent" xml:id="i-KJwXMxuiLq3JCi9FpuTPaA" corresp="i-N9Pi9YpD4nvtCEsVp2CGcX">
          <date when="2016-11-16"/>
        </correspAction>
        <correspAction type="received" xml:id="i-Gn8W3WkfND2BLTkRrkHLKv" corresp="i-UPW2cbGnTUbMZaKTrot5Bh">
          <date when="2016-11-22"/>
        </correspAction>
        <correspAction type="answered" xml:id="i-22okJtmtit9caU4Fo6VhiP" corresp="i-UPW2cbGnTUbMZaKTrot5Bh">
          <date when="2016-12-16"/>
        </correspAction>
        <correspContext corresp="i-22okJtmtit9caU4Fo6VhiP">
          <ref type="record" target="prot-201617--048">Protokoll 2016/17:48 Fredagen den 16 december</ref>
          <ref type="recordSection" target="unsetDivId">Svar på interpellation 2016/17:135 om vikten av korrekta åldersbedömningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2QVteWMsyRhLTR7jc8uQka">
            Interpellation 2016/17:135 Vikten av korrekta åldersbedömningar
            av Staffan Danielsson (C) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JZMyrDkML1vgyqFYvXpMQA">
            I Sverige har det tyvärr gått troll i frågan om myndigheters
            och domstolars ansvar för att av rättssäkerhetsskäl bedöma ålder,
            när den är oklar och bygger mycket på individens egna uppgifter.
          </p>
          <p xml:id="i-JTaqebSD7UQbknryq1VLEf">
            Migrationsverket
          </p>
          <p xml:id="i-XVSt94JwPeCDhZZoX7oz5x">
            Migrationsverket kastade in handduken kring 2011 när olika yrkesgrupper
            (barnläkare och advokater) av sina intresseorganisationer uppmanades
            att inte medverka vid medicinska åldersbedömningar, eftersom dessa
            plötsligt påstods vara typ vetenskapligt omöjliga att utföra,
            trots att tekniken är beprövad och används i övriga EU-länder
            och i Sverige före 2011, med rimliga säkerhetsmarginaler.
          </p>
          <p xml:id="i-SDCahqYFQi9hvXdTNkdPbB">
            Migrationsverket ville fortsätta att bedöma ålder men gav efter
            för diktaten enligt ovan och har sedan dess i praktiken accepterat
            den ålder som den asylsökande uppger, om den inte alldeles uppenbart
            är långt över 18 år, det vill säga kring 30–40 år.
          </p>
          <p xml:id="i-J7Hw88x5Jnb5M5hLRyoaHE">
            Det är viktigt när man ansöker om asyl i Sverige om man är över
            eller under 18 år. Alla med asylskäl har givetvis rätt till asyl,
            men det finns mycket stora fördelar med att söka asyl som barn
            under 18, till exempel att man har större möjligheter att få asyl,
            att få hit sina närmaste anhöriga, att få god man och att få bättre
            villkor vad gäller boende och annat. Dessa fördelar ska naturligtvis
            gå till barn och inte till vuxna.
          </p>
          <p xml:id="i-VPsAX5sJ8x6w9en7tM5pxF">
            Medicinska åldersbedömningar från våra nordiska grannländer visar
            att flera tiotals procent, eller mer, av de ensamkommande asylsökande
            som uppger sig vara barn är vuxna män långt över 18 år. Eftersom
            flyktingsmugglarna bland annat av detta skäl, att Sverige godtar
            den enskildes uppgift om sin ålder, rekommenderar de ensamkommande
            asylsökande som lyckas ta sig till EU att välja Sverige torde
            andelen vara högre i Sverige.
          </p>
          <p xml:id="i-DpjxkkYDuCRitsCb2V4Cyr">
            År 2015 kom nära 90 000 ensamkommande asylsökande till EU som
            uppgav sig vara barn under 18 år. Av dessa valde ca 40 % (över
            35 000) att söka asyl i Sverige, med 2 % av EUs befolkning. Om
            över 10 000 av de ensamkommande barn som sökt asyl i Sverige de
            senaste åren sannolikt varit vuxna män mellan 20 och 30 år, och
            statens kostnader för dem fram till 21 år är flera miljoner kronor
            mer än om de i stället fått asyl som vuxna, motsvarar detta extra
            kostnader för staten på tiotals miljarder, samtidigt som orättvisan
            mot dem som uppgivit korrekt ålder är stor.
          </p>
          <p xml:id="i-Euh2KkKEvUmN8cmHDhAwmc">
            Det är också mycket allvarligt att vuxna män placerats på HVB-
            och andra boenden över hela Sverige tillsammans med barn över
            18 år, vilket enligt samstämmiga uppgifter gett betydande störningar
            för både barn och personal.
          </p>
          <p xml:id="i-AJgw3KSvUbzVgGLfyyxs66">
            Jag anser att Migrationsverket gravt underlåtit att ta sitt myndighetsansvar
            att bestämma ålder när man passivt låtit yrkesgrupper bestämma
            Sveriges migrationspolitik i detta avseende, med de stora negativa
            effekter jag här redovisat. Jag har därför bett Justitieombudsmannen
            att granska Migrationsverkets agerande. Kanske borde även regeringars
            ansvar granskas, som accepterat migrationsverkets agerande.
          </p>
          <p xml:id="i-HZeiuW6RkaX6xFTPueSCuc">
            Domstolar
          </p>
          <p xml:id="i-Uj82y1UgdL3veZ9MYXKAVS">
            Även i domstolars prövning av brottmål händer märkliga saker.
          </p>
          <p xml:id="i-AbFH1LBJqy5mdsHZAUcSfU">
            Åldersbestämning är särskilt viktig när individer uppger ålder
            under 18 eller 15 år när man är misstänkt för brott och åldern
            är oklar. Straffsatserna kan variera med flera års fängelse eller
            mer vid grova brott om man är barn under 18 eller 15, eller om
            man är vuxen över 18 eller 21.
          </p>
          <p xml:id="i-AbLKi77ha3MtermNMUUkek">
            I somras åtalades en ung man för grov stöld. I sin asylansökan
            hade han uppgett att han var 17 år, men när rättegången började
            sa han att han var 14 och alltså inte straffmyndig. Även uppgiften
            om 17 års ålder torde vara osäker.
          </p>
          <p xml:id="i-Ddqz46WiTkQopQjr54ZKWP">
            Åklagaren ville att man skulle göra en så kallad kroppsbesiktning,
            till exempel en tandmognadsundersökning, för att ta reda på den
            misstänktes ålder, men det sa både Stockholms tingsrätt och Svea
            Hovrätt nej till. De båda domstolarna menade att kroppsbesiktningar
            bara är tillåtna för att utreda själva brottet, inte för att utreda
            åldern på den misstänkte.
          </p>
          <p xml:id="i-6KcG4xLPDC4wsFst6m8JE8">
            Men Riksåklagaren menar att möjligheten att göra kroppsbesiktningar
            för att utreda en misstänkt persons ålder ryms i den nuvarande
            lagen och har överklagat fallet till Högsta domstolen, som meddelat
            så kallat prövningstillstånd.
          </p>
          <p xml:id="i-R5hHG4xMFo5SNXiiNquXxV">
            Om Högsta domstolen kommer fram till att den nuvarande lagen
            inte tillåter kroppsbesiktningar för att bestämma en brottsmisstänkts
            persons ålder så anser riksåklagaren att lagen bör ses över.
          </p>
          <p xml:id="i-5o7pP9VFiGnsJQHg9a6dJg">
            Tre ensamkommande nordafrikanska ungdomar dömdes i tingsrätten
            för en brutal gruppvåldtäkt vid Fåfängans utsiktsplats i Stockholm
            den 9 september förra året.
          </p>
          <p xml:id="i-Jd2PzjSzDhHKKk4dkQZMeK">
            En som sa sig vara 16 år dömdes till sluten ungdomsvård i nio
            månader.
          </p>
          <p xml:id="i-WHLvE9q4LBxJ7jDAzsWzWi">
            Senare kom uppgifter från Interpol som visade att "16-åringen"
            i själva verket var 20. Interpol fick åldern bekräftad av marockanska
            myndigheter genom jämförelser av hand- och fingeravtryck. Det
            namn pojken använt i Sverige ska enbart vara ett alias av hans
            riktiga, marockanska namn, enligt samma dokument.
          </p>
          <p xml:id="i-Fdt7UKxQnWtEjQaxjQQSMg">
            När de nya åldersuppgifterna blev kända begärde Riksåklagaren
            resning hos Högsta domstolen för att få till ett strängare straff.
          </p>
          <p xml:id="i-XgcbrG6hVDN9YmReBGy753">
            ”Hovrättens slutsats i påföljdsfrågan var att straffvärdet för
            en vuxen person i vart fall inte skulle understiga fyra och ett
            halvt års fängelse”, skrev Riksåklagaren.
          </p>
          <p xml:id="i-JVypWZg516jcb4k2JuutVY">
            Men Högsta domstolen prövar inte fallet. Enligt domstolen finns
            det i dag inte utrymme i rättegångsbalken att döma för samma brott,
            men ändra till en strängare påföljd på grund av att rätt ålder
            senare uppdagats.
          </p>
          <p xml:id="i-WbVXZdLFqKqMCB6BLca5fb">
            Riksåklagare Anders Perklev vill se över rättegångsbalken och
            få till en lagändring för att undvika liknande fall framöver.
          </p>
          <p xml:id="i-LXyVKWRyxcdYB2y5ifX21T">
            ”Sluten ungdomsvård är en påföljd för de under 18 år, och vuxna
            ska naturligtvis inte dömas till sluten ungdomsvård”, säger han.
          </p>
          <p xml:id="i-FvK2RMJurwm83auGFuNmKR">
            Min uppfattning är att det är absurt om en brottsmisstänkt själv
            ska kunna bestämma sin ålder, om den är oklar. Att kunna slippa
            ett straff på över 4 år, och i stället få ungdomsvård som barn,
            genom att själv uppge en lämplig ålder och utan att åklagare eller
            domstol kan göra en medicinsk åldersbestämning, ger naturligtvis
            den enskilde starka incitament att uppge för låg ålder.
          </p>
          <p xml:id="i-6HZSQbkQGQpgJv8mLTSL9a">
            Det är också absurt att en ensamkommande som söker asyl själv
            kan få uppge sin ålder, utan att den i tveksamma fall kontrolleras,
            när incitamenten för att uppge för låg ålder är starka.
          </p>
          <p xml:id="i-4XJbTX2hk1nKkzEbSZANGc">
            Jag lägger alltså ingen skuld på dem som uppger för låg ålder,
            men det blir absurt och rättsosäkert om inte myndigheter och domstolar
            vill eller får utföra medicinska åldersbestämningar för att av
            rättssäkerhetsskäl kontrollera den enskildes uppgifter när behov
            finns.
          </p>
          <p xml:id="i-4fG9SLxEJU6RYaLHeYcWVy">
            Justitieministern har ålagt Migrationsverket att i tveksamma
            fall bestämma ålder, vilket enligt min uppfattning var nödvändigt
            på grund av att Migrationsverket låtit yrkesgrupper avgöra frågan
            och alltså smitit från sitt myndighetsansvar. Om bedömningen landar
            i att den asylsökande är över 18 år har denne rätt att till exempel
            begära en medicinsk åldersbestämning.
          </p>
          <p xml:id="i-HEP8rkLRSgJvaRKgsdJnAo">
            Frågan är om Migrationsverket verkligen kommer att här ta sitt
            ansvar, efter att i 4 år inte ha gjort det. Dagens säkerhetsmarginaler
            är orimliga.
          </p>
          <p xml:id="i-QVt9Vy9QYp5nBramhe9kGt">
            Med anledning av detta vill jag fråga justitieminister Morgan
            Johansson:
          </p>
          <p xml:id="i-C1nZj54dfxUAvsNJrVr9pW">
            Är ministern beredd att vidta någon åtgärd för att säkerställa
            att Migrationsverket, när skäl föreligger, ska bedöma ålder till
            över 18 år?
          </p>
          <p xml:id="i-5A97RjhC5aHDU5wvFpSFBD">
            Är justitieministern beredd att ta något initiativ för att göra
            det möjligt för åklagare och domstol att göra medicinska åldersbestämningar,
            när skäl föreligger att inte godta den enskildes uppgifter?
          </p>
          <p xml:id="i-Qby6qS7gqF5wmHD3QT3v7V">
            Är det justitieministerns ställningstagande att ett domstolsbeslut
            inte ska kunna tas upp på nytt om nya uppgifter kommer fram om
            en brottslings ålder, vilket skulle ha gett ett strängare straff,
            och om så av vilka skäl?
          </p>
          <p xml:id="i-Ej7j5xjeAL678jzibp1fHM">
            Avser justitieministern, oavsett Högsta domstolens kommande utslag,
            att låta utreda dessa viktiga frågeställningar så att nuvarande
            oklarheter för myndigheter och domstolar klaras ut?
          </p>
        </div>
      </div>
    </body>
  </text>
</TEI>
