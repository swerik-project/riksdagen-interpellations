<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0238">
  <teiHeader>
    <fileDesc>
      <titleStmt>
        <title>Interpellation 2016/17:238 av Christina Höj Larsen (V)</title>
        <author>Christina Höj Larsen (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:238 av Christina Höj Larsen (V) till Utrikesminister Margot Wallström (S) om Rätten till familjeåterförening</title>
          <idno type="rdwebb">H410238</idno>
          <ref type="dokument_url_text">http://data.riksdagen.se/dokument/H410238/text</ref>
          <ref type="dokument_url_html">http://data.riksdagen.se/dokument/H410238</ref>
          <ref type="dokumentstatus_url_xml">http://data.riksdagen.se/dokumentstatus/H410238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-BEiUkF7S9xxpNyXfF3Xzp6">
          <note>Interpellationen är återtagen</note>
        </correspAction>
        <correspAction type="sent" xml:id="i-SLUAYcoGmtkWK91euRvth1" corresp="i-WjgeYy5RFWngMB9NwFvFEY">
          <date when="2017-01-18"/>
        </correspAction>
        <correspAction type="received" xml:id="i-DWMi5PHApUnGJT5AJi6VMx" corresp="i-aihY66rhb8LqCkSn8GhKt">
          <date when="2017-01-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FAm7AMckJjQu2o1U6KUQ9Q">
            Interpellation 2016/17:238 Rätten till familjeåterförening av
            Christina Höj Larsen (V) till Utrikesminister Margot Wallström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VYi26VGDetsHCDJxjRUD2i">
            Jag har tidigare frågat justitie- och migrationsminister Morgan
            Johansson om han avser att ta initiativ för att säkerställa att
            de som har rätt till familjeåterförening verkligen får möjlighet
            att återförenas med sin familj (skriftlig fråga 2016/17:463).
            Jag är tacksam för svaret, även om det inte var särskilt klargörande,
            och vill med denna interpellation följa upp med ytterligare frågor
            till utrikesminister Margot Wallström angående de svenska ambassadernas
            handläggning av ärenden om familjeåterförening.
          </p>
          <p xml:id="i-MWx7WjD1KfRp8kgKW6vpiG">
            Principen om familjens enhet fastslogs för första gången 1948,
            i FN:s allmänna förklaring om mänskliga rättigheter. Att familjen
            har rätt till samhällets och statens skydd har sedan dess fastslagits
            i flera konventioner om mänskliga rättigheter. Enligt FN:s konvention
            om barnets rättigheter ska ett barns ansökan om familjeåterförening
            behandlas på ett positivt, humant och snabbt sätt, och dessutom
            ska barnets bästa komma i främsta rummet vid alla åtgärder som
            rör barnet. Detta har införlivats i EU:s familjeåterföreningsdirektiv
            (2003/86/EG), som Sverige har implementerat i sin lagstiftning.
          </p>
          <p xml:id="i-9V3yYJKjbA58ZF8Vip6Dde">
            Riksdagen röstade den 21 juni för lagen om tillfälliga begränsningar
            av möjligheterna att få uppehållstillstånd i Sverige. Syftet bakom
            lagförslaget var enligt regeringen att anpassa det svenska regelverket
            till miniminivån enligt EU-rätten och internationella konventioner,
            med ambitionen att färre människor ska söka asyl i Sverige.
          </p>
          <p xml:id="i-L8TnD257et9P7LmXc8mUop">
            En del av lagen som debatterats flitigt är inskränkningarna i
            rätten till familjeåterförening. Endast de som beviljas asyl som
            flyktingar, samt de som sökte asyl senast den 24 november 2015,
            har denna rätt enligt den tillfälliga lagen. Sverige är mest restriktivt
            i EU när det gäller beviljande av asyl som flykting. Endast omkring
            10 procent av de syrier och 50 procent av de irakier som beviljats
            asyl i Sverige har fått flyktingstatus. Det går att jämföra med
            EU-snittet på 80 procent respektive 90 procent. Förändringarna
            innebär alltså omfattande inskränkningar i rätten till familjeåterförening.
          </p>
          <p xml:id="i-TYrPABZVyaSC1jtefG9PRf">
            Sedan tidigare finns redan stora brister i hur denna rättighet
            efterlevs. För att få rätt att återförenas med en familjemedlem
            som har fått uppehållstillstånd i Sverige måste den som är kvar
            i sitt hemland intervjuas vid en svensk ambassad. För syrier innebär
            detta att familjeåterförening är näst intill omöjligt. Den svenska
            ambassaden i Damaskus har sedan den 29 mars 2012 reducerad verksamhet,
            och viserings- och migrationsfrågor hanteras av ambassaderna i
            grannländerna. Tidigare kunde syrier resa till Turkiet utan visum,
            men den 8 januari 2016 införde Turkiet visumkrav för syrier. Handläggningstiderna
            är långa, och i många fall avslås ansökan. Att resa in i Turkiet
            illegalt är dyrt och farligt. Flera rapporter om hur syrier har
            beskjutits vid gränsen till Turkiet har kommit under 2016.
          </p>
          <p xml:id="i-JXAf8iWHtgmwDJb7Xa5CJu">
            Andra länder där syrier kan intervjuas om familjeåterförening
            är Saudiarabien, Egypten, Jordanien eller Förenade Arabemiraten,
            enligt beslut från regeringen. Till samtliga dessa länder utom
            Jordanien krävs visum för syrier, vilket är näst intill omöjligt
            att få. De jordanska myndigheterna kräver att alla syrier som
            reser in i landet registrerar sig hos säkerhetstjänsten, vilket
            bedöms skapa stora säkerhetsproblem för dem. Sammantaget innebär
            begränsningen av länder som handlägger syriers familjeåterförening
            till dessa fem att rätten till familjeåterförening inskränks även
            för de syrier som enligt lagen har rätt att återförenas med sin
            familj. När regeringen beslutade att det endast är i dessa fem
            länder som syrier kan ansöka om familjeåterförening fanns redan
            de bestämmelser som gör det näst intill omöjligt för syrier att
            ta sig dit.
          </p>
          <p xml:id="i-BKyApdHYq6oLtg6jbiYHv6">
            Det finns andra länder som syrier får resa in i där de skulle
            kunna intervjuas vid svenska konsulat eller ambassader, exempelvis
            Libanon, Iran, Sudan, Malaysia och Nigeria. I dagsläget är det
            inte möjligt att genomföra sådana intervjuer i dessa länder, utifrån
            regeringens beslut. Regeringen undersöker nu möjligheterna att
            ändra på detta när det gäller Malaysia och Sudan. Utöver att båda
            länderna ligger långt från Syrien finns andra problem. Syrier
            kan resa in i Malaysia, men måste registrera sig hos säkerhetstjänsten,
            vilket skapar samma problem som i Jordanien.
          </p>
          <p xml:id="i-JsCkNbE5j9M1WoAdMjqaao">
            Under 2017 öppnar Sverige en ambassad i Libanon. Syrier kan få
            ett korttidsvisum till Libanon, och flera andra EU-länder låter
            syrier göra intervjuer på sina ambassader i landet. Den svenska
            ambassaden kommer inte att hantera ärenden om uppehålls- och arbetstillstånd.
            Dessa kommer fortsatt att hanteras av honorärkonsulatet i Beirut
            – för libaneser och statslösa från Syrien. Syriska medborgare
            får dock fortsatt söka sig till de fem stater de inte kan resa
            in i. Enligt UD ska frågan utvärderas efter att ambassaden varit
            etablerad i ett år. UD har också beslutat att svenska ambassader
            numera inte ska kontakta lokala myndigheter vilka skulle kunna
            hjälpa syrierna att komma in i landet.
          </p>
          <p xml:id="i-SZyCnpfYGvKKDG8c5Nn1C5">
            Många nyanlända syrier befinner sig nu i en situation där de
            har laglig rätt att återförenas med sina familjer, men tvingas
            ändå leva åtskilda på grund av ett icke-fungerande system. Om
            den svenska regeringen hade ambitionen att efter bästa förmåga
            leva upp till principen om familjens enhet och ge möjligheten
            för familjer att återförenas skulle det mest logiska vara att
            öppna för möjlighet för syrier att ansöka om familjeåterförening
            i Libanon, så som flera andra EU-länder har gjort.
          </p>
          <p xml:id="i-ESaq7CDpCen6VjkSC3Qym2">
            Mot bakgrund av ovanstående vill jag fråga utrikesminister Margot
            Wallström:
          </p>
          <p xml:id="i-JSmhHjJMLiMuqzBrNby3RF">
            1. Avser ministern att ta initiativ för att säkerställa att rätten
            till familjeåterförening efterlevs för de syrier som finns kvar
            i Syrien och har familj i Sverige?
          </p>
          <p xml:id="i-CdyEC28Cwb9Axbw6gp4Qib">
            2. Avser ministern att ta initiativ för att göra det möjligt
            för syrier att ansöka om familjeåterförening i Libanon?
          </p>
        </div>
      </div>
    </body>
  </text>
</TEI>
