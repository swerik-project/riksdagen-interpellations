<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201617--0261">
  <teiHeader>
    <fileDesc>
      <titleStmt>
        <title>Interpellation 2016/17:261 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2016/17:261 av Jens Holm (V) till Statsrådet Sven-Erik Bucht (S) om Bottentrålning i naturreservat</title>
          <idno type="rdwebb">H410261</idno>
          <ref type="dokument_url_text">http://data.riksdagen.se/dokument/H410261/text</ref>
          <ref type="dokument_url_html">http://data.riksdagen.se/dokument/H410261</ref>
          <ref type="dokumentstatus_url_xml">http://data.riksdagen.se/dokumentstatus/H410261</ref>
          <ref type="downloadurl">https://mhdownload.riksdagen.se/VOD1/PAL169/2442205280013718621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/bottentralning-i-naturreservat_H410261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-MUiNDqW5Ev9My8aekLct9L</idno>
            <persName>Miljöminister Karolina Skog</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AXNr6HW12QowMWit2wRi2H">
          <note>Interpellationen är besvarad</note>
        </correspAction>
        <correspAction type="sent" xml:id="i-N1dwHuo9C9hckq5epcy5Yx" corresp="i-HNw1w34Sd2tGfFnWtdrzZb">
          <date when="2017-01-26"/>
        </correspAction>
        <correspAction type="received" xml:id="i-Du33YijVaKzCLx2kRmwWKF" corresp="i-MUiNDqW5Ev9My8aekLct9L">
          <date when="2017-01-31"/>
        </correspAction>
        <correspAction type="answered" xml:id="i-77GAQeczVLp9Mo6zqLzh5T">
          <date when="2017-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7aEYbK832Wzfw9uEZoaaTC">
            Interpellation 2016/17:261 Bottentrålning i naturreservat av
            Jens Holm (V) till Miljöminister Karolina Skog (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tc6xrSyoGaV5a2P2Xz4xkm">
            För att långsiktigt värna våra naturresurser och den biologiska
            mångfalden i våra havsmiljöer krävs marina områdesskydd och regleringar
            av fisket. Sverige har antagit en ambition om att 10 procent av
            våra havsområden ska vara skyddade till 2020. Sverige har i den
            så kallade Nagoyaplanen åtagit sig att vidta snabba och effektiva
            åtgärder för att stoppa förlusterna av biologisk mångfald, så
            att världens ekosystem år 2020 är robusta och kan fortsätta att
            leverera sina livsviktiga tjänster, samtidigt som mångfalden av
            liv på vår planet säkras.
          </p>
          <p xml:id="i-6PW8brskAEmfNSjEU5JCzm">
            För hela Östersjöområdet är, enligt Östersjöcentrum, målet om
            10 procents skydd redan uppnått till följd av att andra länder
            skyddat stora delar av sina områden. Men för de marina naturtyper
            som är särskilt skyddsvärda inom EU är läget fortfarande dåligt,
            och i Östersjön uppnår ingen av dessa naturtyper en gynnsam bevarandestatus.
            Skydd handlar sålunda inte bara om yta. Kvaliteten på skyddsområdet
            är avgörande för om det ska ge önskad effekt för biologisk mångfald
            och för de nyttor vi är beroende av. För att värna hotade naturmiljöer
            i våra hav krävs det enligt Havs- och vattenmyndigheten (HaV)
            att fisket regleras starkare, att skyddade områden är rätt utformade
            och placerade, att det sker en kontinuerlig uppföljning och analys
            och att referensområden inrättas helt fria från mänsklig påverkan.
            Dessa rekommendationer ingår i den handlingsplan för marint områdesskydd
            som presenterades av myndigheten 2016.
          </p>
          <p xml:id="i-VmCdpjE95LqFocBqQnVAYs">
            I dag förekommer bottentrålning i flera av våra skyddade havsområden.
            Under perioden 2011-2013 förekom bottentrålning i över 40 områden
            som är naturreservat eller Natura 2000-områden. Trålningsförbud
            råder endast i några enstaka skyddade områden och då endast i
            de mest känsliga delarna. Trots att det finns vetenskapligt stöd
            för att bottentrålning har stor påverkan på bottenmiljöer så sker
            detta i till exempel Kosterfjordens nationalpark, Norra Midsjöbanken
            och Väderöarna. Både HaV och Östersjöcentrum har lyft fram betydelsen
            av att även helt fiskefria områden bör inrättas för att fungera
            som säkerhet om fiskeförvaltningen skulle misslyckas; därutöver
            skulle det motverka genetiska effekter som uppstår på populationerna
            genom intensivt fiske. Ett helt fiskefritt område skulle även
            vara ett värdefullt referensområde för hur fiskfaunan förändras
            över tid i områden där inget fiske sker.
          </p>
          <p xml:id="i-UuVCrAHNzzEPM3AvK9ynrG">
            Vänsterpartiet har föreslagit att ett förbud mot bottentrålning
            bör införas i samtliga svenska havsområden samt att Sverige bör
            driva detta krav på EU-nivå. Vi ser också skäl att i övrigt stärka
            regleringen av fiske i våra skyddade havsområden samt att ett
            antal helt fiskefria områden inrättas. Trots att fiske är en av
            de mänskliga aktiviteter som har störst påverkan på känsliga arter
            och naturtyper i till exempel Östersjön så är fisket sällan begränsat
            i våra skyddade områden. Detta är en konsekvens av att förvaltningen
            av havsmiljö respektive fiske sker separat och med olika mål.
            En sådan förvaltning som inte utgår från ekosystemet riskerar
            att ge negativa effekter för den biologiska mångfalden och i förlängningen
            försvaga det generella fisket i framtiden.
          </p>
          <p xml:id="i-KYM4AEy2sWoVP65tRWXowd">
            Visserligen råder det i dag brist på information om effekterna
            av bottentrålning på bottenmiljöerna i Östersjön och Bottniska
            viken. Men eftersom negativa effekter har konstaterats på platser
            där studier skett i större omfattning bör rimligen försiktighetsprincipen
            tillämpas för att värna robusta ekosystem och uppfylla våra åtaganden
            i Nagoyaplanen.
          </p>
          <p xml:id="i-TycV5zN41unFAv7kTi1Maj">
            Med anledning av ovannämnda vill jag fråga miljöminister Karolina
            Skog:
          </p>
          <p xml:id="i-Sa9E1Fo7rkh7gSJrSvRzg4">
            1. Avser ministern att vidta åtgärder för att förbjuda bottentrålning
            i våra skyddade havsområden?
          </p>
          <p xml:id="i-SJCF7cJgBGfRHTLa2pxgNn">
            2. Avser ministern att vidta åtgärder för att inrätta skyddade
            områden som är helt fiskefria?
          </p>
        </div>
      </div>
    </body>
  </text>
</TEI>
