<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0283">
  <teiHeader>
    <fileDesc>
      <titleStmt>
        <title>svenska språket i EU</title>
        <author>Bengt Hurtig (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:283 av Bengt Hurtig (v) till utrikesministern om svenska språket i EU</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_279.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_280.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Bengt Hurtig (v)</persName>
            <state ref="Q110837" type="partyAffiliation">
              <desc>v</desc>
            </state>
            <idno>i-PTwgnmFQaFTXvr8SByLQzu</idno>
          </person>
          <person gender="woman">
            <persName>Lena Hjelm-Wallén</persName>
            <idno>i-SySN6qMqpcrxHXHJgwvJdT</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y8w4PNU1WC6ddjaC9utKan" corresp="i-PTwgnmFQaFTXvr8SByLQzu">
          <date when="1997-04-25"/>
        </correspAction>
        <correspAction type="received" xml:id="i-7v7vBf2pEG6oHeVCpHtntt" corresp="i-SySN6qMqpcrxHXHJgwvJdT">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-SX2bqni6pbBDR1BxnuBqwu">
          <note>Besvarad</note>
        </correspAction>
        <correspAction type="answered" xml:id="i-Un6bn8QfVRGryVAETJyCgE">
          <date when="1997-05-27"/>
        </correspAction>
        <correspContext corresp="i-Un6bn8QfVRGryVAETJyCgE">
          <ref type="record" target="prot-199697--108">Prot. 1996/97:108</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WLrz3Xc9JEQAMhFWeTFvB8">
            Interpellation 1996/97:283 av Bengt Hurtig (v) till utrikesministern
            om svenska språket i EU
          </p>
        </div>
        <div type="ipqSubmissionInfo">
          <p xml:id="i-UbWmmqM8oLq3q9R3RTvwpZ">
            Inkom den 25 april : Besvarad den 27 maj Prot. 1996/97:108
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MAL1DM4K8imUxmH6n2xD3X">
            I den nystartade kommittén för sysselsättning och arbetsmarknad
            har Sverige accepterat att man av praktiska skäl kan nöja sig
            med engelska, franska och tyska som arbetsspråk och som språk
            i kommitténs slutdo­kument. Sverige synes också ha accepterat
            att kommitténs arbetsdoku­ment skall upprättas på ett av dessa
            språk. Detta exempel visar att små språk sätts under press att
            göra avsteg från den vägledande principen att alla officiella
            dokument från EU:s institutioner skall finnas tillgängliga på
            alla officiella språk. Det främsta argumentet för att EU:s officiella
            språk så långt som möjligt skall användas i det politiska arbetet
            i EU är att ingen medborgare skall utestängas från att delta i
            detta arbete på grund av bristande språkkunskaper.
          </p>
          <p xml:id="i-2hTr9YNnDN7yJkHeowxVfE">
            I och med EU-medlemskapet har våra svenska lagar inte satts ur
            spel men EG-rätten har blivit överordnad den svenska rätten. EG-domstolen
            i Luxemburg har till funktion att döma i mål i vilka Sverige kan
            vara part och ge bindande besked till våra nationella domstolar
            i EG-rättsfrågor som underställs domstolen. Såväl medborgare som
            företag i Sverige har ett behov av att säkert kunna ta reda på
            vad som är EG-rätt om rättssä­kerhet och likvärdiga konkurrensförhållanden
            med företag och andra länder skall kunna upprätthållas. För detta
            skall inte behövas kunskaper i franska eller annat stort EU-språk.
            Om EG-rätten skall kunna göra an­språk på att fullt ut vara gällande
            i Sverige måste de översättningar av domstolens domar som görs
            kunna vara helt pålitliga och begripliga på svenska språket. Domstolens
            interna arbetsspråk är franska medan nor­malt skriftlig och muntlig
            handläggning inför domstolen sker på ”målets språk”. Vad som är
            målets språk bestäms i princip av språket hos den som väcker talan.
            Om motparten är en medlemsstat eller en fysisk eller juridisk
            person med hemvist i en medlemsstat är det medlemsstatens officiella
            språk som är målets språk. Alla domar översätts emellertid till
            samtliga officiella språk. Sannolikt kommer de ändringar som nu
            kommer att ske av fördraget att ge domstolen befogenhet att gå
            in på nya områden
          </p>
          <p xml:id="i-VxPMui92rz3xFL12FVqrj4">
            och få utökade befogenheter. Därmed ökar kraven än mer att domstolens
            domar säkert skall vara läsbara och pålitliga på alla officiella
            språk.
          </p>
          <p xml:id="i-SewD19vj9fGBzzd4QGzBi5">
            Det är känt att kvaliteten på översättningarna av domstolens
            domar har ifrågasatts och jurister har rekommenderats att glömma
            de svenska texterna och gå direkt på de franska texterna.
          </p>
          <p xml:id="i-5nxzZRhvpT2kowpJgfTq2T">
            I skrivelsen 1996/97:80 ger regeringen intrycket att översättnings-
            och tolkproblem i EU-samarbetet snart är lösta. Däremot berörs
            inte proble­met med kvaliteten på domstolens domar annat än genom
            hänvisning till att en utredning tillsatts och arbetar. Enligt
            direktiven skulle denna ut­redning vara klar före utgången av
            1996.
          </p>
          <p xml:id="i-UMXtooith3744WWTztnBWj">
            Jag vill därför fråga utrikesministern:
          </p>
          <p xml:id="i-5iZWCzycUurand7CG2oBmR">
            1. Vilka åtgärder vidtar den svenska regeringen för att upprätthålla
            lin­jen att alla officiella dokument från EU:s institutioner skall
            översättas till svenska?
          </p>
          <p xml:id="i-7WnWrnTYsp8Pg5JukyKKT3">
            2. Avser regeringen vidta några åtgärder för att påskynda utredningen
            om svenska språket i EU?
          </p>
          <p xml:id="i-H2HXHwczigtaR4ipsZM32k">
            3. Vilka åtgärder avser regeringen att vidta för att göra kvaliteten
            på översättningen av domstolens domar helt pålitlig?
          </p>
        </div>
      </div>
    </body>
  </text>
</TEI>
