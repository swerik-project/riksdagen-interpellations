<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0344">
  <teiHeader>
    <fileDesc>
      <titleStmt>
        <title>genetiskt förädlade växter</title>
        <author>Lennart Brunander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:344 av Lennart Brunander (c) till jordbruksmi­nistern om genetiskt förädlade växter</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_339.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_340.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lennart Brunander (c)</persName>
            <state ref="Q110832" type="partyAffiliation">
              <desc>c</desc>
            </state>
            <idno>i-GoPG5SYP7B72kfnF4EmN5b</idno>
          </person>
          <person gender="woman">
            <persName>Annika Åhnberg</persName>
            <idno>i-QtJg9oNHiDkHLkgiCwmrBb</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WqzXVPyW65bQDbTqA4No95" corresp="i-GoPG5SYP7B72kfnF4EmN5b">
          <date when="1997-05-16"/>
        </correspAction>
        <correspAction type="received" xml:id="i-Jz1cFFrtF2UYNmfutTWmt5">
          <note>date unknown</note>
          <name>jordbruksmi­nistern</name>
        </correspAction>
        <correspAction type="questionStatus" subtype="answered" xml:id="i-6M8tsEUEJTHrPLHAvY2dtE">
          <note>Besvarad</note>
        </correspAction>
        <correspAction type="answered" xml:id="i-3SmsFjRcq2pTuG49voP5GE">
          <date when="1996-06-05"/>
        </correspAction>
        <correspContext corresp="i-3SmsFjRcq2pTuG49voP5GE">
          <ref type="record" target="prot-199697--115">Prot. 1996/97:115</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T1hLffegWC8uVVNRmC7ERm">
            Interpellation 1996/97:344 av Lennart Brunander (c) till jordbruksmi­nistern
            om genetiskt förädlade växter
          </p>
        </div>
        <div type="ipqSubmissionInfo">
          <p xml:id="i-2Rx6h1q14zeDwJY3ZH2FMf">
            Inkom den 16 maj : Besvarad den 5 juni Prot. 1996/97:115
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BE3CUXmsKtu8dBvHR1mFmg">
            Möjligheten att ändra växters och djurs gensammansättning och
            arvs­anlag skapar möjligheter, men även risker. Om detta är något
            bra eller dåligt bestäms av hur det används. Gentekniken har gjort
            det möjligt att framställa mediciner för att bota sjukdomar som
            annars var svåra eller kanske t.o.m. omöjliga att klara. Att detta
            varit möjligt är naturligtvis bra, men därför är inte all användning
            av genteknik något som är bra. Den genmanipulerade majsen och
            sojan som nu finns på marknaden är enligt min mening fel sätt
            att använda denna teknik på. Vad man gjort i detta sammanhang
            är att förändra växten så att den blivit tålig för gifter och
            kan besprutas av ett speciellt preparat utan att ta skada. För
            majsen är det dessutom så att den inte tar skada av insekter som
            annars är till bekym­mer för odlarna. Detta är enligt min mening
            av flera skäl inte bra.
          </p>
          <p xml:id="i-G28mo8mybggr2ZyZxupsPS">
            Att göra en växt tålig mot gifter är emot den målsättning som
            vi har i Sverige att minska på användningen av gifter i vårt jordbruk.
            Jag är övertygad om att om det visar sig att de nya växterna,
            som genmanipule- rats på detta sätt, i övrigt är bra då kommer
            de att användas i stor skala. Detta får många konsekvenser, bl.a.
            att det kommer att användas mer gifter än i dag i jordbruket.
          </p>
          <p xml:id="i-RfwCc3D9Qbia5k1nHCZCXA">
            I en vanlig odling, även där det används bekämpningsmedel, finns
            det mer eller mindre av de örter som konkurrerar med nyttogrödan.
            I strävan­dena att använda mindre med gifter finns medvetenheten
            om att en liten andel ”ogräs” i grödan inte gör någon skada. På
            det sättet bibehålls den biologiska mångfalden och jag är helt
            övertygad om att det är bra att så sker. Med de nya genmanipulerade
            växterna kommer det att bli ”kemiskt rent” från annat än majsen
            eller sojan, eftersom de tål giftet och inga andra växter gör
            det. I längden är detta förödande för den biologiska mångfalden.
            Det är inte bara soja och majs som är förändrade på ett så­dant
            här sätt, nya grödor står på kö. Sockerbetor och potatis är sådana
            växter, som är aktuella i Sverige.
          </p>
          <p xml:id="i-SucJwAiCHBAZo3LBxZYEd1">
            En annan fara som jag ser det är att både jordbrukare och konsumen­ter
            kommer att helt styras av de kemiintressen som utvecklar de kemiska
            preparaten och även de växter som är tåliga mot just deras kemiska
            pre­parat. Detta innebär att de ekonomiska vinster som det kan
            antas finnas i att göra så här inte kommer vare sig jordbruket
            eller konsumenterna till del.
          </p>
          <p xml:id="i-PinxnCsD8BW5AQHSNhNxwj">
            Om maten blir sämre eller bättre, om den är farlig att äta eller
            inte vet jag inte. Sojan som nu är aktuell har såvitt jag vet
            inte förändrats som livsmedel eller som foder. Majsen däremot
            bär på en antibiotikaresistent bakterie och det är helt i strid
            mot de svenska strävandena att ha rena livsmedel som inte innehåller
            resistens för antibiotika eller andra medici­ner. Produkten har
            inte blivit bättre snarare sämre, det som skett är att den blivit
            tålig för ett visst kemiskt preparat. Det är inte så vi vill ha
            det.
          </p>
          <p xml:id="i-Ey8EH7QHHuTV1K6kpgXDGc">
            Både konsumenter och producenter i Sverige är kritiska mot att
            det skall marknadsföras genmanipulerad mat och att det skall odlas
            genmani­pulerade jordbruksgrödor. Jag tycker att det är en sund
            reaktion. Skall det över huvud taget vara aktuellt att tillåta
            genmanipulation, då skall det
          </p>
          <p xml:id="i-xcdFr2vuEfRwVx35bbUEp">
            vara för att få fram något som är bättre och som garanterat inte
            skadar miljön.
          </p>
          <p xml:id="i-166taq9uM2EGLVnze9siBu">
            Vi kan i Sverige inte bestämma hur man gör i andra länder. Den
            gen­manipulerade majsen och sojan kommer från USA och de beslutar
            själva hur de skall ha det. Sverige kan dock på ett mer aktivt
            sätt än vad som skett påverka de beslut som tas inom EU. Det hade
            varit riktigt om EU inte tillåtit att genmanipulerade sädesslag
            fick marknadsföras här förrän vi hade ordentliga garantier för
            att de genförändrade produkterna har kvaliteter som vi eftersträvar
            och att de inte gör skada. De aktuella sä­desslagen har inte kvaliteter
            som är förenliga med de mål vi har och några garantier för att
            det inte uppkommer bestående skador finns inte, såvitt jag vet.
            USA:s sätt att gå till väga kan jag inte acceptera och det borde
            inte den svenska regeringen heller göra. USA har vägrat att hålla
            isär genmanipulerade och icke-genmanipulerade spannmål. Så gör
            man för att ingen skall kunna välja. Såvitt jag förstår styrs
            USA:s agerande av eko­nomiska intressen i kemiindustrin. Detta
            är ett övergrepp mot övriga världen som inte kan och får accepteras.
            Vare sig konsumenter eller pro­ducenter kan på detta sätt veta
            vad de köper.
          </p>
          <p xml:id="i-PXEzvX6PiofYyu7pHbUX33">
            Jag efterlyser ett mer aktivt agerande från den svenska regeringen
            där miljön och den biologiska mångfalden skyddas och där konsumenters
            och producenters önskemål och krav bättre tillgodoses.
          </p>
          <p xml:id="i-XmbK3G94Ri8jUeH23RufT7">
            Mot bakgrund av det jag anfört anhåller jag att få ställa följande
            frå­gor till jordbruksministern:
          </p>
          <p xml:id="i-GTE174c67JmviBXCCRxMtR">
            Kommer regeringen att i EU sträva efter en mer restriktiv hållning
            till genmanipulerade livsmedel än vad som nu sker?
          </p>
          <p xml:id="i-2EsxRsexjov5N86tgv4y42">
            På vilket sätt kommer regeringen att garantera valfrihet för
            konsumen­ter och producenter att välja produkter som inte är genmanipulerade?
          </p>
          <p xml:id="i-Gc1WfMEgKX8Uaf37HjykE7">
            På vilket sätt kommer regeringen att motverka den ekonomiska
            kon­centration till kemiindustrin som tillåtligheten av gentekniken
            kommer att innebära?
          </p>
        </div>
      </div>
    </body>
  </text>
</TEI>
