<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0094">
  <teiHeader>
    <fileDesc>
      <titleStmt>
        <title>den svenska blodplasmaförsörjningen</title>
        <author>Margit Gennser (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:94 av Margit Gennser (m) till socialministern om den svenska blodplasmaförsörjningen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_89.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_90.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_91.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Margit Gennser (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-KFLLBh5CxVpZkUZaHy3pAz</idno>
          </person>
          <person gender="woman">
            <persName>Margot Wallström</persName>
            <idno>i-aihY66rhb8LqCkSn8GhKt</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2ftFppsQ7PzmzdiFhTxs93" corresp="i-KFLLBh5CxVpZkUZaHy3pAz">
          <date when="1996-12-19"/>
        </correspAction>
        <correspAction type="received" xml:id="i-WPtfWcrBJUoHKnDGaCnYhr">
          <note>date unknown</note>
          <name>socialministern</name>
        </correspAction>
        <correspAction type="questionStatus" subtype="answered" xml:id="i-G2mGr726Mp7B18jgQmi4WR">
          <note>Besvarad</note>
        </correspAction>
        <correspAction type="answered" xml:id="i-BVBoRyXWJYB3puAgpJsVET">
          <date when="1996-01-21"/>
        </correspAction>
        <correspContext corresp="i-BVBoRyXWJYB3puAgpJsVET">
          <ref type="record" target="prot-199697--052">Prot. 1996/97:52</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PSAYsLf69tj2k81yKUY6s1">
            Interpellation 1996/97:94 av Margit Gennser (m) till socialministern
            om den svenska blodplasmaförsörjningen
          </p>
        </div>
        <div type="ipqSubmissionInfo">
          <p xml:id="i-Mkj633cYs38mjYqs4436G">
            Inkom den 19 december : Besvarad den 21 januari Prot. 1996/97:52
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2pxB5q3mRQ2tc2TAtYQBNp">
            Plasmaförsörjningen inom EU har stått i fokus för myndigheternas
            intresse. Orsaken till detta är att EU-ländernas insamling av
            plasma i många hänseenden är otillfredsställande.
          </p>
          <p xml:id="i-TuoootqrTTh4NW2yLyY3kB">
            Det sammanlagda behovet av plasma inom EU-länderna beräknas till
            ca 6 500 ton om EU-länderna skall vara självförsörjande. I dagsläget
            utvinns sammanlagt 3 700 ton varav 2 500 utgörs av frusen plasma
            från helblodstappningar.
          </p>
          <p xml:id="i-XTRPKZ3JWc8n2hEGqg462y">
            Varje ton utvunnen plasma genererar minst en heltidstjänst innefat­tande
            logistik, laboratoriearbete, transporter etc.
          </p>
          <p xml:id="i-JbSES7MPoGs6ZjffwG6bZz">
            Förhållandena skiljer sig markant åt mellan EU-länderna och USA
            vad gäller både produktion och prissättning. Dessa två faktorer
            hänger givetvis samman.
          </p>
          <p xml:id="i-Jrdwh29jJ1zrfty8dof3BA">
            Priserna för plasma är i USA $ 85/kg och i EU $ 160/kg. Om dessa
            prisskillnader blir bestående kommer importen av plasma och produkter
            av plasma att öka, vilket innebär att EU-länderna inte tar till
            vara de na­turliga resurser som finns i större mängd i Europa
            än i USA. Detta inne­bär att betydande arbetstillfällen i samband
            med plasmahanteringen inte kommer till stånd inom EU.
          </p>
          <p xml:id="i-R5FZuerVZKqajxXmESBC71">
            Vad beror då de betydande prisskillnaderna för plasma mellan
            USA och EU-länderna på? Ett av problemen är regleringar som onödigt
            fördy­
          </p>
          <p xml:id="i-AZXR9fWyZbgpySezbjZ92x">
            rar tappning och distribution av blod/plasma. Ett annat är att
            förbruk­ningsmaterial, som används i samband med blodtappning,
            är väsentligt dyrare inom EU än i USA.
          </p>
          <p xml:id="i-CFQiVmzLvxxab44mPSASUV">
            Om inget görs på Europamarknaden befaras att ytterligare 1 200
            ar­betstillfällen går förlorade och att plasmaprodukter kommer
            att importe­ras från USA motsvarande ca $ 240 000 000.
          </p>
          <p xml:id="i-ENpcydfvTUUMKvdDCj7nfS">
            Förhållandena i Sverige uppvisar delvis samma problem som i övriga
            EU-länder, trots att Sverige varit ett föregångsland när det gäller
            plas­mainsamling med hänsyn till blödarsjukvård.
          </p>
          <p xml:id="i-LSE6B5c4bmjWDCEvuvijXd">
            Sverige kan inte konkurrera med USA om priset på plasma. Priserna
            ligger i Sverige och EU 60-90 % högre.
          </p>
          <p xml:id="i-Wo7ZgBaBeJayQUbSMXsUKz">
            De av staten fastlagda kraven (baserade på Europa-farmakopéen)
            vad gäller tappningsintervaller, tappningsmängd, bemanning vid
            tappnings- verksamheten etc. är högre i Sverige än i USA. En uppgift
            för svenska myndigheter bör vara att undersöka om kraven är onödigt
            högt ställda. Vidare bör konkurrens- och prisförhållanden gällande
            förbrukningsmate­rialet som används vid tappning kartläggas. De
            prisskillnader som före­ligger mellan USA och EU på det här området
            är icke acceptabla.
          </p>
          <p xml:id="i-7iL9mTFcMLzBe3nYP2PoYW">
            En annan faktor som påverkar priset på svensk plasma är att den
            s.k. fiktiva momsen på 20 % inte längre är avdragsgill. Detta
            specifika svens­ka problem bör snarast åtgärdas. Ändringarna i
            momsreglerna har utgjort ett led i den svenska harmoniseringen
            inom skatteområdet till övriga länder inom EU. Dessvärre har i
            ett antal fall resultatet blivit ett prohibi- tivt momsuttag,
            som undergräver konkurrenskraften inom olika områden, t.ex. plasmaområdet.
            Den dyra svenska plasman har lett till att olika svenska sjukhus
            inte längre har köpare till sin plasma. Detta gäller t.ex. i Sundsvall
            och Östersund som tidigare levererade plasma till Behringver-
            ken som nu arbetar tillsammans med ett amerikanskt företag. Immuno
            från Österrike har köpts upp av amerikanska Baxter och Pharma-
            cia&amp;Upjohns plasmaverksamhet är till salu. Vem som än köper Pharma-
            cias verksamhet eller om den fortsätter att drivas i Pharmacia&amp;Upjohns
            regi kommer antagligen plasma att köpas från USA i växande utsträck­ning.
          </p>
          <p xml:id="i-PFAJ43i5Ym6vY2caZ3VB7i">
            Man kan fråga sig vad en sådan utveckling kommer att innebära
            för Sverige (och EU-länderna).
          </p>
          <p xml:id="i-XsVgvNdwLvvpBHf38sTU2">
            Antalet produkter som framställs ur plasma kommer antagligen
            att begränsas. Sverige kommer vidare att i växande utsträckning
            bli beroende av USA, vilket i vissa situationer kan öka sårbarheten
            i försörjningen. Angelägna beredskapsskäl kommer inte att kunna
            tillgodoses. Under lång tid har man inte minst i Sverige utgått
            från självförsörjningsmålet och då byggt upp tappningen kring
            frivillighet utan ersättning till blodgivaren. Detta har utgjort
            en viss extra säkerhet vad gäller smittspridning.
          </p>
          <p xml:id="i-TmG1o6htgk5er452A55AAm">
            EU har uttalat sig för att självförsörjningsmålet vad gäller
            plasmaför­sörjningen skall eftersträvas. Sverige bör därför intensifiera
            sitt samarbete med EU-länderna på detta område. Av vikt är att
            Sverige har en stark representation med deltagare på tillräckligt
            hög nivå, när de viktiga frå­gorna kring plasmaproduktionen behandlas
            i olika EU-organ.
          </p>
          <p xml:id="i-VsnQY8RtLbQ2JLfVqHf7TP">
            Problemet är emellertid akut, vilket också har framgått av de
            senaste veckornas vädjan till blodgivare att ställa upp för att
            kunna täcka akuta behov under de stundande jul- och nyårshelgerna.
          </p>
          <note xml:id="i-Au1v2Cf8ZhBR71evWULVL3" type="margin">
            Interpellationer1996/97:1 -372
          </note>
          <note xml:id="i-GpnqdMr1uwsUhzxoFALHVY" type="pageNumber">
            91
          </note>
          <note xml:id="i-UBpgGbsfWDD5JVnjrM7scW" type="margin">
            Interpellationer1996/97:1 -372
          </note>
          <note xml:id="i-V4CTfLW9C5hZ5FvhD4HBBw" type="pageNumber">
            92
          </note>
          <p xml:id="i-MNvEJK6xdzTSACYPmToLxh">
            För att tappningsverksamheten skall kunna upprätthållas på tillräckligt
            hög nivå måste priset på plasma matcha de amerikanska nivåerna.
            Moms- frågan måste lösas med förtur.
          </p>
          <p xml:id="i-FUkiKnXkgbBDf5MHNNvKhY">
            Plasmaförsörjningen är en nationell angelägenhet. Därför krävs
            natio­nella åtgärder. Den decentralisering som inom sjukvårdsområdet
            skett till landstingen motverkar i en rad hänseenden en rationell
            policy på detta område. En prissänkning på ca 30 % på plasman
            skulle enligt Landstings­förbundet minska intäkterna med 50 miljoner
            kronor. I detta sammanhang bör dock beaktas att en rad kostnader
            inte faller bort även om försäljning­en av plasma försvinner på
            grund av att landstingen har prissatt sig ur marknaden. Det krävs
            totala pris- och kostnadskalkyler för olika pris- sättningspolitik
            för att se vad prissänkningar på plasma kan leda till för nettoresultat.
            Staten bör tillse att korrekta avvägningar görs i detta hänse­ende,
            i detta sammanhang bör också merkostnader för arbetslöshetsinsat-
            ser vid förlust av arbetstillfällen inräknas. För närvarande råder
            som bekant inte full sysselsättning inom vårdområdet. Under en
            övergångstid kan det möjligen vara berättigat med vissa subventioner
            (prisstöd) för att stärka plasmaförsörjningen. Alla andra möjligheter
            att effektivisera plas­maförsörjningen skall dock ha prövats innan.
            Prisstöd får endast uppfat­tas som en temporär verksamhet, som
            skall överbrygga vissa kortsiktiga problem.
          </p>
          <p xml:id="i-USS82hrL8ECHXFPN2HCvro">
            Vid prissänkningar tvingas huvudmännen för plasmaverksamheten
            att rationalisera verksamheten samtidigt som kvaliteten upprätthålls.
            Även i detta arbete krävs statliga insatser vad gäller regleringsverksamheten.
            Exempelvis bör de föreskrifter som gäller kompetens- och kvalitetskrav
            med skyndsamhet ses över. Säkerheten skall givetvis upprätthållas
            sam­tidigt som regleringarna i minsta möjliga utsträckning skall
            generera tillkommande kostnader.
          </p>
          <p xml:id="i-HWcTpvbHF3Y5Z5CYA9RwXH">
            Det är av utomordentlig vikt att snabba åtgärder vidtas för att
            säker­ställa den svenska plasmaförsörjningen. Självförsörjningsmålet
            har varit en grundbult i den svenska plasmaförsörjningen under
            lång tid och bör så förbli.
          </p>
          <p xml:id="i-BoBr6NVjcbhyJE1i8Zi5NB">
            Statsrådet Margot Wallström har i olika sammanhang blivit uppmärk­sammad
            på de stora och nu alltmer akuta problem som uppkommit inom plasmaförsörjningen
            under det senaste året.
          </p>
          <p xml:id="i-7wRQCG7XGCv8aLpa5NRGNS">
            Vilka åtgärder har vidtagits och vilka åtgärder planerar statsrådet
            att vidta för att Sverige skall kunna upprätthålla en god självförsörjningsgrad
            vad gäller plasmaförsörjningen?
          </p>
        </div>
      </div>
    </body>
  </text>
</TEI>
