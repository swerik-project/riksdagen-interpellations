<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0233">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:233</head>
        <author who="unknown">Michael Stjernström (kd)</author>
        <minister who="unknown">inrikesmi­nistern</minister>
        <topic>kommunala författningssamlingar</topic>
        <docDate when="1997-03-12">Inkom den 12 mars</docDate>
        <status inProtocol="199697/prot-199697--091.xml" when="1997-04-17" status="answered">Besvarad den 17 april, Prot. 1996/97:91</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:233 av Michael Stjernström (kd) till inrikesmi­nistern
          om kommunala författningssamlingar
        </IPQ_title>
        <submission_info>
          Inkom den 12 marsBesvarad den 17 april Prot. 1996/97:91
        </submission_info>
      </div>
      <div type="IPQuestionBody">
        <p xml:id="i-3nXUBiLacZCPzhcj4wUjAc">
          Kommunala författningar
        </p>
        <p xml:id="i-9Xto9aST8NQsZUy4zk2TsC">
          I Svensk författningssamling (SFS) finns ca 3 600 författningar.
          Där­utöver finns det omkring 170 000 författningar (föreskrifter)
          i statliga verk och i kommunerna. Flertalet finns faktiskt i kommunerna.
          I primär­kommunerna finns det i runda tal 340 stycken föreskrifter
          per kommun
        </p>
        <note type="pageNumber" xml:id="i-BrjjtUz34pUyahq2iHRpzt">
          234
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_234.pdf"/>
        <p xml:id="i-S1snKNZNMEjMR7AESyHH37">
          för trafik och 150 stycken i övrigt. De senare kan sägas vara
          sådana normbeslut som tas av kommunfullmäktige.
        </p>
        <p xml:id="i-X3kyU2FiA9caDrvf9zeY55">
          Det finns för närvarande inga särskilda, generella regler för
          hur de kommunala författningarna skall utformas och kungöras.
          Normbesluten behandlas som alla andra beslut i en kommun. De antecknas
          i protokoll, protokollet justeras och ett anslag sätts upp på
          anslagstavla med uppgifter om beslutet. Om en medlem i kommunen
          inte anfört besvär över beslutets laglighet (kommunalbesvär) inom
          tre veckor vinner beslutet laga kraft.
        </p>
        <p xml:id="i-3UZJi5iSz3cdkKCZenbU9z">
          För vissa normbeslut finns speciella kungöranderegler. Lokala
          trafik­föreskrifter skall t.ex. kungöras i en s.k. trafikliggare.
          Vissa normbeslut skall vidare kungöras i länets författningssamling
          och vissa skall kungö­ras i ortstidning. I stort behandlas dock
          normbesluten som andra fullmäk­tige- och nämndbeslut i en kommun.Problem
          i dag
        </p>
        <p xml:id="i-HTg5Xv6G4yMvYiZtJCu5xj">
          När man vill ta del av en kommunal författning får man således
          söka i beslutsprotokollen. Vanligen finns protokollen i pappersform,
          sorterade i kronologisk ordning, i ett kommunarkiv.
        </p>
        <p xml:id="i-Vd2anuxCZcWGgdpqEXGT91">
          Kommunernas kunskaper om utövandet av normgivningsmakten är bristfälliga.
          Man tänker helt enkelt inte i termer av normgivning och skiljer
          därför inte heller mellan olika typer av ärenden. Det är vanligt
          att blanda ihop normbeslut med myndighetsutövning gentemot enskild.
          Detta leder till att handläggningen ofta blir felaktig eftersom
          det är olika regler för de olika typerna av myndighetsutövning.
          Man ser t.ex. många fall där kommunen lägger ned möda på att följa
          de regler om kommunicering som gäller enligt förvaltningslagen
          i samband med normbeslut trots att detta inte är föreskrivet.
        </p>
        <p xml:id="i-XrxaPre8WWbNHfoCok8mi4">
          Ett införande av samma regler för kommuner som för statliga myn­digheter
          i fråga om författningarnas utformning och kungörande skulle skapa
          klarhet i handläggningsrutiner och lägga en grund för en enhetlig
          stringent och lagenlig maktutövning.
        </p>
        <p xml:id="i-3oZVzZ4dDCaNmn3zWZPgaD">
          Som det nu är saknar kommunerna ofta de grundläggande begreppen
          om vad som gäller i fråga om utövandet av normgivningsmakten.
          Det kan leda till oklarheter och effektivitetsförluster.
        </p>
        <p xml:id="i-STiURNYxjisM773KZsCM2N">
          Ett införande av lagregler för en kommunal författningssamling
          skulle en gång för alla tvinga kommunerna att göra analyser av
          detta slag och att därmed fördjupa sin kunskap.
        </p>
        <p xml:id="i-3cgSmNV3d6VXWahxoM6wML">
          Det säger sig självt att detta skulle medföra en avsevärt ökad
          rättssä­kerhet i deras utövande av normgivningsmakten. Dessutom
          skulle det göra det möjligt för allmänheten att ta reda på om
          författningarna är lag­liga eller ej.Trafikföreskrifter
        </p>
        <p xml:id="i-C65aPQCj568HCocELNhko6">
          De kommunala föreskrifterna som nu finns och om de är rätt förda,
          omfattar i stor utsträckning trafikföreskrifter. Dessvärre är
          det alltför många kommuner som inte sköter kungörande och trafikliggare
          på ett ur medborgarnas synvinkel tillfredsställande sätt. T.ex.
          hastighetsskyltar och andra trafikskyltar har i många fall inte
          ett korrekt lagligt stöd. Det är inte ovanligt att t.ex. böter
          för överträdelser utmäts utan att ha stöd i trafiklig­gare. För
          den som känner till dessa brister kan klagan mot beslut leda till
          att inga böter utmäts, medan den oinformerade drabbas av dem.
          Ur flera synvinklar finns det därför anledning att se till så
          att även kommunerna fungerar med höga krav på rättssäkerhet och
          överblick.
        </p>
        <note type="margin" xml:id="i-BWN76GXc359dF7ZwTCk6zE">
          Interpellationer1996/97:1 -372
        </note>
        <note type="pageNumber" xml:id="i-PAWFk7e1EZcjndvu595epV">
          235
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_235.pdf"/>
        <note type="margin" xml:id="i-14iLGEH5mjhSUa3W37G6r5">
          Interpellationer1996/97:1 -372
        </note>
        <note type="pageNumber" xml:id="i-4cucLeGs12iPr71TEBoSXW">
          236
        </note>
        <p xml:id="i-2j2kV5ZgwNsk2x2EQRiHbP">
          Tidigare behandling
        </p>
        <p xml:id="i-WXFu7z8x5aohXX2ecnQhBC">
          När kungörandelagen och författningssamlingsförordningen kom
          till 1976, och trädde i kraft den 1 januari 1979, hade man i förarbetena
          ingå­ende diskuterat om inte också kommunerna skulle omfattas
          av de nya reglerna för utformning och kungörande av författningar.
          Så blev inte fallet utan de nya reglerna omfattar endast statliga
          myndigheter under regeringen. Skälen till att det blev så är att
          kommunerna hävdade sin självbestämmanderätt och utlovade rekommendationer
          från Kommunför­bundet för hur kommunala författningar på frivillighetens
          väg skulle utformas med tillgodoseende av alla lagstiftningens
          krav.
        </p>
        <p xml:id="i-FYhtCDZ9j4BzivUi3Chjyo">
          Rekommendationerna har emellertid inte lett till det utlovade
          resulta­tet. Två gånger har därför Riksdagens revisorer tagit
          upp saken och ut­tryckt som sin mening att de rådande förhållandena
          för kommunernas författningar är otillfredsställande. Senast tog
          man upp saken från riks- dagsrevisorernas sida i ett förslag 1992/93
          under rubriken Riksdagen och normgivningsprocessen.
        </p>
        <p xml:id="i-PgYv3qNxkBj6xWYrSofeMD">
          Konstitutionsutskottet behandlade ärendet i 1992/93:KU1. På s.
          7 re­dovisas revisorernas förslag som avslutas med meningen ”Revisorerna
          föreslår att regeringen skall utarbeta förslag angående skyldigheter
          för kommunerna att förteckna och publicera sina författningar”.
          På s. 7-8 utvecklar utskottet sin mening och slutar på följande
          sätt: ”Som framgår av det föregående har tanken på en skyldighet
          för kommunerna att för­teckna och publicera sina författningar
          tidigare avvisats med hänvisning till Svenska kommunförbundets
          rekommendation till kommunerna att ge ut egna författningssamlingar
          jämte riktlinjer för innehåll och utformning. Trots att sådana
          riktlinjer utfärdades år 1977 har, som revisorerna påpe­kar, författningar
          på området publicerats endast i mycket begränsad ut­sträckning.
          Utskottet anser att detta är otillfredsställande. Den bristande
          hörsamheten talar för att problemet bör lösas på ett annat sätt.
          Enligt utskottets mening bör därför regeringen låta frågan bli
          föremål för närma­re överväganden i något lämpligt sammanhang.
          Vad utskottet nu har anfört bör ges regeringen till känna.”
        </p>
        <p xml:id="i-VBvsfNXPvgFmAvHUv4EvJX">
          Riksdagen följde utskottets förslag. Sedan dess ligger ärendet
          på Re­geringskansliet. Under 1995 presenterade Finansdepartementet
          en pro­memoria med rubriken Kommunala författningssamlingar (Ds
          1995:7).
        </p>
        <p xml:id="i-9yKD8jB5njMiZ3EggaZSuL">
          I promemorian föreslås att man inför lagstadgade kommunala författ­ningssamlingar
          och att reglerna till allra största delen ansluter till vad som
          nu gäller för de statliga myndigheterna.
        </p>
        <p xml:id="i-JrAVuWr3BMWMTtLPXArUok">
          Promemorian skickades ut på remiss. I stort sett alla remissinstanser
          anslöt sig till förslaget. Flera fann det lämpligt att reglerna
          för kommu­nerna blev exakt desamma som för de statliga myndigheterna.
          Kommun­förbundet och Landstingsförbundet motsatte sig förslaget
          med hänvisning till den kommunala självbestämmanderätten. Ärendet
          har sedan lagts på is av skäl som är obekanta.Kristdemokraternas
          krav
        </p>
        <p xml:id="i-NLymU51FZ5UJtkp3YXXhTk">
          Sedan konstitutionsutskottet avgav betänkande 1992/93:KU1 med
          förslag till tillkännagivande enligt ovan och riksdagen fastställde
          detta har det nu gått över fyra år. I en kristdemokratisk motion
          från hösten 1996 har krav ställts på att riksdagen skall be regeringen
          att skyndsamt behand­la frågan. Enligt uppgift väntas denna motion
          komma upp till behandling först våren 1998. Då har det gått över
          fem år sedan tillkännagivandet från riksdagen.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_236.pdf"/>
        <p xml:id="i-CLbaAC8gmB2YhPL3ZDrpy1">
          Enhetligt utformade och en för varje kommun upprättad författnings­samling
          skulle vara till stor hjälp ur flera synpunkter. De är till hjälp
          för kommunens egna handläggare. De är till hjälp för politiker.
          De är till hjälp för allmänheten för att skapa insyn och kontroll
          till hinder gentemot fiffel och båg. Lagstadgade kommunala författningssamlingar
          bör ses som ett viktigt och klargörande inslag i etikdebatten.
        </p>
        <p xml:id="i-8FNjtgFfAikKwDPXMSvuQy">
          Min fråga blir alltså mot denna bakgrund:
        </p>
        <p xml:id="i-RoSRgYKZevkbJQKnCgtYtM">
          Vilka åtgärder ämnar inrikesministern vidta för att komma till
          rätta med bristen på tydlighet, överblickbarhet och rättssäkerhet
          vad avser den kommunala normgivningsmakten?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_237.pdf"/>
      </div>
    </body>
  </text>
</TEI>
