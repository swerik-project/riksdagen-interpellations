<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0233">
  <teiHeader>
    <fileDesc>
      <titleStmt>
        <title>kommunala författningssamlingar</title>
        <author>Michael Stjernström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:233 av Michael Stjernström (kd) till inrikesmi­nistern om kommunala författningssamlingar</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_233.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_234.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_235.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_236.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Michael Stjernström (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-FDa87dk7yYWBzZZXiiurE6</idno>
          </person>
          <person>
            <persName>inrikesmi­nistern</persName>
          </person>
          <person gender="man">
            <idno>i-4tfAWyiZEpB3Ss1Fh6QzqC</idno>
            <persName>Jörgen Andersson</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QdgD1D9mRAnceFAAazBDAF" corresp="i-FDa87dk7yYWBzZZXiiurE6">
          <date when="1997-03-12"/>
        </correspAction>
        <correspAction type="received" xml:id="i-MVQWDb7jewk8i8fe3xMnL2" corresp="i-4tfAWyiZEpB3Ss1Fh6QzqC">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-63kMGTgXnw1WNu3X5Tsr2n">
          <note>Besvarad</note>
        </correspAction>
        <correspAction type="answered" xml:id="i-D9c1DfXCut6kYgPic9C8GP">
          <date when="1997-04-17"/>
        </correspAction>
        <correspContext corresp="i-D9c1DfXCut6kYgPic9C8GP">
          <ref type="record" target="prot-199697--091">Prot. 1996/97:91</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2L17XvV2ki3E1LcoHhqvZr">
            Interpellation 1996/97:233 av Michael Stjernström (kd) till inrikesmi­nistern
            om kommunala författningssamlingar
          </p>
        </div>
        <div type="ipqSubmissionInfo">
          <p xml:id="i-TDXgSxvTFgJ9ctaDug46xA">
            Inkom den 12 mars : Besvarad den 17 april Prot. 1996/97:91
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5KBxDSkA68HtvW1nSXgQJ4">
            Kommunala författningar
          </p>
          <p xml:id="i-Y4fgftz1iFhmCXD5AnkFfj">
            I Svensk författningssamling (SFS) finns ca 3 600 författningar.
            Där­utöver finns det omkring 170 000 författningar (föreskrifter)
            i statliga verk och i kommunerna. Flertalet finns faktiskt i kommunerna.
            I primär­kommunerna finns det i runda tal 340 stycken föreskrifter
            per kommun
          </p>
          <note xml:id="i-PezEKthm26fQ3KMADV76cC" type="pageNumber">
            234
          </note>
          <p xml:id="i-VQuwkVa92zUPTSWhYZ8on7">
            för trafik och 150 stycken i övrigt. De senare kan sägas vara
            sådana normbeslut som tas av kommunfullmäktige.
          </p>
          <p xml:id="i-5VwGzo9KVn3LZ8Usdy8LBH">
            Det finns för närvarande inga särskilda, generella regler för
            hur de kommunala författningarna skall utformas och kungöras.
            Normbesluten behandlas som alla andra beslut i en kommun. De antecknas
            i protokoll, protokollet justeras och ett anslag sätts upp på
            anslagstavla med uppgifter om beslutet. Om en medlem i kommunen
            inte anfört besvär över beslutets laglighet (kommunalbesvär) inom
            tre veckor vinner beslutet laga kraft.
          </p>
          <p xml:id="i-8ic9vre1M3DhRMWdqQV1xA">
            För vissa normbeslut finns speciella kungöranderegler. Lokala
            trafik­föreskrifter skall t.ex. kungöras i en s.k. trafikliggare.
            Vissa normbeslut skall vidare kungöras i länets författningssamling
            och vissa skall kungö­ras i ortstidning. I stort behandlas dock
            normbesluten som andra fullmäk­tige- och nämndbeslut i en kommun.Problem
            i dag
          </p>
          <p xml:id="i-EYEFGmoLVySdnrf5aheD5L">
            När man vill ta del av en kommunal författning får man således
            söka i beslutsprotokollen. Vanligen finns protokollen i pappersform,
            sorterade i kronologisk ordning, i ett kommunarkiv.
          </p>
          <p xml:id="i-Wq6RbtzpU9iTsagxKVfGfK">
            Kommunernas kunskaper om utövandet av normgivningsmakten är bristfälliga.
            Man tänker helt enkelt inte i termer av normgivning och skiljer
            därför inte heller mellan olika typer av ärenden. Det är vanligt
            att blanda ihop normbeslut med myndighetsutövning gentemot enskild.
            Detta leder till att handläggningen ofta blir felaktig eftersom
            det är olika regler för de olika typerna av myndighetsutövning.
            Man ser t.ex. många fall där kommunen lägger ned möda på att följa
            de regler om kommunicering som gäller enligt förvaltningslagen
            i samband med normbeslut trots att detta inte är föreskrivet.
          </p>
          <p xml:id="i-3Mr4g8t4E2ej1zgZD9sGAd">
            Ett införande av samma regler för kommuner som för statliga myn­digheter
            i fråga om författningarnas utformning och kungörande skulle skapa
            klarhet i handläggningsrutiner och lägga en grund för en enhetlig
            stringent och lagenlig maktutövning.
          </p>
          <p xml:id="i-5XHzt6xPAr8GhRsbiaEPoZ">
            Som det nu är saknar kommunerna ofta de grundläggande begreppen
            om vad som gäller i fråga om utövandet av normgivningsmakten.
            Det kan leda till oklarheter och effektivitetsförluster.
          </p>
          <p xml:id="i-XV9Jz2XLy1X5BGimSSRv1b">
            Ett införande av lagregler för en kommunal författningssamling
            skulle en gång för alla tvinga kommunerna att göra analyser av
            detta slag och att därmed fördjupa sin kunskap.
          </p>
          <p xml:id="i-U9pT4WEL113k1JhA2Eejx5">
            Det säger sig självt att detta skulle medföra en avsevärt ökad
            rättssä­kerhet i deras utövande av normgivningsmakten. Dessutom
            skulle det göra det möjligt för allmänheten att ta reda på om
            författningarna är lag­liga eller ej.Trafikföreskrifter
          </p>
          <p xml:id="i-JmLUJK5ubGZmQg6MAES6JB">
            De kommunala föreskrifterna som nu finns och om de är rätt förda,
            omfattar i stor utsträckning trafikföreskrifter. Dessvärre är
            det alltför många kommuner som inte sköter kungörande och trafikliggare
            på ett ur medborgarnas synvinkel tillfredsställande sätt. T.ex.
            hastighetsskyltar och andra trafikskyltar har i många fall inte
            ett korrekt lagligt stöd. Det är inte ovanligt att t.ex. böter
            för överträdelser utmäts utan att ha stöd i trafiklig­gare. För
            den som känner till dessa brister kan klagan mot beslut leda till
            att inga böter utmäts, medan den oinformerade drabbas av dem.
            Ur flera synvinklar finns det därför anledning att se till så
            att även kommunerna fungerar med höga krav på rättssäkerhet och
            överblick.
          </p>
          <note xml:id="i-PX15S4mEdGkfm4ugs61hJm" type="margin">
            Interpellationer1996/97:1 -372
          </note>
          <note xml:id="i-GUmbgyD6bCdG21w4wDiMYU" type="pageNumber">
            235
          </note>
          <note xml:id="i-8Se9oL9Wmh8aMUN5X8Yseb" type="margin">
            Interpellationer1996/97:1 -372
          </note>
          <note xml:id="i-MPrQxUBvJQvhdC8YpfDgMs" type="pageNumber">
            236
          </note>
          <p xml:id="i-6afu8zZafeSJ6whTybTeQk">
            Tidigare behandling
          </p>
          <p xml:id="i-KkTHrhiLfjwH9Jd9JNLcHi">
            När kungörandelagen och författningssamlingsförordningen kom
            till 1976, och trädde i kraft den 1 januari 1979, hade man i förarbetena
            ingå­ende diskuterat om inte också kommunerna skulle omfattas
            av de nya reglerna för utformning och kungörande av författningar.
            Så blev inte fallet utan de nya reglerna omfattar endast statliga
            myndigheter under regeringen. Skälen till att det blev så är att
            kommunerna hävdade sin självbestämmanderätt och utlovade rekommendationer
            från Kommunför­bundet för hur kommunala författningar på frivillighetens
            väg skulle utformas med tillgodoseende av alla lagstiftningens
            krav.
          </p>
          <p xml:id="i-VirinonfbSdNrS4Hqe5huC">
            Rekommendationerna har emellertid inte lett till det utlovade
            resulta­tet. Två gånger har därför Riksdagens revisorer tagit
            upp saken och ut­tryckt som sin mening att de rådande förhållandena
            för kommunernas författningar är otillfredsställande. Senast tog
            man upp saken från riks- dagsrevisorernas sida i ett förslag 1992/93
            under rubriken Riksdagen och normgivningsprocessen.
          </p>
          <p xml:id="i-KtR8URky2He68cbqQKWUSe">
            Konstitutionsutskottet behandlade ärendet i 1992/93:KU1. På s.
            7 re­dovisas revisorernas förslag som avslutas med meningen ”Revisorerna
            föreslår att regeringen skall utarbeta förslag angående skyldigheter
            för kommunerna att förteckna och publicera sina författningar”.
            På s. 7-8 utvecklar utskottet sin mening och slutar på följande
            sätt: ”Som framgår av det föregående har tanken på en skyldighet
            för kommunerna att för­teckna och publicera sina författningar
            tidigare avvisats med hänvisning till Svenska kommunförbundets
            rekommendation till kommunerna att ge ut egna författningssamlingar
            jämte riktlinjer för innehåll och utformning. Trots att sådana
            riktlinjer utfärdades år 1977 har, som revisorerna påpe­kar, författningar
            på området publicerats endast i mycket begränsad ut­sträckning.
            Utskottet anser att detta är otillfredsställande. Den bristande
            hörsamheten talar för att problemet bör lösas på ett annat sätt.
            Enligt utskottets mening bör därför regeringen låta frågan bli
            föremål för närma­re överväganden i något lämpligt sammanhang.
            Vad utskottet nu har anfört bör ges regeringen till känna.”
          </p>
          <p xml:id="i-G8Sikwg1Yk2ZNLQFFtf31C">
            Riksdagen följde utskottets förslag. Sedan dess ligger ärendet
            på Re­geringskansliet. Under 1995 presenterade Finansdepartementet
            en pro­memoria med rubriken Kommunala författningssamlingar (Ds
            1995:7).
          </p>
          <p xml:id="i-JFEiSHx4JvsMPEFCczebHw">
            I promemorian föreslås att man inför lagstadgade kommunala författ­ningssamlingar
            och att reglerna till allra största delen ansluter till vad som
            nu gäller för de statliga myndigheterna.
          </p>
          <p xml:id="i-CZPwaLn99KDEdamrkeL8jN">
            Promemorian skickades ut på remiss. I stort sett alla remissinstanser
            anslöt sig till förslaget. Flera fann det lämpligt att reglerna
            för kommu­nerna blev exakt desamma som för de statliga myndigheterna.
            Kommun­förbundet och Landstingsförbundet motsatte sig förslaget
            med hänvisning till den kommunala självbestämmanderätten. Ärendet
            har sedan lagts på is av skäl som är obekanta.Kristdemokraternas
            krav
          </p>
          <p xml:id="i-DhXUHBAhHqkk2qr4DkrsHp">
            Sedan konstitutionsutskottet avgav betänkande 1992/93:KU1 med
            förslag till tillkännagivande enligt ovan och riksdagen fastställde
            detta har det nu gått över fyra år. I en kristdemokratisk motion
            från hösten 1996 har krav ställts på att riksdagen skall be regeringen
            att skyndsamt behand­la frågan. Enligt uppgift väntas denna motion
            komma upp till behandling först våren 1998. Då har det gått över
            fem år sedan tillkännagivandet från riksdagen.
          </p>
          <p xml:id="i-DcT8c8BkwsAd1yzU6mFxac">
            Enhetligt utformade och en för varje kommun upprättad författnings­samling
            skulle vara till stor hjälp ur flera synpunkter. De är till hjälp
            för kommunens egna handläggare. De är till hjälp för politiker.
            De är till hjälp för allmänheten för att skapa insyn och kontroll
            till hinder gentemot fiffel och båg. Lagstadgade kommunala författningssamlingar
            bör ses som ett viktigt och klargörande inslag i etikdebatten.
          </p>
          <p xml:id="i-GsZVBnRCqsi1fcbMARzZKi">
            Min fråga blir alltså mot denna bakgrund:
          </p>
          <p xml:id="i-vsa4NoqNZTPqHU364djwn">
            Vilka åtgärder ämnar inrikesministern vidta för att komma till
            rätta med bristen på tydlighet, överblickbarhet och rättssäkerhet
            vad avser den kommunala normgivningsmakten?
          </p>
        </div>
      </div>
    </body>
  </text>
</TEI>
