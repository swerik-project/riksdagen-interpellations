<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0304">
  <teiHeader>
    <fileDesc>
      <titleStmt>
        <title>privata företags möjlighet att konkurrera med offentlig verksamhet</title>
        <author>Ola Karlsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:304 av Ola Karlsson (m) till näringsministern om privata företags möjlighet att konkurrera med offentlig verksamhet</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_295.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_296.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_297.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_298.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Ola Karlsson (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-JKZyQwnfkbK1njmH7h7T4h</idno>
          </person>
          <person gender="man">
            <persName>Anders Sundström</persName>
            <idno>i-5iuSCbAspakd6XhUXCtA5E</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-B2r1Mf3WtGfxogpsDP9r2C" corresp="i-JKZyQwnfkbK1njmH7h7T4h">
          <date when="1996-05-13"/>
        </correspAction>
        <correspAction type="received" xml:id="i-C1yZYMULdey2UMzVs9dzXb">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-V3vwQDoN1c1fwFmnS9Ngnp">
          <note>Besvarad</note>
        </correspAction>
        <correspAction type="answered" xml:id="i-FTp2p7Pb8of6HpWMDpKx5L">
          <date when="1996-06-02"/>
        </correspAction>
        <correspContext corresp="i-FTp2p7Pb8of6HpWMDpKx5L">
          <ref type="record" target="prot-199697--112">Prot. 1996/97:112</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TyP8xKFqdh45edhb3AoLvL">
            Interpellation 1996/97:304 av Ola Karlsson (m) till näringsministern
            om privata företags möjlighet att konkurrera med offentlig verksamhet
          </p>
        </div>
        <div type="ipqSubmissionInfo">
          <p xml:id="i-FXHNuucFfRfY3VkEjYCfLu">
            Inkom den 13 maj : Besvarad den 2 juni Prot. 1996/97:112
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qkjc4vTi2EaWSq2k9FZT2m">
            Konkurrens är bra. En bättre fungerande konkurrens är av stor
            bety­delse för att förbättra effektivitet, tillväxt och dynamik
            i den svenska ekonomin. Därmed ökar förutsättningarna för att
            kunna bevara eller öka välfärden för medborgarna. En ökad, effektivare
            och mera rationell pro­duktion i internationellt konkurrenskraftiga
            företag ger upphov till nya arbetstillfällen och ökade skatteintäkter.
            En alltför liten del av det svens­ka samhället är utsatt för konkurrens.
            Konkurrensutsättning av den of­fentliga sektorn medför att offentligt
            finansierad service i form av t.ex. vård och omsorg kan produceras
            med fortsatt hög kvalitet men till lägre kostnader.
          </p>
          <note xml:id="i-Kur2GWMAZCLxsB5WcSU7co" type="pageNumber">
            296
          </note>
          <p xml:id="i-8qRV1T29tKSRRYtnBB7dUS">
            Dåligt fungerande konkurrens kostar årligen det svenska folkhushållet
            omkring 180 miljarder kronor. Stora väldfärdsvinster står alltså
            att finna i att utsätta den offentliga sektorn för konkurrens,
            vilket också styrks både av McKinsey-rapporten och underprissättningsutredningen.
            Dessa har också påtalat stora brister i konkurrensneutralitet
            mellan offentlig nä­ringsverksamhet och privata bolag. Dessa brister
            kan åtgärdas genom att ställa skärpta krav på upphandlingar, redovisningar
            och affärsmässighet. Det är därför viktigt att regelverken ändras
            för att ge likvärdiga konkur­rensförutsättningar.
          </p>
          <p xml:id="i-NP6KDSZngK64J1w6dpdvqJ">
            När det allmänna uppträder som producent av tjänster, samt helt
            eller delvis finansierar privat näringsverksamhet med skattemedel
            uppstår det stora problem, livskraftiga småföretag slås ut och
            jobb försvinner. När myndigheter och offentliga företag säljer
            varor och tjänster på icke- konkurrensutsatta marknader leder
            det till att effektivare privata företag stängs ute från en potentiell
            marknad genom att priset till följd av skatte­finansieringen understiger
            kostnaderna. Resultatet blir onödigt höga kost­nader för verksamheten.
            När det gäller konkurrensutsatta marknader kan resultatet bli
            att effektivare privata företag slås ut eftersom de inte kan konkurrera
            med priser, som till följd av s.k. korssubventionering under­stiger
            kostnaderna.
          </p>
          <p xml:id="i-94FRWJsMpcVVa777PLg98K">
            När myndigheter konkurrensutsätter sin egen produktion med bristan­de
            konkurrensneutralitet vid anbudsupphandling kan effekten bli att
            pri­vata företag får onödiga kostnader för anbudsräkning och outnyttjade
            investeringar om en upphandling avbryts på icke-affärsmässiga
            grunder. Skälet till avbrytandet kan vara politiskt eller bristande
            förberedelser.
          </p>
          <p xml:id="i-KeZrLt8v1tsirX1LzjL7bJ">
            När myndigheter ger stöd till privat näringsverksamhet kan detta
            ge konkurrenssnedvridande effekter. Dessa kan vara att företag
            får stöd, vilket snedvrider konkurrensen, eller att finansiella
            etableringshinder uppstår vid bidragsgivning till enskild producent.
            Även andra typer av konkurrensstörningar i form av etableringshinder
            har påtalats. Det kan gälla tillgång till tidigare offentliga
            handlingar som nu förts över till of­fentligt bolag.
          </p>
          <p xml:id="i-49yue1oQ5qqHgXUzahWUAs">
            Drygt hälften av alla anmälningar till Konkurrensverket riktar
            sig mot kommuner, landsting och statliga organ. En del handlar
            om hur framför allt kommuner och landsting gynnar sina egna förvaltningar
            och bolag vid upphandlingar. Men en allt större del gäller den
            offentliga sektorns ohämmade expansion på den öppna marknaden.
            Hur skattesubventione- rade kommunala bolag med dumpade priser
            konkurrerat ut privata småfö­retagare. Verkets möjlighet att ingripa
            med hjälp av konkurrenslagen är närmast obefintlig. Konkurrenslagen
            gäller företag och är inte tillämplig för den offentliga sektorns
            konkurrenssnedvridning.
          </p>
          <p xml:id="i-KUTcwPy8dUrZedRSyeyH4B">
            Offentliga aktörer har ofta inte anpassat sin kostnadsredovisning
            till vad som krävs i en konkurrenssituation. Det är vanligt att
            olika verksam­heter drivs integrerat inom samma förvaltning eller
            bolag. Risken är då påtaglig för s.k. korssubventionering mellan
            konkurrensutsatt och icke- konkurrensutsatt verksamhet om de inte
            har en tydlig kostnadsredovis­ning. Enligt Konkurrensverkets mening
            är det en ej utvecklad kostnads­redovisning, i kombination med
            att offentlig verksamhet normalt garante­ras av skattemedel som
            kanske utgör de främsta skälen till klagomål mot offentliga aktörers
            prissättning vid konkurrens med privata företag.
          </p>
          <p xml:id="i-CxtGzCNBXFimTTuuETjRmu">
            I vissa fall tycks myndigheters agerande främst syfta till att
            öka myn­dighetens intäkter. Det gäller t.ex. när kommunala aktörer
            säljer tjänster
          </p>
          <note xml:id="i-D5gWiSnyjuembH2LAsGutK" type="margin">
            Interpellationer1996/97:1 -372
          </note>
          <note xml:id="i-RQUjxbf4YBZGzUcQvLjKER" type="pageNumber">
            297
          </note>
          <note xml:id="i-MDv8aTzze74Z94WoEzQaRK" type="margin">
            Interpellationer1996/97:1 -372
          </note>
          <p xml:id="i-9UQbVbjzrLyDBcgsoyKtio">
            på den konkurrensutsatta marknaden, utan att låta den delen av
            verksam­heten som tillhandahålls egen kommun eller eget landsting
            utsättas för konkurrens.
          </p>
          <p xml:id="i-YGDTTPY57RhYRwiQZwH8a3">
            Oklara regler och förutsättningar gäller när offentliga aktörer
            konkur­rerar med andra företag eller ger stöd till enskilda företag.
            En viktig oklarhet gäller kommunallagens förbud mot spekulativ
            verksamhet. Nu­varande överklaganderegler gör det svårt att få
            rättelse med kommunalla­gen, om kommun eller ett kommunalt bolag
            etablerar sig på den öppna marknaden.
          </p>
          <p xml:id="i-8UmSU6E5paZdUMsEQfkisF">
            Överklagandereglerna för näringsverksamhet som drivs av kommun
            eller kommunalt bolag borde därför ändras så att det blir möjligt
            att lag- lighetspröva verksamhet oavsett om och när ett formellt
            beslut fattats. Lokaliseringsprincipen, dvs. att kommunal- eller
            landstingsverksamhet måste vara lokaliserad till det egna området,
            är viktig att upprätthålla.
          </p>
          <p xml:id="i-QA6eiRfERoKHLQBfmprqT">
            Konkurrenslagen kan oftast inte användas eftersom myndighetens
            ifrågasatta beslut eller agerande inte varit ett led i en företagarroll,
            vilket är en förutsättning för att tillämpa KL. Det gäller t.ex.
            vid myndigheters stödgivning eller vid myndigheters upphandlande.
            Detsamma gäller när myndigheter eller deras bolag konkurrensutsätter
            egen verksamhet genom anbudstävlan och där egenregienhet deltar
            med eget anbud. Egenregien- hetens anbud kan anses likställt med
            interna inköp varför eventuell un­derprissättning faller utanför
            KL. Myndighets inköp från egenregiverk- samhet kan heller inte
            prövas enligt LOU (lagen om offentlig upphand­ling).
          </p>
          <p xml:id="i-8CVaNrsua4aFBp8G9SwVsv">
            Konkurrensverkets erfarenheter från de ärenden som anmälts är
            alar­merande. I flera fall är det omöjligt att överklaga driften
            av näringsverk­samhet i offentlig regi då verksamheten inte grundar
            sig på formella be­slut, utan startats genom informella beslut
            med hjälp av resurser som står den offentliga sektorn till förfogande.
          </p>
          <p xml:id="i-TeoDsMgfU8nUAT4RHUR7Hk">
            Det bör i lagen om offentlig upphandling införas en regel som
            gör of­fentlig näringsverksamhet olaglig om den inte beslutats
            formellt av stat, kommun eller landsting. Det är vidare angeläget
            att lagen om offentlig upphandling kompletteras så att det införs
            lagkrav på att all verksamhet där förutsättningar för konkurrens
            finns skall upphandlas även i förvalt­ningsform - om någon så
            begär. Privata entreprenörer skall ha rätt att utmana offentliga
            sektorn.
          </p>
          <p xml:id="i-SXVp7PrGubX99pkWfkzs1F">
            Upphandling måste ovillkorligen ske på lika villkor. Avbrutna
            an­budsupphandlingar och oskäliga anbudsvillkor skall inte få
            förekomma. Inte heller olika former av skattesubventioner. Det
            är oklart om lagen om offentlig upphandling, LOU, är tillämplig
            om ett anbudsförfarande av­bryts. LOU bör därför kompletteras
            med att krav på affärsmässighet även skall gälla vid avbrytande
            av upphandling.
          </p>
          <p xml:id="i-XM5EPGj3kDCnchifwb3irH">
            Det finns en lång rad åtgärder som kan vidtas för att förbättra
            privata företags möjligheter att konkurrera på lika villkor med
            offentlig verksam­het. En lag om konkurrensneutralitet vid offentlig
            prissättning bör införas med krav på att offentlig näringsverksamhet
            skall redovisas skild från annan verksamhet. Krav bör ställas
            på att det offentliga måste utsätta den egna verksamheten för
            konkurrens innan tjänster får erbjudas den öppna marknaden. Konkurrenslagen
            bör därför utvidgas till att gälla även när myndighetens beslut
            inte varit ett led i en företagarroll, t.ex. stödgivning, samt
            till att gälla vid interna köp. LOU bör ändras till att även gälla
            inköp
          </p>
          <note xml:id="i-PR15P28f1Bw38bRuYqzNXq" type="pageNumber">
            298
          </note>
          <p xml:id="i-Doh61spmwhfdpJGKeMDB8Z">
            från egenregiverksamhet. Kommunallagen bör ses över för att göra
            det lättare att överklaga kompetensstridig verksamhet.
          </p>
          <p xml:id="i-89mx2BtD8WH6syjcdsHkui">
            Med anledning av ovanstående vill jag därför ställa följande
            frågor:
          </p>
          <p xml:id="i-8bntMZmtBhTJMAVLXQgrpz">
            Det har nu gått två år sedan Underprissättningskommittén presentera­de
            sitt betänkande. Avser statsrådet genomföra underprissättningsutred-
            ningens förslag helt eller delvis, eller kan statsrådet ge beskedet
            att inget av Underprissättningskommitténs förslag kommer att genomföras?
          </p>
          <p xml:id="i-4dXHRKugcY8s7d28fZ8iM9">
            Vilka åtgärder är statsrådet beredd att vidta för att ge privata
            företag bättre möjligheter att konkurrera med offentlig verksamhet
            på likvärdiga villkor?
          </p>
          <p xml:id="i-95zxJRtJ1hczGEK6vxy33s">
            Vilka åtgärder är statsrådet beredd att vidta för att skärpa
            lagstiftning och tillsyn av offentliga aktörer i syfte att förbättra
            konkurrensen?
          </p>
        </div>
      </div>
    </body>
  </text>
</TEI>
