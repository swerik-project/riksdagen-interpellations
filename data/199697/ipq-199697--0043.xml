<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0043">
  <teiHeader>
    <fileDesc>
      <titleStmt>
        <title>sponsring</title>
        <author>Ewa Larsson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:43 av Ewa Larsson (mp) till statsrådet Thomas Östros om sponsring</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_35.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_36.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ewa Larsson (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-LQkHPw9HasEs3KVdtLozXh</idno>
          </person>
          <person gender="man">
            <persName>statsrådet Thomas Östros</persName>
            <idno>i-PzNviXpYSimQsvSkF9CmDz</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-56ziDngaMR1ohTPmnXpiKY" corresp="i-LQkHPw9HasEs3KVdtLozXh">
          <date when="1996-10-28"/>
        </correspAction>
        <correspAction type="received" xml:id="i-7fUm72sgruP9g2fTRcdfcg">
          <note>date unknown</note>
          <name who="i-PzNviXpYSimQsvSkF9CmDz">Thomas Östros</name>
        </correspAction>
        <correspAction type="questionStatus" subtype="answered" xml:id="i-A4th4hJX2s2hi66C2Y5R4w">
          <note>Besvarad</note>
        </correspAction>
        <correspAction type="answered" xml:id="i-Tjr854ZLLkHbnm61xPDVAo">
          <date when="1996-11-07"/>
        </correspAction>
        <correspContext corresp="i-Tjr854ZLLkHbnm61xPDVAo">
          <ref type="record" target="prot-199697--026">Prot. 1996/97:26</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QKTXvq7kXXjxgA59J75wkD">
            Interpellation 1996/97:43 av Ewa Larsson (mp) till statsrådet
            Thomas Östros om sponsring
          </p>
        </div>
        <div type="ipqSubmissionInfo">
          <p xml:id="i-Letx7VNrm2mqr1WYqZE3cN">
            Inkom den 28 oktober : Besvarad den 7 november Prot. 1996/97:26
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9BDRPhoGnPJCnP8QMMom3d">
            Reklam har traditionellt bestått i annonser i tidningar, skyltar
            och bio­reklam m.m. Med tiden har en utvidgning skett av det sätt
            på vilket före­tagen sprider sitt eller sin produkts namn. Ett
            sätt är att lämna ekonomiskt stöd till verksamheter eller personer.
            Företeelsen brukar kallas sponsring och den som lämnar stödet
            sponsor.
          </p>
          <p xml:id="i-FE82mqnBaWbfzV9XgLJb33">
            Den sponsring som förekommer går huvudsakligen till idrottsrörelsen.
            Vi har vant oss vid att olika idrottsanläggningar såsom t.ex.
            golfbanor sponsras av olika företag och att detta syns i form
            av reklamskyltar. Lika­så har vi vant oss vid sponsorernas reklam
            vid idrottstävlingar och mest slående är kanske då hur de enskilda
            aktörerna inom idrottens värld är klädda upp till tänderna med
            reklam. Man kan inte undgå att i ett TV- inslag se hur en idrottsstjärna
            visar upp olika varumärken osv.
          </p>
          <p xml:id="i-URWDuc4xYxWy1QjU4pyLKE">
            Det förekommer även att kulturen sponsras. Även om denna form
            av sponsring är en relativt ny företeelse i vårt land så ökar
            den nu alltmer vilket med stor sannolikhet är en följd av statens
            begränsade budget som under senare år drabbat alla samhällssektorer.
          </p>
          <p xml:id="i-P3q68rsi7PF5GoWCSrPnVS">
            I skattelagstiftningen saknas särskilda bestämmelser om avdrag
            för sponsring. I flera motioner som behandlats av skatteutskottet
            har fram­förts förslag om att reglera frågan. Utskottet, vars
            ställningstagande blivit riksdagens beslut, har avvisat motionsyrkandena
            med hänvisning bl.a. till att allmännyttiga och liknande ändamål
            i första hand bör främjas genom direkta bidrag av allmänna medel
            och inte genom lättnader vid beskatt­ningen. Vidare har hänvisats
            till de gränsdragningsproblem en avdragsrätt för bidrag till kulturella
            och allmännyttiga ändamål skulle medföra samt till det stöd ideella
            organisationer redan åtnjuter i form av såväl direkta bidrag som
            lättnader i beskattningen. I sammanhanget har dock utskottet erinrat
            om att kostnader för sponsorverksamhet torde vara av den arten
            att de med hänsyn till det goodwill- och reklamvärde sådan verksamhet
            kan ha för ett företag inte sällan borde kunna hänföras till vid
            taxeringen avdragsgilla driftskostnader.
          </p>
          <p xml:id="i-WHR7bvhwtf1j5UWFRPgPJo">
            Till följd av den oklarhet som finns i skattehänseende förekommer
            en varierande praxis bland tillämpande skattemyndigheter. Det
            finns få av­göranden från högsta instans om sponsring. Ett flertal
            kammarrättsdomar finns dock. I processrätten brukar man ibland
            säga att avgörandet i ett mål beror på vad domaren ätit till frukost.
            Detta stämmer i hög grad på länsrätternas tillämpning av kommunalskattelagen
            (KL) m.m. när det gäller mål om sponsring.
          </p>
          <p xml:id="i-J1CaxQRmVdQJA3AqW2bAty">
            För att avdrag skall medges för sponsring måste de allmänna förut­sättningarna
            för avdrag för driftskostnader i 20 § KL vara uppfyllda. Avgörandet
            är således om syftet med bidraget är att givaren på kort eller
            lång sikt får nytta i form av motprestationer vilka kan förväntas
            medföra bibehållna eller ökade intäkter i den bedrivna verksamheten.
            I detta ligger
          </p>
          <p xml:id="i-3WqwLpSx7oNXueGuzuxhpK">
            ett krav på samband mellan givarens verksamhet och motprestation.
            Sak­nas motprestation eller står denna inte i rimlig proportion
            till bidraget anses bidraget helt eller delvis utgöra gåva, för
            vilket avdrag ej medges. Om sponsorbidraget utgör driftskostnader
            kan det vanligen hänföras till reklam-, PR-, personal- och representationskostnader
            eller kostnader för forskning och utveckling.
          </p>
          <p xml:id="i-NDQgr4KC9wr4upFZ1rMqM6">
            När det gäller kultursponsring så sker ofta denna i något annorlunda
            former och med delvis andra syften än t.ex. idrottssponsring.
            Det är ex­empelvis vid kultursponsring i många fall olämpligt
            att uppställa krav på omfattande aktiva reklamåtgärder från mottagarnas
            sida. Det kan från företagets sida ha en negativ reklameffekt
            att företagets namn på ett allt­för tydligt sätt markeras tillsammans
            med sponsormottagaren. Med hän­syn härtill blir i stället förekommande
            ”reklam” via publicitet i massme­dier av stor betydelse för sponsorn.
          </p>
          <p xml:id="i-LE257Hb6UzNtD5GgmdhA2Z">
            På grund av sin komplexitet - vad gäller både mål och medel -
            är det värde, image och goodwill, som eftersträvas genom kultursponsring
            mer svårvärderad än det som erhålls genom exempelvis en reklamkampanj.
          </p>
          <p xml:id="i-YZ9cpwwSTXUH4knBByx976">
            Det anförda innebär att den rättspraxis som finns i dag inte
            utan vida­re kan läggas till grund för bedömningen huruvida rätt
            till avdrag förelig­ger. Frågan är om sponsring till kultur och
            idrott skall bedömas på samma grunder vad gäller avdragsrätten
            för sponsorerna.
          </p>
          <p xml:id="i-VVbdXP4LL1QwujxgF8dtfr">
            Med den utveckling som nu sker finns det starka skäl för att
            klargöra vilka regler som gäller för sponsring. Ett företag som
            går in och sponsrar ett specifikt kulturprojekt måste på förhand
            veta vad som gäller. Det måste finnas klara och koncisa regler
            om sponsring som leder till en en­hetlig bedömning av tillämpande
            myndigheter. Jag anser således att det finns starka skäl att se
            över gällande lagstiftning och tillämpning av den­na när det gäller
            sponsring och fundera över huruvida vi kanske behöver reformera
            detta område. Om kulturen är i behov av mer pengar och staten
            inte kan tillskjuta mer medel måste vi överväga om inte sponsringen
            skall ges ett större utrymme på så sätt att det blir lättare för
            företag som spons­rar kultur att få igenom sina avdrag i deklarationerna.
            Det finns givetvis alltid två sidor av samma mynt och här tänker
            jag då på frågor som moral och etik i samband med sponsring. Det
            finns säkert många frågor att beakta och det vore därför lämpligt
            med en grundlig översyn av spons- ringsverksamheten m.m.
          </p>
          <p xml:id="i-L6h7YMeJECPQg3MvWfY5x7">
            Min fråga till ministern är följande:
          </p>
          <p xml:id="i-JPjd55aYjg7FpkoNh53eQ7">
            Avser ministern verka för en översyn av kommunalskattelagens
            be­stämmelser om sponsring - och då även hur inblandade myndigheter
            tillämpar dessa bestämmelser - i syfte att underlätta sponsring
            till kultur i enlighet med vad som anförts i interpellationen?
          </p>
        </div>
      </div>
    </body>
  </text>
</TEI>
