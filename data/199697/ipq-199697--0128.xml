<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0128">
  <teiHeader>
    <fileDesc>
      <titleStmt>
        <title>en rörlig arbetsmarknad</title>
        <author>Per Unckel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:128 av Per Unckel (m) till arbetsmarknadsminis­tern om en rörlig arbetsmarknad</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_121.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_122.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Unckel (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-BbWhKN8LYooYPeK77uLHBD</idno>
          </person>
          <person gender="man">
            <persName>Anders Sundström</persName>
            <idno>i-5iuSCbAspakd6XhUXCtA5E</idno>
            <state type="partyAffiliation" ref="Q105112"/>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9uY4wXzx9FtKyXr71vq4x7" corresp="i-BbWhKN8LYooYPeK77uLHBD">
          <date when="1997-01-30"/>
        </correspAction>
        <correspAction type="received" xml:id="i-15CM8aJRV2rK6kjGw4WgCf" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-Dwj5DypnMm9Psaq4bCqWnF">
          <note>Besvarad</note>
        </correspAction>
        <correspAction type="answered" xml:id="i-Vn1MJ5GaNtUiHzf9DwQZ1r">
          <date when="1996-02-28"/>
        </correspAction>
        <correspContext corresp="i-Vn1MJ5GaNtUiHzf9DwQZ1r">
          <ref type="record" target="prot-199697--071">Prot. 1996/97:71</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XCfLLMXnTL8j7v2qAWszeV">
            Interpellation 1996/97:128 av Per Unckel (m) till arbetsmarknadsminis­tern
            om en rörlig arbetsmarknad
          </p>
        </div>
        <div type="ipqSubmissionInfo">
          <p xml:id="i-TC4prCWufYsoLmy79Zvder">
            Inkom den 30 januari : Besvarad den 28 februari Prot. 1996/97:71
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UCzqufg3qwmYYjMypQodeK">
            Att bekämpa arbetslösheten är regeringens främsta uppgift, brukar
            Socialdemokraterna med stor envishet hävda. Hittills kan insatserna
            på detta område knappast beskrivas som annat än ett totalt misslyckande.
            Arbetslösheten tenderar snarast att stiga.
          </p>
          <p xml:id="i-8v9v8rgW29zdaQ3rJeL2s8">
            Att det förhåller sig så beror inte i första hand på brister
            i de arbets- marknadspolitiska insatserna. Stora delar av arbetsmarknadspolitiken
            fungerar visserligen illa, men är ändå inte huvudorsaken till
            att arbetslös­heten inte går tillbaka. De verkliga problemen ligger
            i otillräckliga förut­sättningar för företagen att växa och i
            en arbetsmarknadsstruktur som direkt motverkar den rörlighet som
            är det nya arbetslivets främsta känne­tecken.
          </p>
          <p xml:id="i-ASCNP84c9KZgxJT9EjNrFz">
            Regeringens ambivalenta hållning till hur arbetslösheten skall
            bekäm­pas illustreras tydligt av de senaste veckornas uttalanden
            kring de 10 miljarder kronor som uppenbarligen anses ”bli över”
            i det pågående bud­getarbetet. Lejonparten av detta ”överskott”
            skall gå till en ny expansion av en offentlig verksamhet, en sektor
            som totalt sett redan är för stor. De som verkar i företag som
            måste växa om arbetslösheten i stort skall kunna pressas tillbaka
            skall uppenbarligen få en skärv också, men inte därför att Socialdemokraterna
            i grunden verkar tro att skatten på företagande är så viktig utan
            därför att marknaden måste lugnas när politiken i övrigt diri­geras
            i fel riktning. Att skatten på arbete och företagande är en huvudor­sak
            till arbetslösheten verkar regeringen inte vara i närheten av
            att inse.
          </p>
          <p xml:id="i-77y735pKoWQUHL19Txmb8Y">
            Den nya arbetsmarknaden ser annorlunda ut än den gamla. Anställ­ningarna
            för många blir kortare, arbetstiden mer varierad. Det tidigare
            industrisamhällets relativa enhetlighet förbyts i variation och
            specialise­ring. Inte minst kommer detta att gälla de tjänsteföretag
            som enligt mång­as bedömning kan bidra med det största nytillskottet
            av arbeten.
          </p>
          <p xml:id="i-JXGj4A2ySeUNSbM5HEYqYW">
            Utvecklingen på arbetsmarknaden under de senaste åren pekar tydligt
            på fördelen av flexibla lösningar anpassade efter lokala eller
            branschvisa förhållanden. Den förändring av näringslivsstrukturen
            som vi kan se i våra konkurrentländer visar också på stora utvecklingsmöjligheter
            på den svenska arbetsmarknaden.
          </p>
          <p xml:id="i-ERZVzsQxQxqiekaEAM2v3K">
            Exempelvis har andelen tidsbegränsade anställningar i Sverige
            ökat med en femtedel under 90-talet, samtidigt som andelen fastanställda
            minskat med 17 %. Vi vet också att det är i de små företagen som
            tyngd­punkten i sysselsättningsutvecklingen under senare år finns.
            Två tredjede­lar av alla nya jobb i näringslivet under 90-talet
            har tillkommit i de mind­re företagen. Det är också de som klarat
            lågkonjunkturen bäst. Dubbelt så
          </p>
          <p xml:id="i-43WEsFH9cCJ5XUDvvtyfJK">
            många jobb per tusentals anställda försvann i stora företag jämfört
            med små.
          </p>
          <p xml:id="i-2aZDaUgBofjZDSiWdaenMc">
            Det är viktigt att konstatera att den del av näringslivet som
            växer snabbast är personaluthyrningssektorn. Även om branschen
            fortfarande är liten i Sverige har den tredubblats sedan 1992.
          </p>
          <p xml:id="i-D6pUyx8tJiRYmo4Fr27WgR">
            Internationellt växer personaluthyrningsverksamheten mycket fort.
            I Sverige arbetar 0,18 % av arbetskraften i personaluthyrningsföretag,
            vilket skall jämföras med 0,6 % i Tyskland, 1 % i Belgien, 2,2
            % i Stor­britannien och 3 % i Holland. I USA är personaluthyrningsföretaget
            Manpower den största privata arbetsgivaren. Om den svenska personalut-
            hyrningsbranschen tilläts växa till en andel som ligger i nivå
            med vad som gäller i många övriga EU-länder handlar det om uppemot
            60 000 nya riktiga jobb i den privata sektorn.
          </p>
          <p xml:id="i-PBj7pR5oFsQbQmWZhYXdG5">
            Mycket litet av allt detta nya har tillåtits påverka regelverket
            för den svenska arbetsmarknaden. En marginell justering av arbetsrätten
            förra året beskrivs av regeringen som långsiktigt förutseende,
            trots att alla berörda, särskilt mindre företag, övertygande hävdar
            motsatsen.
          </p>
          <p xml:id="i-R7vJsiyAP9r5Zr2za1GXTh">
            Arbetslösheten kan inte bekämpas och välståndet tryggas med mindre
            än att rörligheten förstärks. I rörligheten ligger nyckeln för
            den enskilde till nya personliga utmaningar och ett skydd mot
            social inlåsning. Skall en sådan utveckling kunna förverkligas
            ställs nya krav på arbetsmarknads- lagstiftningen, men också på
            de sociala stödsystemen. Tryggheten måste säkerställas i andra
            former när de grundläggande villkor, som dagens sociala trygghetssystem
            vilar på, inte längre är för handen.
          </p>
          <p xml:id="i-KpsBe2n9CVs3h9zG7F9ZBz">
            Mot denna bakgrund vill jag ställa två frågor till arbetsmarknadsmi­nistern:
          </p>
          <p xml:id="i-MBLVFRZFrfNAGGS6CXDhAH">
            1. Avser arbetsmarknadsministern i sina förslag lyfta fram sambanden
            mellan rörlighet på arbetsmarknaden, tjänstesektorns utveckling
            och den sociala mobiliteten?
          </p>
          <p xml:id="i-UzEXWLQs4qeWfnfNwfSUn6">
            2. Vilka åtgärder avser regeringen att vidta för att säkerställa
            den rörlig­het som framtidens välstånd och personliga utveckling
            kommer att kräva?
          </p>
        </div>
      </div>
    </body>
  </text>
</TEI>
