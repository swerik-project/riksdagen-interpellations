<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0354">
  <teiHeader>
    <fileDesc>
      <titleStmt>
        <title>ändring i jaktförordningen efter ändring i jaktlagen</title>
        <author>Gudrun Lindvall (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:354 av Gudrun Lindvall (mp) till miljöministern om ändring i jaktförordningen efter ändring i jaktlagen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_349.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_350.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Gudrun Lindvall (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-PvJTHCyJiaxUeJhG5osdHg</idno>
          </person>
          <person gender="woman">
            <persName>Anna Lindh</persName>
            <idno>i-S7LcGmD5NuSMrFDW8LBeJ1</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7LnvBPrLzk4MS6UfCFZs7d" corresp="i-PvJTHCyJiaxUeJhG5osdHg">
          <date when="1997-05-16"/>
        </correspAction>
        <correspAction type="received" xml:id="i-LHSbSp22YK9WnfLgzgfPBB" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-2c5KPyw8AoUGNN75HJNTgd">
          <note>Besvarad</note>
        </correspAction>
        <correspAction type="answered" xml:id="i-VbxNEjTZYUYReh9nxXUk5b">
          <date when="1997-05-30"/>
        </correspAction>
        <correspContext corresp="i-VbxNEjTZYUYReh9nxXUk5b">
          <ref type="record" target="prot-199697--111">Prot. 1996/97:111</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BpkwqKb7x68dwmtQB2xPW2">
            Interpellation 1996/97:354 av Gudrun Lindvall (mp) till miljöministern
            om ändring i jaktförordningen efter ändring i jaktlagen
          </p>
        </div>
        <div type="ipqSubmissionInfo">
          <p xml:id="i-MQx2UHjqqE9XZydhnfggfH">
            Inkom den 16 maj : Besvarad den 30 maj Prot. 1996/97:111
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CcdzLpytAEyNtfufvNbUgm">
            I proposition 1996/97:75 Skydd av hotade arter m.m. föreslås
            en för­ändring i jaktlagens 5 § som innebär att orden om skador
            inte kan mot­verkas på annat tillfredsställande sätt lagts till.
            Det borde betyda att skyddsjakten i framtiden bara tas till om
            ingen annan lösning finns. Skälet till ändringen anges: ”bör vissa
            ändringar införas i den svenska lagstift­ningen för att det tydligare
            skall framgå hur direktiv 79/409/EEG om bevarande av vilda fåglar
            (fågeldirektivet) och direktiv 92/43/EEG om bevarande av livsmiljöer
            samt vilda djur och växter (art- och habitatdi- rektivet) har
            genomförts i Sverige”.
          </p>
          <p xml:id="i-9HvTXYo3PEgANVhVVkasoq">
            Detta är bra men för att det skall få någon praktisk betydelse
            måste även jaktförordningen med jakttider m.m. revideras. Här
            följer några bestämmelser där jaktförordningen enligt min uppfattning
            inte stämmer överens med ovan nämnda direktiv.
          </p>
          <p xml:id="i-XkGhFWDRPE9BpjojqerV4e">
            Jakt under häckningstidI fågeldirektivet anges att jakt inte
            får ske under häckningstid, efter­som risken är stor att ungar
            lämnas att dö svältdöden och det inte anses etiskt försvarbart.
            Bestämmelserna återfinns i bil. 4 till 26 § i jaktförord­ningen.
            För följande fåglar tillåts skyddsjakt i Sverige även under häck­ningstid:
            gråsparv, pilfink, korp, havstrut, gråtrut, fiskmås, skrattmås,
            koltrast, stare, ringduva, råka, skata, tamduva och björktrast.
          </p>
          <p xml:id="i-gUeRPksVR5GNc7i9oPPjD">
            Det är beklämmande och hög tid att detta förändras. I många fall
            är arterna t.o.m. i minskande som stare och gråsparv. Det står
            även i 26 § jaktförordningen: ”Vid jakt som avses i första stycket
            får ingrepp även göras i fåglars bon och fåglars ägg förstöras”.
            Detta strider helt mot få­geldirektivets artikel 1 och borde ändras.
            Det strider också mot en gängse etisk uppfattning i landet om
            lidande för i detta fall försvarslösa ungar och även mot uppfattningen
            att det skall vara fred i markerna under vå­ren.Skyddsjakt
          </p>
          <p xml:id="i-EhizFeBNRw4TajfonRp8sr">
            I och med att fågeldirektivet och art- och habitatdirektivet
            nu börjat införlivas i svensk lagstiftning anser vi att jaktförordningen
            måste revide­ras. Motiven för att få bedriva skyddsjakt på ovan
            nämnda fåglar och på ett antal däggdjur enligt bil. 4 till 26
            § jaktförordningen är diffusa som ”kan orsaka skada eller annan
            olägenhet”, ”behövs för att förhindra ska­dor”, ”förebygga skada”,
            ”tillgodose lantbruk och viltvård”, ”om det behövs med hänsyn
            till viltvården” osv. Den förändrade lydelsen av 5 § jaktlagen
            ”om sådan skada inte kan motverkas på annat tillfredsställande
            sätt” måste i framtiden genomsyra skyddsjakten och bestämmelserna
            revideras.Skyddsjakt på andra arter än de ovan nämnda
          </p>
          <p xml:id="i-Ac3H2m81nmSrLnAic42Lvg">
            Vi ifrågasätter skyddsjakten för ovan nämnda fågelarter, både
            därför att det borde gå att finna andra lösningar och för att
            jakten sker under häckningstid. Vi ifrågasätter också skyddsjakten
            på gäss. Sädgåsen, för vilken skyddsjakt finns, är rödlistad och
            borde därför inte jagas. Under­sökningar visar att många gäss
            har hagel i sig och har alltså blivit på- skjutna men överlevt
            skadorna.
          </p>
          <p xml:id="i-4nUj1aLKawM5KcaaFjjaTE">
            Men också skyddsjakt på däggdjur som hermelin, vessla, ekorre,
            röd­räv, grävling, vildsvin, mård m.fl. kan ifrågasättas, dels
            därför att den tillåts under hela året, alltså även under tiden
            djuren har ungar som inte klarar sig själva, dels därför att det
            borde vara möjligt att finna andra lösningar i flera fall.
          </p>
          <p xml:id="i-79A3uW6KXJV2n3CDS32dyr">
            Det behövs en annan syn på de samexisterande arterna där inte
            bössan är det som kommer i första hand. En större respekt för
            det levande och en vilja att lösa de eventuella kollisionerna
            utan att döda vore önskvärd och krävs också om regeringen menar
            allvar med att de ovan nämnda direkti­ven skall införlivas i svensk
            lagstiftning och att förändringen i 5 § jaktla­gen skall få genomslag.
          </p>
          <p xml:id="i-GTQVmXnfzuadeVynWN5pPb">
            Eftersom jaktförordningen enligt uppgift brukar omprövas vart
            tredje år kan det ta ytterligare två år innan jaktförordningen
            ändras som en kon­sekvens av den föreslagna ändringen i 5 § jaktlagen
            och det faktum att regeringen avser inkorporera fågeldirektiv
            och art- och habitatdirektivet i svensk lag. Det vore mycket olyckligt.
            Dagens bestämmelser tror jag inte stämmer överens vare sig med
            vad de flesta medborgare eller jägare upp­fattar som seriös och
            ansvarskännande jakt.
          </p>
          <p xml:id="i-TSPGjPxTSVxkHY9hMtwHNX">
            Eftersom proposition 1996/97:75, som innehåller den föreslagna
            änd­ringen av 5 § jaktlagen är undertecknad av Miljödepartementets
            chef miljöminister Anna Lindh vill jag ställa följande frågor
            till miljöminis­tern:
          </p>
          <p xml:id="i-M8CPJqvdPPq7qsgVpTjJPu">
            - Avser miljöministern ta initiativ till en översyn och revidering
            av jaktförordningen vad avser jakt på fåglar under häckningstid
            eftersom detta inte tillåts enligt fågeldirektivet och dessutom
            inte är etiskt för­svarbart?
          </p>
          <p xml:id="i-74hgCiUtGgHKVTLWNjZxhc">
            - Avser miljöministern ta initiativ till att diffusa skäl för
            skyddsjakt som ”kan orsaka skada eller annan olägenhet”, ”behövs
            för att förhindra skador”, ”förebygga skada”, ”tillgodose lantbruk
            och viltvård”, ”om det behövs med hänsyn till viltvården” osv.
            tas bort med anledning av förändringen i 5 § jaktlagen ”om sådan
            skada inte kan motverkas på annat tillfredsställande sätt”?
          </p>
          <p xml:id="i-KSpwkHBmZmJN2bkycuAg2z">
            - Avser miljöministern ta initiativ till att skyddsjakten ses
            över så att endast skyddsjakt tillåts för arter där problemen
            inte kan lösas på an­nat sätt och endast för arter som inte är
            i minskande eller hotade på annat sätt?
          </p>
          <p xml:id="i-3WqGF1CTh2QN1Mdy8wFLBk">
            - Avser miljöministern ta initiativ till att skyddsjakt tas bort
            under den tid på året då däggdjuren har ungar?
          </p>
        </div>
      </div>
    </body>
  </text>
</TEI>
