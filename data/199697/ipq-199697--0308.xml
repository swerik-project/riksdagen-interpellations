<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0308">
  <teiHeader>
    <fileDesc>
      <titleStmt>
        <title>internationell konst</title>
        <author>Karin Falkmer (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:308 av Karin Falkmer (m) till kulturministern om internationell konst</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_300.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_301.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Karin Falkmer (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-A16XHDHnpsSEskwvgsUhaw</idno>
          </person>
          <person gender="woman">
            <persName>Marita Ulvskog</persName>
            <idno>i-JchxQfU1zc3XVbvadFgBSn</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8oikXyjgGyTGBfqEJ4KiU1" corresp="i-A16XHDHnpsSEskwvgsUhaw">
          <date when="1997-05-14"/>
        </correspAction>
        <correspAction type="received" xml:id="i-ZDKy51pWiM5Ve5wVLLywF" corresp="i-JchxQfU1zc3XVbvadFgBSn">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-LGcqZurVdvD7onWUz3foYa">
          <note>Besvarad</note>
        </correspAction>
        <correspAction type="answered" xml:id="i-XKvLEENVdnsrYJ61TPVAyS">
          <date when="1996-05-26"/>
        </correspAction>
        <correspContext corresp="i-XKvLEENVdnsrYJ61TPVAyS">
          <ref type="record" target="prot-199697--107">Prot. 1996/97:107</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AWJAHkddbJv1JRXSM3YcJL">
            Interpellation 1996/97:308 av Karin Falkmer (m) till kulturministern
            om internationell konst
          </p>
        </div>
        <div type="ipqSubmissionInfo">
          <p xml:id="i-AG6oHfg7gvKgS64GcfWgjH">
            Inkom den 14 maj : Besvarad den 26 maj Prot. 1996/97:107
          </p>
        </div>
      </div>
      <div type="ipqBody">
        <div type="ipContext">
          <p xml:id="i-89fTGwHEgq7WSrVuJ25eKB">
            Konstgallerierna utför en viktig kulturgärning som har väsentlig
            bety­delse för konstnärerna och för möjligheterna för den konstintresserade
            allmänheten att ta del av god konst. Många svenska gallerier bedriver
            internationell verksamhet. De anordnar utställningar av svenska
            konstnä­rers verk i utlandet och ställer själva ut verk av internationellt
            erkända konstnärer i sina gallerier. Härigenom främjas internationellt
            kulturutbyte och möten mellan olika kulturer inom vårt land. Galleriernas
            internatio­nella utställningsverksamhet stämmer mycket väl överens
            med det av riksdagen fastlagda internationaliseringsmålet och
            är något som bör upp­muntras och ej försvåras.
          </p>
          <note xml:id="i-XVSptyfPt9c6mMzw3BzYVG" type="pageNumber">
            301
          </note>
          <note xml:id="i-p5QBdFKivAD54vouYqtqq" type="margin">
            Interpellationer1996/97:1 -372
          </note>
          <note xml:id="i-6MVK7cqtkUTkpChtNnr6Rx" type="pageNumber">
            302
          </note>
          <p xml:id="i-M9BbmU7zG1hQmh35mPKUYJ">
            Ett stort problem för den internationella utställningsverksamheten
            är att privata gallerier och stiftelser måste erlägga en deponeringsavgift
            hos tullen för konst som kommer från länder utanför EU, när den
            förs in för visning i Sverige. Konst som ägs av konstnären beläggs
            med en införsel­moms på 12 %. Andra visningsobjekt från icke-medlemsländer
            beläggs med 25 % moms. Denna deponeringsavgift återgår till galleriet
            när konst­objekten skickas tillbaka ut ur Sverige.
          </p>
          <p xml:id="i-vqDXwnVtqSS6AZfr9eC87">
            Momsreglerna som gäller för införsel av konst utanför EU innebär
            ett försvårande hinder för gallerier i Sverige att visa god konst
            från olika delar av världen. Ofta handlar det om mycket stora
            värden och momsut- lägget blir en kännbar belastning för galleristen,
            som tvingas betala dyrt för bankgarantier. Särskilt svårt blir
            det för galleristen att ta in högklas­sisk kvalitetskonst, vars
            värde är mycket högt.
          </p>
          <p xml:id="i-BdikMimDuQnr545WbQi6ec">
            Det är orimligt att fördyra verksamheten för svenska gallerier
            genom att tvinga dem att ligga ute med stora belopp för konst,
            som mycket ofta endast är avsedd att visas för en konstintresserad
            allmänhet. Ett exempel på hur orimligt dagens regler påverkar
            visningsmöjligheterna i Sverige är att Rooseum i Malmö har tvingats
            att deponera 1,3 miljoner kronor hos tullen för att kunna genomföra
            en Mike Kelley-utställning. Det motsvarar mer än en fjärdedel
            av Rooseums budget på 5,7 miljoner kronor för inne­varande år.
            För Rooseum innebär kostnaderna för depositionen ett kraf­tigt
            avbräck i en redan hårt ansträngd ekonomi.
          </p>
          <p xml:id="i-RG3hBPoknW3FMK8TVGZLKe">
            Liknande pålagor belastar små och stora gallerier i olika delar
            av vårt land varje gång de vill visa kvalitetskonst från icke-medlemsländer.
            De- poneringskravet motverkar möjligheterna att erbjuda konstpubliken
            ett rikt utbud av konst- och kulturupplevelser. Det internationella
            kulturutby­tet på konstens område försvåras kraftigt av nämnda
            kostnadsskäl.
          </p>
          <p xml:id="i-SX6AKmJ8Nkisaui62cVwi">
            Den svenska allmänhetens möjligheter att ta del av konst av hög
            kvali­tet från olika delar av världen bör underlättas. Hinder
            för detta bör av­lägsnas. En lösning vore att medge gallerier
            som tar in konst, som kom­mer från länder utanför EU-området,
            undantag från kravet att deponera momsavgift under den tid konstverken
            ställs ut i Sverige.
          </p>
          <p xml:id="i-5pJofzMowvCTAT5CANWCUW">
            Avser kulturministern vidta några åtgärder för att underlätta
            möjlighe­terna för privata gallerier och stiftelser att visa internationell
            konst i Sve­rige?
          </p>
        </div>
      </div>
    </body>
  </text>
</TEI>
