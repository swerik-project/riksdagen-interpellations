<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0346">
  <teiHeader>
    <fileDesc>
      <titleStmt>
        <title>religionsämnet</title>
        <author>Ingrid Näslund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:346 av Ingrid Näslund (kd) till statsrådet Ylva Johansson om religionsämnet</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_341.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_342.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ingrid Näslund (kd)</persName>
            <state ref="unknown" type="partyAffiliation">
              <desc>kd</desc>
            </state>
            <idno>i-TBWJgK7R6pzsE6Ap5PiEb4</idno>
          </person>
          <person>
            <persName>statsrådet Ylva Johansson</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7LcbucGf1G1nDpD4G4HvhU" corresp="i-TBWJgK7R6pzsE6Ap5PiEb4">
          <date when="1996-05-16"/>
        </correspAction>
        <correspAction type="received" xml:id="i-7PvG9gYgCXCNG2XNfSoL5T">
          <note>date unknown</note>
          <name>statsrådet Ylva Johansson</name>
        </correspAction>
        <correspAction type="questionStatus" subtype="answered" xml:id="i-XF6zeJpmCLEvbeWstv5jNd">
          <note>Besvarad</note>
        </correspAction>
        <correspAction type="answered" xml:id="i-WTorUDWfqpG2Nix4xhq2yN">
          <date when="1996-06-09"/>
        </correspAction>
        <correspContext corresp="i-WTorUDWfqpG2Nix4xhq2yN">
          <ref type="record" target="prot-199697--116">Prot. 1996/97:116</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9aiuTaythAo9D1zdURKc9Z">
            Interpellation 1996/97:346 av Ingrid Näslund (kd) till statsrådet
            Ylva Johansson om religionsämnet
          </p>
        </div>
        <div type="ipqSubmissionInfo">
          <p xml:id="i-R7W1A6mA5zKEW5ZjPHNara">
            Inkom den 16 maj : Besvarad den 9 juni Prot. 1996/97:116
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WkhCmTmsmQYL9yfaoLcwHa">
            Regeringen föreslog för en tid sedan i sin utvecklingsplan att
            religi­onsämnet skall förlora sin status som kärnämne på gymnasiet.
            Det skulle i stället bli ett ämne som man kan välja, om man så
            önskar. Enligt min uppfattning är detta ämne av en sådan betydelse
            att alla elever bör ha det som ett kärnämne på gymnasiet.
          </p>
          <p xml:id="i-9DTA6EoV6Nm9a5h5BB9BWs">
            Religionsämnet har tyvärr förlorat mark vid flera tillfällen
            under årens lopp i form av nedskärningar av timtalet och när det
            gäller innehållet. Under sin tid som skolminister tyckte Göran
            Persson att hälften av ele­verna kunde klara sig utan religionskunskap.
            Det förslaget stoppades på våren 1991. Vår nuvarande skolminister,
            som då var vänsterpartist och suppleant i utbildningsutskottet,
            var bl.a. med och stoppade förslaget.
          </p>
          <p xml:id="i-JF2QYZqpbF5y51pj8Maxyi">
            Enligt den nya läroplanen 1994 är tyvärr religionskunskapen fortfa­rande
            en del av SO-blocket och får konkurrera med andra SO-ämnen om
            timtalet. På vissa högstadier har detta lett till drastiska nedskärningar.
            Redan tidigare hade det visat sig att undervisningen i religionskunskap
            var mycket ojämn och på sina håll oerhört bristfällig. Utbildningsutskot­tet
            efterlyste fortbildning av lärare i religionskunskap.
          </p>
          <p xml:id="i-TuM5sLNnRRz5cpX2qkBpR">
            Risken är påtaglig att det fortfarande är många elever som lämnar
            grundskolan med alltför ytliga kunskaper i ämnet religionskunskap.
            Där­för är det mycket beklagligt om utvecklingsplanens intentioner
            skulle fullföljas av riksdagen, som skall besluta i ärendet den
            3 juni. Kristdemo­kraterna har motionerat om en omfattande analys
            av kärnämnena i gym­nasieskolan innan beslut fattas i frågan.
          </p>
          <p xml:id="i-23yiETpyPwFrt7mh9KxcFN">
            Svenskar börjar bli alltmer udda med sina bristfälliga kunskaper
            i re­ligion och det gäller även kristendomen. Våra kontakter med
            Europa fördjupas alltmer. Där är förhållandet ett helt annat.
            Goda kunskaper i religion, både den egna och andras, är en självklarhet.
            Vad vet svensken om katolikens sätt att tänka? För att inte tala
            om den grekisk-katolska kyrkan, som aktualiseras i och med våra
            allt tätare förbindelser med Öst- och Centraleuropa. Våra kontakter
            med Mellanöstern och Asien gör att både islam och övriga världsreligioner
            aktualiseras på ett betydligt påtag­ligare sätt än tidigare.
          </p>
          <p xml:id="i-6p8LZ9RPxEwKxRygxpjtWh">
            Det är enligt vår mening viktigt att alla elever i gymnasiet
            får tillfälle till goda kunskaper både i kristendom, som är vanligast
            i Sverige, men också i alla de andra religioner som våra olika
            invandrare representerar.
          </p>
          <p xml:id="i-Mkm1426qWL3X8fLii3SE97">
            Kunskap är oundgänglig för att öka förståelse och tolerans. Om
            man är osäker i den egna identiteten, är risken för intolerans
            och brist på förstå­else för det som kan förefalla annorlunda
            mycket stor. Därför behöver alla ungdomar i Sverige goda kunskaper
            i religion.
          </p>
          <p xml:id="i-YX4Ezb37tuTjRt2jKBKg7k">
            Inte minst viktigt är de tillfällen till samtal i etiska frågor
            som detta ämne mer än något annat inbjuder till. Vi har alla varit
            överens om vikten av att våra barn och ungdomar får tillfälle
            att utveckla sin förmåga att samtala om etiska frågor och att
            själva ta ställning. Tillfällen till detta är tyvärr få i dagens
            stressade skola. Här kan vi erbjuda ett forum för det eftertänksamma
            samtalet.
          </p>
          <p xml:id="i-Hm4RaSUzpsiaWYcDsW84vA">
            Jag vill ställa följande frågor till skolministern:
          </p>
          <p xml:id="i-FAY7AAQXdnSyzzpM77SFMv">
            1. Är skolministern beredd att verka för att religionsämnet förblir
            ett obligatoriskt kärnämne för alla gymnasieelever?
          </p>
          <p xml:id="i-N3YdskJzDdaxY1doDRqSCg">
            2. På vilket sätt har annars skolministern tänkt försäkra sig
            om att ele­verna får den nödvändiga kunskapen både om sitt eget
            kulturarv och den omvärldskunskap vårt internationaliserade samhälle
            kräver?
          </p>
          <p xml:id="i-59Kj2kK4H4Vtmud67sFxBc">
            3. Hur har skolministern tänkt öka förståelsen för de invandrare
            som har en annan religion än vår och deras förståelse för vårt
            sätt att tänka i etiska frågor?
          </p>
          <p xml:id="i-MjsmpoXvXscGQx7pLqaaDG">
            4. På vilket sätt har skolministern tänkt kompensera den kunskapsförlust
            som blir följden för de elever som inte följer religionskunskap?
          </p>
        </div>
      </div>
    </body>
  </text>
</TEI>
