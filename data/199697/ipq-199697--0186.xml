<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0186">
  <teiHeader>
    <fileDesc>
      <titleStmt>
        <title>mänskliga rättigheter i Peru</title>
        <author>Eva Zetterberg (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:186 av Eva Zetterberg (v) till utrikesministern om mänskliga rättigheter i Peru</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_187.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_188.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_189.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Eva Zetterberg (v)</persName>
            <state ref="Q110837" type="partyAffiliation">
              <desc>v</desc>
            </state>
            <idno>i-Kytbd3WZfQeKTPffXjTEpk</idno>
          </person>
          <person gender="woman">
            <persName>Lena Hjelm-Wallén</persName>
            <idno>i-SySN6qMqpcrxHXHJgwvJdT</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UoXnhVXYvPpDZjpVmBebGD" corresp="i-Kytbd3WZfQeKTPffXjTEpk">
          <date when="1997-02-14"/>
        </correspAction>
        <correspAction type="received" xml:id="i-AV6SM6PitAXRYQS5tAF9RN">
          <note>date unknown</note>
          <name who="i-SySN6qMqpcrxHXHJgwvJdT">Lena Hjelm-Wallén</name>
        </correspAction>
        <correspAction type="questionStatus" subtype="answered" xml:id="i-LG2BNMpcuewQr4Pfzwq4d2">
          <note>Besvarad</note>
        </correspAction>
        <correspAction type="answered" xml:id="i-EasPFsPrNjcd2RCfSZtN6o">
          <date when="1996-04-22"/>
        </correspAction>
        <correspContext corresp="i-EasPFsPrNjcd2RCfSZtN6o">
          <ref type="record" target="prot-199697--093">Prot. 1996/97:93</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2vUYz2rnhXNQpgsaTamjNt">
            Interpellation 1996/97:186 av Eva Zetterberg (v) till utrikesministern
            om mänskliga rättigheter i Peru
          </p>
        </div>
        <div type="ipqSubmissionInfo">
          <p xml:id="i-QnbsVXfqtFJo2PsfDL8dWV">
            Inkom den 14 februari : Besvarad den 22 april Prot. 1996/97:93
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JNRbDBSpcGHUpgWWuqiWxz">
            Gisslandramat på den japanska ambassaden i Lima har för några
            korta ögonblick riktat mediernas intresse mot det annars bortglömda
            Peru. Vi vänsterpartister tar självklart avstånd från tagande
            av gisslan, oavsett vilka motiven kan vara. Det är nu nödvändigt
            att parterna når en förhand- lingslösning på dramat så att våld
            undviks. Samtidigt finns det anledning att närmare reflektera
            över de sociala och rättsliga förhållanden som utgör jordmånen
            för denna typ av desperata aktioner. Och den jordmånen utgörs
            av social och ekonomisk misär för stora delar av den peruanska
            befolkningen i förening med mycket omfattande och grova kränkningar
            av de grundläggande mänskliga rättigheterna.
          </p>
          <p xml:id="i-12k4zLhmHbMkjyU2w2yTdR">
            I slutet av januari genomförde de polis- och militärstyrkor som
            om­ringar den japanska ambassaden en militär styrkedemonstration.
            I sam­band härmed avslöjades i pressen att styrkorna står under
            befäl av överste Juan Carlos Mejia Leon.
          </p>
          <p xml:id="i-ERh4FGRHo7ACA5hz5JBxWC">
            Det är samme Mejia Leon, som var chef för den polisstyrka, som
            all­mänt anses ligga bakom försvinnandet av studenten Ernesto
            Castillo Paez, refererat i Amnesty Internationals årsböcker 1991
            och 1992.
          </p>
          <p xml:id="i-WnTBF4xvFQTB5pQM8nxvkS">
            Situationen för de mänskliga rättigheterna i Peru är kritisk.
            De be­dömningar som görs av FN-organ och ideella organisationer
            är sam­stämmiga i sin oro över läget.
          </p>
          <p xml:id="i-PmJ6a8tD25s6DGt9Xmc1dm">
            FN:s kommitté mot tortyr uttryckte i sin rapport om Peru i november
            1994 sin allvarliga oro över det stora antalet klagomål både från
            ideella organisationer och internationella institutioner angående
            den omfattande användningen av tortyr i samband med utredningar
            av terroristhandlingar och att de som var skyldiga till tortyren
            alltid förblev ostraffade.
          </p>
          <p xml:id="i-MhFHu4ALxhQVTQqfrfoSp2">
            FN:s kommitté för mänskliga rättigheter uttryckte den 25 juli
            1996 i sin preliminära rapport om Peru sin djupa oro över innehållet
            i terrorist­lagstiftningen, som kommittén ansåg kränka rättigheterna
            i FN:s konven­tion om de medborgerliga och politiska rättigheterna.
            Man påtalade sär­skilt användningen av ”domare utan ansikte” och
            de ständiga rapporterna om tortyr eller grym, omänsklig eller
            förnedrande behandling och att staten inte straffar dem som är
            ansvariga för detta. Kommittén påpekade också att lagstiftningen
            tillåter att frihetsberövade personer i vissa fall får
          </p>
          <p xml:id="i-7udp3HdS7AowQYY3azdn39">
            hållas i isolering från yttervärlden, något som ofta befrämjar
            tortyr. Ett annat missförhållande utgörs av den ångerlagstiftning
            som antogs 1992. Den som ”ångrar” sin tillhörighet till en terroristorganisation
            och anger andra som tillhör organisationen kan få strafflindring.
            Detta kunde enligt kommittén leda till att oskyldiga blir anklagade
            av personer som själva vill få reducerade straff.
          </p>
          <p xml:id="i-3rbdg3e3ju4WnRZCByL117">
            Human Rights Watch framhöll i sin årsbok publicerad i januari
            1997 att utomrättsliga avrättningar och ”försvinnanden” utförda
            av de peruans­ka regeringsstyrkorna fortsatt att minska, men att
            lokala människorätts- grupper rapporterat flera fall under andra
            halvåret 1996. Polisen använde regelmässigt tortyr som ett medel
            i sina utredningar. Sendero Luminoso fortsatte att använda urskiljningslöst
            våld mot civila liksom även selekti­va mord på politiska motståndare
            i strid mot grundläggande regler i den internationella humanitära
            rätten.
          </p>
          <p xml:id="i-A7ksHUSNLo88WHDfytcocw">
            Amnesty International har framfört utomordentligt stark kritik
            mot förhållandena för mänskliga rättigheter i Peru som i mycket
            överens­stämmer med vad som framförts av Human Rights Watch. Amnesty
            har särskilt pekat på de förödande konsekvenserna av de två amnestilagar
            som antogs 1995 som innebär att alla kränkningar av mänskliga
            rättighe­ter efter 1980 lämnas ostraffade. Amnesty anser att straffriheten
            förnekar de fundamentala värdena sanning och rättvisa och kan
            leda till nya kränkningar av de mänskliga rättigheterna och kräver
            att de skall upphäv­as.
          </p>
          <p xml:id="i-LgXFq2BTGFMJmsyZ3RcJ8q">
            USA:s utrikesdepartement har den 30 januari 1997 publicerat den
            år­liga Country Reports on Human Rights Practices för 1996.1 avsnittet
            om Peru tar departementet upp amnestilagen och påpekar att den
            ger amnesti för alla som begått brott mot de mänskliga rättigheterna
            från maj 1980 till juni 1995. Man refererar den starka kritiken
            mot amnestilagen från FN:s kommitté för mänskliga rättigheter.
            Departementet anser att tortyr och brutal behandling av fångar
            är vanlig, i vissa zoner där undantagstillstånd råder är tortyr
            t.o.m. rutin. Förutom knytnävsslag innefattar vanliga tor­tyrmetoder
            elchock, vattentortyr, kvävning och upphängning av de fängslade
            med ett rep med bakbundna händer. Också många av Sendera Luminosos
            offer visar spår av tortyr. Många har torterats till döds genom
            att halsarna skurits upp, kvävning, stening och bränning.
          </p>
          <p xml:id="i-521sDiBb4JJ82NsuXzVrr8">
            Förhållandena i de peruanska fängelserna är oftast vidriga. Enligt
            USA:s utrikesdepartement väljs de politiska fångarna ut för att
            få en särskilt hård behandling. Cellerna kan vara 2 kvadratmeter
            stora, man är inlåst 23,5 timmar per dygn, anhörigbesök uppgår
            till 30 minuter per månad för vuxna och 30 minuter var tredje
            månad för barn.
          </p>
          <p xml:id="i-U3d2bMwMfa686F36udu5ps">
            Svensk praxis i bedömningarna av asylskäl som åberopas av peruaner
            har under lång tid varit utomordentligt hård och åtskilliga beslut
            har utan tvivel stått i strid med både utlänningslagens skyddsbestämmelser
            och våra internationella konventionsåtaganden. Ett exempel är
            Monica Castil- lo Paez som efter att ha avvisats från Sverige
            fick asyl med konventions- status i Nederländerna. Ett annat flagrant
            fall är Napoleon Aponte Inga som fick avslag på sin asylansökan
            i Sverige, avvisades till Peru där han omedelbart fängslades,
            anklagades för terrorism och blev svårt torterad under lång tid.
            Human Rights Watch har i sin i september 1996 publice­rade rapport
            Swedish Asylum Policy in Global Human Rights Perspective riktat
            skarp kritik mot den svenska asylpolitiken och konstaterat att
            den står i strid med Sveriges åtaganden att försvara internationella
            mänskliga
          </p>
          <note xml:id="i-MhQqBk9GLHG2FX7veXzeNt" type="margin">
            Interpellationer1996/97:1 -372
          </note>
          <note xml:id="i-7ANHEVBDUXhQbdm2EQSXEp" type="pageNumber">
            189
          </note>
          <note xml:id="i-QZTjBpJMDDUkZGE9D4rsxb" type="margin">
            Interpellationer1996/97:1 -372
          </note>
          <p xml:id="i-TGd2oX5LAxR6Cn3ALpEQKA">
            rättigheter. Enligt Human Rights Watch har Sverige de senaste
            åren av­slagit ett antal trovärdiga asylansökningar från peruaner.
            I många av dessa fall har de svenska myndigheterna erkänt att
            den sökande varit offer för förföljelse i Peru. Icke desto mindre
            med hänvisning till nyligen ge­nomförda reformer i Peru, att den
            sökande frikänts av en peruansk dom­stol, eller att de kunnat
            skaffa peruanska resehandlingar har de svenska myndigheterna dragit
            slutsatsen att de inte skulle utsättas för förnyad förföljelse
            om de återvände. Men Human Rights Watch anser att refor­merna
            i Peru haft liten betydelse, att ett frikännande inte skyddar
            mot trakasserier, att fängslas på nytt och att ställas inför rätta
            igen och att det är lätt att skaffa peruanska resehandlingar genom
            att muta myndighetsfö- reträdare. Organisationen ger sedan flera
            konkreta exempel på fall där de svenska myndigheterna ignorerat
            dessa förhållanden och utsatt peruanska asylsökande för allvarlig
            risk att avvisas i strid med flyktingkonventio­nen.
          </p>
          <p xml:id="i-XKWtubYYeX4JtmfwnamWQZ">
            Jag vill mot denna bakgrund fråga statsrådet:
          </p>
          <p xml:id="i-V4zNAJbfXWqu49aN8rkw6G">
            1. Vilka initiativ är den svenska regeringen beredd att ta, direkt
            i förhål­lande till Perus regering, i EU och i FN och i andra
            internationella or­gan för att ställa krav på förbättrad respekt
            för de mänskliga rättighe­terna i Peru?
          </p>
          <p xml:id="i-9NjdcCSbWubpwrktdo67TS">
            2. Är regeringen beredd att vidta några åtgärder för att peruanska
            asylsökande i Sverige skall tillförsäkras det skydd de har rätt
            till enligt svensk lagstiftning och internationella konventioner?
          </p>
          <p xml:id="i-URSpMMJMEzbCAF1zvvkAy1">
            3. Vilka åtgärder är regeringen beredd att vidta för att förmå
            den peru­anska regerigen att se till att Peru respekterar FN-resolutionen
            Enhet­liga minimiregler för behandling av fångar?
          </p>
        </div>
      </div>
    </body>
  </text>
</TEI>
