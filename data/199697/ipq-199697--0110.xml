<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0110">
  <teiHeader>
    <fileDesc>
      <titleStmt>
        <title>Norra länken</title>
        <author>Ewa Larsson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:110 av Ewa Larsson (mp) till kommunikations­ministern om Norra länken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_105.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_106.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ewa Larsson (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-LQkHPw9HasEs3KVdtLozXh</idno>
          </person>
          <person gender="woman">
            <persName>Ines Uusmann</persName>
            <idno>i-3sPbyicZy7gfbq8RdVTQMb</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Th3JEr9v3Zzvi2ULFDtE3P" corresp="i-LQkHPw9HasEs3KVdtLozXh">
          <date when="1996-01-21"/>
        </correspAction>
        <correspAction type="received" xml:id="i-V7tRx1HRitM5DGcp3UiuK5">
          <note>date unknown</note>
          <name>kommunikations­ministern</name>
        </correspAction>
        <correspAction type="questionStatus" subtype="answered" xml:id="i-4FcTKA6W7521kDyyCuKnsP">
          <note>Besvarad</note>
        </correspAction>
        <correspAction type="answered" xml:id="i-2CzBpYa9mBHeTwX7XqPm8m">
          <date when="1996-02-04"/>
        </correspAction>
        <correspContext corresp="i-2CzBpYa9mBHeTwX7XqPm8m">
          <ref type="record" target="prot-199697--059">Prot. 1996/97:59</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DHQRwPMGhpBqHL8YvR5L9">
            Interpellation 1996/97:110 av Ewa Larsson (mp) till kommunikations­ministern
            om Norra länken
          </p>
        </div>
        <div type="ipqSubmissionInfo">
          <p xml:id="i-SfnMuHqgpwsotMGVQkAHYr">
            Inkom den 21 januari : Besvarad den 4 februari Prot. 1996/97:59
          </p>
        </div>
      </div>
      <div type="ipqBody">
        <div type="ipContext">
          <p xml:id="i-69KKf4ekY2ZotWNGwVo2B6">
            Genomförandet av Dennispaketets olika projekt är en komplicerad
            process som inrymmer många aktörer. Stockholms politiker har fattat
            principbeslut men måste sedan även fatta beslut om detaljplaner.
            Detalj­planerna utarbetas av kommunala förvaltningar, sänds ut
            på samråd och beslutas sedermera av kommunala nämnder, kommunstyrelse
            och kom­munfullmäktige. Vägverkets regionala organisation skall
            utarbeta arbets­planer och dessa skall godkännas av Vägverket
            och kan överklagas till regeringen. Regeringen har också att pröva
            överklagade detaljplaner. Riksdagen fattar beslut om kreditgarantier.
            Domstolar - tingsrätter, vat­tendomstol, hovrätt, Högsta domstolen
            och Regeringsrätten - skall pröva ärenden enligt olika lagar,
            däribland vattenlagen, väglagen och naturre­surslagen. Slutligen
            skall Vägverket upphandla projekten, vilket också kan leda till
            rättslig prövning liksom till granskning av Riksrevisionsver-
            ket och Riksdagens revisorer.
          </p>
          <p xml:id="i-SikcdciJvQ4doAkGyY2YtK">
            Vägverket och andra som skall genomföra projekten, såsom Stock­holms
            lokaltrafik (SL) och Banverket, skall naturligtvis hålla sig till
            de av samhället beslutade reglerna för hur projekt av detta slag
            skall genomfö­ras. Det betyder att Vägverket måste avvakta beslut
            i tidigare led i pro­cessen innan man kan gå vidare. Så har inte
            skett. Det blir särskilt olyck­ligt i detta fall eftersom projekten
            är så kontroversiella.
          </p>
          <p xml:id="i-R3UwSgGNePXWGDGsthdtuL">
            Dennispaketet är omtvistat och har väckt starka folkliga protester.
            Flera politiska partier är uttalade motståndare mot huvuddelen
            av projek­tet. När Vägverket - liksom SL och Banverket - inte
            respekterar be­slutsordningen finns det risk att medborgarna tycker
            att de heller inte behöver göra det. Därför är det utomordentligt
            viktigt att hela detta ären­de sköts på ett ur demokratisk synvinkel
            korrekt sätt.
          </p>
          <p xml:id="i-UtRzuyGn6KzjF757WnYDW5">
            Planeringen och genomförandet av Norra länken är belysande. Trots
            att t.ex. frågor om detaljplaner och områdesbestämmelser fortfarande
            är under prövning går Vägverket händelserna i förväg genom etablerandet
            av arbetsplatser och byggandet av s.k. arbetstunnlar. Arbetstunnlarna
            är omfattande projekt, som bl.a. kräver att tunnelbanan tidvis
            stängs av.
          </p>
          <p xml:id="i-GLUyHcNAkEy6ySVg2DALSi">
            När Vägverket etablerade sina byggarbetsplatser för arbetstunnlar
            i Albanoområdet höll regeringen på att bereda ärendet, som då
            gällde överklagandet av Frescatitunneln. I dag, när Vägverket
            är i full gång med att spränga arbetstunnlar, är detaljplanerna
            för tunneln under Bellevue- parken och tunneln till Frescati med
            vidhängande avgastorn föremål för Regeringsrättens överväganden.
            Vägverket har vidare nyligen ansökt om att få avvika från såväl
            den av regeringen godkända detaljplanen för Frescatitunneln som
            från detaljplanen för Bellevue. Detta är frågor som ännu inte
            är utklarade.
          </p>
          <p xml:id="i-UuN5KzNCgEBseKRRrvaDCV">
            Innan dessa frågor är utklarade saknas alltså de nödvändiga besluten
            för att genomföra Norra länken. Det kan dröja länge än. Det är
            alltså ingen brådska. Vägverket har all anledning att vänta med
            arbetsplatsbe­redningar och byggande av arbetstunnlar.
          </p>
          <p xml:id="i-6cPkDv6MEfgStPAB8utbjm">
            Med anledning av det anförda vill jag ställa två frågor till
            ministern:
          </p>
          <note xml:id="i-3WcNaZwSvdWneMLrfBnieM" type="pageNumber">
            106
          </note>
          <p xml:id="i-Ma5fajVNw8LE6msYGgN6gU">
            1. Avser ministern verka för att Vägverket omedelbart avbryter
            sina arbeten på Norra länken i avvaktan på utgången av den rättsliga
            prövningen som för närvarande pågår?
          </p>
          <p xml:id="i-AykxCbMxRPMcHbb24Kiekk">
            2. Avser ministern verka för en generell översyn av Vägverkets
            agerande i fallet Norra länken och speciellt då ur demokratisk
            synvinkel på sätt som anförts ovan?
          </p>
        </div>
      </div>
    </body>
  </text>
</TEI>
