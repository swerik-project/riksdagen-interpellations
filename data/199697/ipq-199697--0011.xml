<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0011">
  <teiHeader>
    <fileDesc>
      <titleStmt>
        <title>situationen i Burundi</title>
        <author>Eva Zetterberg (y)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:11 av Eva Zetterberg (y) till utrikesministern om situationen i Burundi</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_8.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_9.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_10.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Eva Zetterberg (y)</persName>
            <state ref="Q110837" type="partyAffiliation">
              <desc>y</desc>
            </state>
            <idno>i-Kytbd3WZfQeKTPffXjTEpk</idno>
          </person>
          <person gender="woman">
            <persName>Lena Hjelm-Wallén</persName>
            <idno>i-SySN6qMqpcrxHXHJgwvJdT</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NYcd7wNStvTW1gJSVFtpqM" corresp="i-Kytbd3WZfQeKTPffXjTEpk">
          <date when="1996-09-27"/>
        </correspAction>
        <correspAction type="received" xml:id="i-GVVMGcPRN7uceho3XKiJ4C" corresp="i-SySN6qMqpcrxHXHJgwvJdT">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-FGRWY9VpQSw295szNiBY9E">
          <note>Besvarad</note>
        </correspAction>
        <correspAction type="answered" xml:id="i-krzJNYfa1WftdaSBFD8G1">
          <date when="1996-11-07"/>
        </correspAction>
        <correspContext corresp="i-krzJNYfa1WftdaSBFD8G1">
          <ref type="record" target="prot-199697--026">Prot. 1996/97:26</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7ZTT9eR7obk1y47QdVnERc">
            Interpellation 1996/97:11 av Eva Zetterberg (y) till utrikesministern
            om situationen i Burundi
          </p>
        </div>
        <div type="ipqSubmissionInfo">
          <p xml:id="i-Mhf1LbHjaHDSxECDepgaop">
            Inkom den 27 september : Besvarad den 7 november Prot. 1996/97:26
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9yDGTPhS5SGopNH6bGWbjP">
            Sedan flera år råder en instabil politisk situation i Centralafrika.
            Folkmordet med närmare en miljon döda i Rwanda är en av vår tids
            största tragedier. En del av tragedin utgörs av den uppenbart
            inadekvata reaktionen från det internationella samfundet, trots
            omfattande humanitärt bistånd och medvetenhet om brännbara problem.
            Att det dessutom bland ledande stormakter fanns en klar ovilja
            att fatta nödvändiga politiska beslut i tid för att förhindra
            den mänskliga katastrofen framstår som upp­enbar i den gedigna
            studien The International Response to Conflict and Genocide; Lessons
            from the Rwanda Experience (Joint Evaluation of Emergency Assistance
            to Rwanda march 1996, utgiven i Köpenhamn).
          </p>
          <p xml:id="i-NvBJPqikGBEVWK78GuERHz">
            I Burundi finns också en djupgående motsättning mellan de två
            största folkgrupperna hutus och tutsis. Trots att bara ca 15 %
            av befolkningen är tutsis har den gruppen lyckats behålla sin
            maktposition i samhället, ex­empelvis genom total dominans inom
            försvar och rättsväsende. Koloni­almakternas tilldelning av makt
            till just tutsis har bestått och befäst mot­sättningarna till
            hutus. Till viss förvåning för omvärlden genomfördes dock ett
            demokratiskt val sommaren 1993 i god ordning. Den nyvalde presidenten
            Melchior Ndadaye övertog helt fredligt sitt ämbete och Bu­rundi
            framhölls som ett exempel på en demokratisk utveckling. I och
            med mordet på presidenten i oktober 1993 bröts denna trend och
            alltsedan dess har situationen i Burundi varit mycket instabil.
            Motsättningar mellan hutus och tutsis har resulterat i flera hundra
            tusen döda och övergrepp från båda sidor.
          </p>
          <p xml:id="i-K51AggSj9VosGUnWteKbD9">
            FN:s undersökningskommission har arbetat under längre tid med
            ut­redningen om presidentmordet i Burundi och de efterföljande
            massakrer­na och presenterat vissa slutsatser. Bl.a. förefaller
            det klarlagt att presi-
          </p>
          <note xml:id="i-EjqSAAz6eZWCVmmPqetC9U" type="margin">
            Interpellationer1996/97:1 -372
          </note>
          <note xml:id="i-CoCjzZZU4r3AGpjbD65cDA" type="pageNumber">
            9
          </note>
          <note xml:id="i-2cJRrrLRdHGHqspkiDabjk" type="margin">
            Interpellationer1996/97:1-372
          </note>
          <note xml:id="i-B4dMXbZuGQ6cVnZoWPdEu2" type="pageNumber">
            10
          </note>
          <p xml:id="i-NfpidpRWBdcRv3HcPV5tv">
            dentmordet planerats på hög politisk nivå, och inte var resultatet
            av till­fälliga ingivelser från meniga soldater.
          </p>
          <p xml:id="i-5Lgpbv7KyjD44URUkcMY4a">
            Den politiskt bräckliga situationen i Burundi ledde fram till
            statskup­pen den 25 juli 1996. Pierre Buyoya, tidigare president
            och faktiskt den som beredde vägen för de demokratiska valen 1993,
            tog vid en militär­kupp över makten och presidentskapet. Den valde
            presidenten Sylvestre Ntibantunganya avsattes och återfinns på
            den amerikanska ambassaden. Parlamentets talman Leonce Ngendakumana
            har lämnat landet.
          </p>
          <p xml:id="i-Sxa6bPXJzLs5LNwR269YB7">
            De omkringliggande staterna har på ett unikt sätt gått samman
            och in­om OAU, organisationen för de afrikanska staterna, gemensamt
            agerat genom att införa sanktioner. Samtidigt pågår medlingsförsök
            från bl.a. Nyereres, f.d. president i Tanzania, sida. Det finns
            ett självklart intresse från exempelvis Tanzania och Zaire att
            begränsa konflikterna i regionen. Dessa länder får bära ett nästan
            orimligt stort ansvar för de människor som flytt från Rwanda och
            Burundi och nu befinner sig i flyktingläger. Bara Tanzania beräknas
            ha tagit emot mer än 640 000 flyktingar, vilket innebär svåra
            ekonomiska konsekvenser för ett av världens fattigaste länder.
            Risken för konflikter mellan flyktingar och landets egna fattig­bönder
            är uppenbar.
          </p>
          <p xml:id="i-S2xdUBkRNxTX3aCS8Gio2N">
            Sedan en kort tid är politiska partier tillåtna i Burundi och
            parlamentet har i teorin återuppstått. I praktiken finns dock
            få parlamentariker till­gängliga. Många befinner sig redan i landsflykt,
            i flyktingläger i Zaire, Tanzania osv. Andra har flytt till ambassader
            i Bujumbura.
          </p>
          <p xml:id="i-NLsVz7yFwtirGBQRFdqi2R">
            Den 10 september kom nyheter om att den katolske ärkebiskopen
            av Gitega, Joachim Ruhuna, mördats. Rapporter om andra övergrepp
            från framför allt arméns sida kommer ofta.
          </p>
          <p xml:id="i-b4SsK8cc7LGR9WxVqd3Bo">
            Den senaste resolutionen från FN:s säkerhetsråd angående Burundi,
            nr 1072, från augusti 1996, fördömer kuppen och säkerhetsrådet
            övervä­ger aktioner i enlighet med kap. VII, inklusive vapenembargo.
            FN före­slår också att regional konferens i Stora Sjöområdet under
            OAU:s och FN:s beskydd kommer till stånd och att den humanitära
            hjälpen måste fortsätta.
          </p>
          <p xml:id="i-RpgheqJiepPVbWdk6KiirW">
            Sverige har på olika sätt engagerat sig i konfliktförebyggande
            insatser i Burundi. Bidrag i form av stöd för parlamentarikerutbyte
            mellan Bu­rundi och skandinaviska länder organiserat av Nordiska
            Afrikainstitutet har varit en del. En annan har varit satsningen
            på s.k. preventiv närvaro.
          </p>
          <p xml:id="i-8SpcY9ZmduNXTXD4YVyJYE">
            UD-skriften Säkerhet och Utveckling i Afrika (Utrikesdepartementet
            Ds 1996:15) behandlar tänkbara konfliktlösningar och förebyggande
            insatser för Afrika i allmänhet och Sveriges arbete i synnerhet.
            I fallet Burundi pekar man på möjligheten att minska konflikter
            genom fortsatt ”preventiv närvaro”. Förutom traditionell medling
            och förhandling mel­lan stater och statsöverhuvud nämns också
            betydelsen av frivilliga orga­nisationer och enskilda personer,
            som kan spela en viktig roll.
          </p>
          <p xml:id="i-GRpjdrv4xNY2x6L4riwggD">
            I budgetpropositionen lyfter regeringen fram frågan om konfliktföre­byggande
            och försoningsfrämjande insatser. Vad gäller Rwanda och Burundi
            sägs ”Fortsatt återuppbyggnadsstöd kan bli aktuellt. Långsiktiga
            engagemang i Rwanda och Burundi bör undvikas med undantag för
            för­soningsfrämjande insatser som måste ges tid att verka samt
            utvecklings­samarbete genom enskilda och internationella organisationer”
            (s. 43, volym 3).
          </p>
          <p xml:id="i-N7wNkhTaa3X6XXQmphGVvq">
            Med anledning av den instabila situationen i Centralafrika vill
            jag frå­ga utrikesministern:
          </p>
          <p xml:id="i-BHVsCGWvCErbR2cCXFocQU">
            1. Vilka insatser avser Sverige göra framöver, inom FN, EU och
            bilate­ralt för att åstadkomma en återgång till demokratisk styrning
            i Bu­rundi?
          </p>
          <p xml:id="i-9n4cVkUrEdDmCMPdXNx3Cd">
            2. Vilka humanitära insatser för exempelvis flyktingar i regionen
            avser Sverige bidraga med?
          </p>
          <p xml:id="i-Y8cvsXTKz8nT3UFb3rdf7P">
            3. Avser regeringen verka för ett långsiktigt engagemang i Rwanda
            och Burundi om det politiska läget blir stabilt?
          </p>
          <p xml:id="i-2aKwj1TWrDcJL2z1z34FTH">
            4. Är svensk vapenexport till regionen utesluten?
          </p>
        </div>
      </div>
    </body>
  </text>
</TEI>
