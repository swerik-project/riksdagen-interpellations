<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0255">
  <teiHeader>
    <fileDesc>
      <titleStmt>
        <title>företagen och samhället</title>
        <author>Lars Stjernkvist (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:255 av Lars Stjernkvist (s) till näringsministern om företagen och samhället</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_254.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_255.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_256.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lars Stjernkvist (s)</persName>
            <state ref="Q105112" type="partyAffiliation">
              <desc>s</desc>
            </state>
            <idno>i-L8FJ5Uq6DWCoY3cXS1trPk</idno>
          </person>
          <person gender="man">
            <persName>Anders Sundström</persName>
            <idno>i-5iuSCbAspakd6XhUXCtA5E</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8sKUF33pTeQFXsBP4QLvdF" corresp="i-L8FJ5Uq6DWCoY3cXS1trPk">
          <date when="1997-04-02"/>
        </correspAction>
        <correspAction type="received" xml:id="i-QpxSY5TjELMXaAtgz7cWy4">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-JdWpHyDEbYT6XRJR6GQ4Hk">
          <note>Besvarad</note>
        </correspAction>
        <correspAction type="answered" xml:id="i-CkcMnoz4c6cws8mwNSu1HA">
          <date when="1996-04-25"/>
        </correspAction>
        <correspContext corresp="i-CkcMnoz4c6cws8mwNSu1HA">
          <ref type="record" target="prot-199697--096">Prot. 1996/97:96</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BL9RzJoq5y3Wi5EiQsNfLy">
            Interpellation 1996/97:255 av Lars Stjernkvist (s) till näringsministern
            om företagen och samhället
          </p>
        </div>
        <div type="ipqSubmissionInfo">
          <p xml:id="i-3uGLdCiawuHBNmBCxG4uLC">
            Inkom den 2 april : Besvarad den 25 april Prot. 1996/97:96
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JaWK9L7913BHpsExURxk2V">
            Det amerikanska teleföretaget AT&amp;T:s beslut att hårdbanta sin
            orga­nisation möttes av hård kritik. Det var inte bara de anställda
            och deras fack som reagerade. Även politiker, och något oväntat,
            bankekonomer instämde i protesterna.
          </p>
          <p xml:id="i-W2cDkxmyKPn7rULRnqdQdM">
            När Renault meddelade att fabriken i Belgien skall stängas proteste­rade
            såväl belgiska politiker som Europaparlamentariker och flera EU-
            kommissionärer.
          </p>
          <p xml:id="i-2dkejUCzx9UyLPZB9kUjeD">
            Om jag har förstått det rätt handlar debatten i båda fallen om
            avväg­ningen mellan ägarnas intresse och ansvaret för de anställda
            och samhäl­let i stort. Men debatten handlar också om hur företagen
            bäst tillvaratar sina ägares intresse i ett långsiktigt perspektiv.
            Jag hoppas att Ericssons beslut att sälja ut och dra ned sin verksamhet
            i Norrköping leder till en motsvarande debatt i vårt land.
          </p>
          <p xml:id="i-9gXRXRLKL3x3VDr81uc4No">
            Det är naturligtvis självklart och nödvändigt att företag analyserar
            vad som är bäst ur ett strikt företagsekonomiskt perspektiv. Men
            varken inom politiken eller inom företagsvärlden finns det, vad
            jag förstår, en enda väg till framgång. Även inom företagsvärlden
            ställs de ansvariga inför mycket svåra vägval.
          </p>
          <p xml:id="i-5oSnahJrf1DGSpcp45jUqh">
            AT&amp;T:s beslut grundades på en under lång tid tämligen oomstridd
            fö­retagsstrategi, nämligen downsizing, företagskrympning. Tanken
            är att företagen skall koncentrera sig på kärnverksamheten och
            att all produk­tion skall läggas ut på underleverantörer. Därmed
            kan konkurrensen skär­pas och kostnaderna pressas. I AT&amp;T:s fall
            handlade det om att säga upp 40 000 anställda, och i fortsättningen
            köpa tjänsterna från andra, billigare företag.
          </p>
          <note xml:id="i-VZuqwjnF4PTpfDzx2fBXeP" type="margin">
            Interpellationer1996/97:1 -372
          </note>
          <note xml:id="i-Tw7ZZPqzULyPovDb5vcMo6" type="pageNumber">
            255
          </note>
          <note xml:id="i-EyVWX9uZuiDZ2jRmRSPhf4" type="margin">
            Interpellationer1996/97:1 -372
          </note>
          <p xml:id="i-CQYnSzW3wXpE7SbfqA8Dcz">
            I svenska Ericssons fall talar ledningen om ”outsourcing”, som
            vad jag begriper har ett nära släktskap med downsizing. I båda
            fallen handlar det om att koncentrera sig på s.k. kärnverksamhet,
            att så mycket som möjligt skall läggas ut på underleverantörer
            och produceras där det är som billigast. Som självklar kärnverksamhet
            definieras tydligen bara slutmontering och produktutveckling samt
            försäljning. Jag är självfallet inte mannen att avgöra vilken
            strategi som bäst gagnar ägarnas intresse. Däremot inser jag att
            Ericssons med fleras filosofi väcker ett antal prin­cipiellt viktiga
            och svåra frågor.
          </p>
          <p xml:id="i-PFUPJZu4dDXNGH8tnzav8i">
            För det första, finns det inte risk för att s.k. outsourcing
            leder till ökad sårbarhet? Jag har hört företagsledare tala om
            hur viktigt det är att företa­gets kompetens och profil präglar
            hela processen, så att säga från ax till limpa. I dag är det synsättet
            uppenbarligen föråldrat, åtminstone i Erics­sons styrelserum.
            Men är det verkligen klokt att koncentrera sig på kärn­verksamhet,
            och i övrigt göra sig helt beroende av underleverantörernas kompetens?
            Går det att skilja mellan utveckling och produktion?
          </p>
          <p xml:id="i-WbM7KHeRcQdYx2w1i4BdMY">
            För det andra, går det i dagens samhälle att dra en klar gränslinje
            mellan ägarnas och övriga samhällets intressen? Alla företag,
            och i sär­skilt hög grad högteknologiska, är beroende av ett nära
            samarbete med samhället i övrigt. Det visar inte minst exemplet
            Ericsson och Norrkö­ping. Ericsson har varit starkt pådrivande
            när det gäller utbyggnaden av högre utbildning och forskning i
            Norrköping. Det beror inte bara på en utvecklad känsla för närsamhället,
            utan företaget har även strikt företags­ekonomiska motiv. Med
            en väl utbyggd utbildning och forskning i sam- hällsregi kan företagets
            egna kostnader hållas tillbaka. Detta torde vara extra viktigt
            för ett företag som framför allt slåss med kunskap som va­pen.
            Jag föreställer mig att kunskapsintensiva företag lever farligt
            om de inte har ett välutvecklat och någorlunda långsiktigt samarbete
            med det omkringliggande samhället.
          </p>
          <p xml:id="i-EgwmMkDEwqkPvoi5bGP6cy">
            Därför är det naturligt att företagsledare engagerar sig alltmer
            i den politiska debatten. Det visar vilken roll politiska beslut
            har för enskilda företags och företagandets framtid. Samtidigt
            måste det vara lika själv­klart att företagens strategier och
            filosofier diskuteras.
          </p>
          <p xml:id="i-HNm9ne9NQxWD3rPFTSqnb6">
            Den senare debatten förefaller emellertid inte särskilt livaktig.
            Erics­son har nyligen bytt strategi. Jag antar och hoppas att
            beslutet föregåtts av ett noggrant analyserande. Outsourcing var
            inget självklart i går, och kan knappast betraktas som den självklara
            filosofin av alla i dag. Jag förmo­dar att många företagsledare
            följt den tydligen ganska intensiva debatten i USA, men det går
            inte att spåra någon debatt här hemma.
          </p>
          <p xml:id="i-TN1HxqAq93YivBQaWCBb6H">
            I den värld där den egna initiativförmågan hyllas mest, förefaller
            alla tänka och tycka likadant. Ericsson lever på sin lednings
            och sina anställ­das kreativitet, men i en svår och kontroversiell
            fråga sipprar det inte ut ett enda litet kritiskt pip från ledningskorridoren.
            Övriga företagsledare och näringsföreträdare verkar också betrakta
            det som självklart att Erics­son valt rätt alternativ.
          </p>
          <p xml:id="i-85PsP5xNDE652YSnJ5gf7W">
            Det är inte bara av lokalpatriotiska skäl som jag ifrågasätter
            om Erics­son valt rätt strategi. Bristen på synlig och hörbar
            debatt inom företags­världen gör mig ännu mer orolig. Jag vet
            att de anställda i Norrköping prövar olika alternativ, och att
            de ifrågasätter ledningens beslut. Men från ledningen hörs som
            sagt ingenting.
          </p>
          <p xml:id="i-GNb1Egx3JSnZ8VfiwHwhnQ">
            Mot bakgrund av ovanstående frågar jag Anders Sundström:
          </p>
          <note xml:id="i-4zpkTdau1DQShMfYDKB428" type="pageNumber">
            256
          </note>
          <p xml:id="i-VyhbudPFzwHFN62NeKktYu">
            Vilka åtgärder tänker näringsministern vidta för att stimulera
            debatten om olika företagsstrategier och filosofier i vårt land?
          </p>
          <p xml:id="i-L8TGf87gt1oeJTJoF5U8qG">
            Vilka åtgärder tänker näringsministern vidta för att stimulera
            debatten om växelspelet mellan företagen och det omkringliggande
            samhället?
          </p>
        </div>
      </div>
    </body>
  </text>
</TEI>
