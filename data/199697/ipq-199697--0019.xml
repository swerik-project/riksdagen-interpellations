<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0019">
  <teiHeader>
    <fileDesc>
      <titleStmt>
        <title>plats i FN:s säkerhetsråd</title>
        <author>Peter Eriksson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:19 av Peter Eriksson (mp) till statsministern om Sveriges ansökan om plats i FN:s säkerhetsråd</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_15.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_16.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Peter Eriksson (mp)</persName>
            <state ref="unknown" type="partyAffiliation">
              <desc>mp</desc>
            </state>
            <idno>i-9BUsH2Bn1bGihptNC5r7uq</idno>
          </person>
          <person gender="man">
            <persName>statsministern om Sveriges ansökan</persName>
            <idno>i-3kVCtR7mCK6mW2F6oaBMR5</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CiLvSbZ2vVfvnURLjmvBsB" corresp="i-9BUsH2Bn1bGihptNC5r7uq">
          <date when="1996-10-10"/>
        </correspAction>
        <correspAction type="received" xml:id="i-5vkewg15GMX3JLsvNcQkFh">
          <note>date unknown</note>
          <name>statsministern om Sveriges ansökan</name>
        </correspAction>
        <correspAction type="questionStatus" subtype="unknown" xml:id="i-UZoDQzQGVjpoJxVe1Qiqtc">
          <note>Återtagen</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A59xpgiibcuqAoRzfhZ3S2">
            Interpellation 1996/97:19 av Peter Eriksson (mp) till statsministern
            om Sveriges ansökan om plats i FN:s säkerhetsråd
          </p>
        </div>
        <div type="ipqSubmissionInfo">
          <p xml:id="i-FbP6DmDprKBRNiSjSx95Hz">
            Inkom den 10 oktober Återtagen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RV6jGRBwbEa3WMPcEjx3xL">
            Sveriges regering försöker nu med nästintill alla till buds stående
            me­del övertyga världen om fördelarna med att Sverige blir invalt
            som med­lem i FN:s säkerhetsråd. Miljöpartiet anser att FN:s arbete
            är mycket viktigt. Organisationen måste ges tillräckliga resurser
            för sitt arbete och stärkas. Frågan är om ett svenskt medlemskap
            i säkerhetsrådet skulle bidra till denna välbehövliga förstärkning.
          </p>
          <p xml:id="i-GzqncpvXkJm1rcioFKFF55">
            , Under många år har Sverige åtnjutit ett gott internationellt
            anseende. Vi har stått på de fattiga och förtrycktas sida, vi
            har varit aktiva i kampen mot apartheid, vi har varit inriktade
            på nedrustning och vi har varit bland de länder som gett mest
            bistånd. Denna bild av Sverige lever fortfarande i någon mån kvar.
            Verkligheten är dock i dag en annan:
          </p>
          <p xml:id="i-HKMakAsBh3Hb5712zyiANk">
            - Världens fattiga blir allt fattigare. Trots det ökade behovet
            av bistånd har Sverige under de senaste åren skurit ned sitt bistånd
            med 30 %.
          </p>
          <p xml:id="i-8EyhwyM467CLfaZ5ZwKCNf">
            - I ett globalt perspektiv har militärutgifterna minskat sedan
            det kalla krigets slut. I Europa som helhet har de minskat med
            hela 50 % sedan 1989. I Sverige däremot har militärutgifterna
            ökat. Den minskning som diskuteras begränsar sig till modesta
            1 % om året i tio år.
          </p>
          <p xml:id="i-EzpRUWwvsEUuYj7GnHowqA">
            - Sveriges vapenexport hör till de mest omfattande i världen
            och ökar. Sedan 1980 har svenskt krigsmateriel levererats till
            minst 33 väpnade konflikter runt om i världen. Sverige har sålt
            till ett tiotal stater som enligt människorättsorganisationen
            Amnesty grovt och omfattande kränker FN:s mänskliga rättigheter.
            Två tredjedelar av dem som sökte asyl i Sverige under perioden
            1983-1994 kom från länder dit svenska företag levererat krigsmateriel.
          </p>
          <p xml:id="i-QxEJLK2xBGMJcJ3QoaLWSn">
            - Trots att antalet flyktingar ökar i världen tar Sverige emot
            allt färre. 1994 beviljades 45 000 asyl i Sverige, förra året
            var siffran nere i 5 600.
          </p>
          <p xml:id="i-BqbpTeiqgGTn1vNbK66H4F">
            - På miljöområdet kan samma utveckling ses. Statsminister Göran
            Pers­son propagerar gärna i sina tal för att Sverige skall göras
            om till ett ekologiskt hållbart samhälle. Politiken som förs talar
            dock ett annat språk - jämfört med åren 1994-1995 skärs miljöanslagen
            fram till 1999 ned med 39 %.Hur kan då Sverige bidra till arbetet
            i FN? Det är vare sig troligt eller trovärdigt att Sverige skulle
            agera för ökat bistånd, ökat flyktingansvar, minskade militärutgifter
            eller minskad vapenhandel på det globala planet när Sverige nationellt
            gör motsatsen. Det Sverige som var känt som ett solidariskt och
            internationellt engagerat land finns inte längre. Det land som
            förr i hög utsträckning engagerade sig i frågor som rörde tredje
            värl­den har i dag EU som huvudprioritet. Skulle Sverige i FN
            driva den poli­tik som bedrivs nationellt, med minskat bistånd,
            minskade miljösatsning­ar, minskad flyktingmottagning, höga militärutgifter
            och en betydande vapenexport skulle detta leda till en internationell
            katastrof.
          </p>
          <p xml:id="i-Np66uNRu2vUVWLZtseGP32">
            Mot bakgrund av ovanstående vill jag fråga statsministern:
          </p>
          <p xml:id="i-BQtY1HxLmaEC6ucouGBrSJ">
            Behövs verkligen Sverige i FN:s säkerhetsråd?
          </p>
        </div>
      </div>
    </body>
  </text>
</TEI>
