<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0227">
  <teiHeader>
    <fileDesc>
      <titleStmt>
        <title>villkoren för barn i enskilda och offentliga skolor</title>
        <author>Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:227 av Sten Tolgfors (m) till statsrådet Ylva Johansson om villkoren för barn i enskilda och offentliga skolor</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_226.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_227.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Sten Tolgfors (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-Q6uWG1k3pbJio9CebNs3Cz</idno>
          </person>
          <person gender="woman">
            <persName>statsrådet Ylva Johansson</persName>
            <idno>i-SZKUTdtCrCo58yNCQsH76</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JfUQ26wESi2y32JMh5cdzc" corresp="i-Q6uWG1k3pbJio9CebNs3Cz">
          <date when="1997-03-07"/>
        </correspAction>
        <correspAction type="received" xml:id="i-7xiAtG6egqgBe27DG7Epvr" corresp="i-SZKUTdtCrCo58yNCQsH76">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-L9r4B1dBv9sd5xwCD6fn6L">
          <note>Besvarad</note>
        </correspAction>
        <correspAction type="answered" xml:id="i-AvTWsgRkKerH7kGKMDgA7">
          <date when="1997-04-10"/>
        </correspAction>
        <correspContext corresp="i-AvTWsgRkKerH7kGKMDgA7">
          <ref type="record" target="prot-199697--087">Prot. 1996/97:87</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AvhLwUAxeooGJXhTjthpcA">
            Interpellation 1996/97:227 av Sten Tolgfors (m) till statsrådet
            Ylva Johansson om villkoren för barn i enskilda och offentliga
            skolor
          </p>
        </div>
        <div type="ipqSubmissionInfo">
          <p xml:id="i-V274MpRSjjUKVB8jGYKfsv">
            Inkom den 7 mars : Besvarad den 10 april Prot. 1996/97:87
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UhwURzonuB6EG8ik1dLYf3">
            Finansieringen av skolan har länge lidit av ett systemfel. Skolor
            har fått olika stor ersättning per elev beroende på vilken huvudman
            som dri­ver dem. Ersättningen har alltså inte styrts av om skolorna
            håller tillräck­ligt hög utbildningskvalitet, utan av om huvudmannen
            är offentlig eller enskild. Friskolor och framför allt eleverna
            i friskolor har varit diskrimi­nerade och är så alltjämt. Ersättningen
            bör vara lika för alla elever oavsett skolans huvudman. Undantaget
            är elever med särskilda behov.
          </p>
          <p xml:id="i-AXBS51PT4bwDbyy4BPSGmJ">
            På grund av de diskriminerande formerna för finansiering har
            antalet friskolor i Sverige länge varit förhållandevis lågt, vilket
            varit till men för kvalitetsutveckling och pedagogisk mångfald.
            Att formen för skolornas finansiering är central visades av att
            när den borgerliga regeringen inför­de skolpengen så ökade antalet
            enskilda skolor dramatiskt.
          </p>
          <p xml:id="i-Nypg1uZmqgMznTztmsPFJS">
            Det borde rimligen vara irrelevant vem som äger eller driver
            en skola, så länge som verksamheten uppfyller de uppställda kvalitetskraven
            såsom de uttrycks i skollag, läroplan och kursplaner. Det är ett
            samhällsintresse att grundläggande kvalitetskrav är lika för alla
            skolor, oavsett huvudman.
          </p>
          <p xml:id="i-SLFwf3X5qxR1SbxuizJewP">
            I flera år har en omfattande debatt pågått om de fria skolornas
            kvali­tet. Den debatten är viktig. Det är dock förvånande att
            samma debatt om kvalitetskrav inte förs om den offentligt drivna
            skolan, där en helt domi­nerade del av landets barn går. Det faktum
            att en skola ägs och drivs offentligt innebär inte att den per
            definition är en skola med godtagbar kvalitet. Den offentliga
            skolan har skyddats från granskning och debatt, när ljuset helt
            har riktats mot friskolorna.
          </p>
          <p xml:id="i-Q9NQ1VsXnsKcoFh9WX5K4n">
            Alla skolor som omfattas av skolplikten bör omfattas av samma
            kvali­tetskrav och samma krav på granskning. Granskningen skall
            inte göras av kommunerna, som är part i målet, utan av en fristående
            nationell organi­sation.
          </p>
          <p xml:id="i-8kP7DneHFChmq2VkrUKciv">
            Därtill kommer att ersättningen per elev inte bör vara beroende
            av huvudman, utan lika för alla elever oavsett vilken skola de
            väljer att gå i.
          </p>
          <note xml:id="i-6GdjkBnTDBXgDXeF83FhtT" type="margin">
            Interpellationer1996/97:1 -372
          </note>
          <note xml:id="i-QU4nVe2Fwrv3W2hQZppUSy" type="pageNumber">
            227
          </note>
          <note xml:id="i-H2zdXPTHDBBuw4S862N2LL" type="margin">
            Interpellationer1996/97:1 -372
          </note>
          <note xml:id="i-8Sv3VV62CjZ8ydJSX5xxZ2" type="pageNumber">
            228
          </note>
          <p xml:id="i-5bpEE4QXyAxp57ptimMtWu">
            Det nyligen antagna förslaget till finansiering av friskolorna
            har allvarliga brister. Att golvet för ersättning till de fristående
            skolorna (”skolpengen”) tagits bort och att det lämnas till varje
            kommun att bestämma ersättningen till de fria skolorna öppnar
            för godtycke. Risken är att kostnader för de kommunala skolorna
            döljs, när basen för friskolornas ersättning skall beräknas. Risken
            är vidare att de kommunala skolornas möjligheter till anpassning
            av sina faktiska kostnader försvinner när kostnader flyttas runt
            inom den kommunala ekonomin. Ett exempel på detta kan vara höga
            kommunala lokalkostnader, som ibland anges som ett skäl till varför
            ersättningen till friskolorna bör vara lägre än till den offentliga
            skolan. Det är bra att friskolornas exempel sätter tryck på den
            offentliga verk­samhetens kostnader.
          </p>
          <p xml:id="i-162ePsvBCZNFdWjhqgLHrS">
            Friskoleutredningens och sedermera regeringens förslag gav kommu­nerna
            möjlighet att stoppa fria skolor med hänvisning till den kommunal­ekonomiska
            situationen. Detta är anmärkningsvärt då friskolorna genom­gående
            har lägre elevkostnad än den offentliga skolan. Att kommunen dragit
            på sig höga fasta kostnader för skolan vittnar om ett systemfel,
            som friskolorna knappast skall behöva lida för.
          </p>
          <p xml:id="i-LbsX84TE5QTb9Xm1Dgs3uj">
            Sammantaget är det mycket tveksamt om de fria skolorna kommer
            att få de lika villkor som den socialdemokratiska retoriken talat
            om.
          </p>
          <p xml:id="i-JfKdGQqQCfdmMjtU38PzUk">
            För att premiera kvalitet i utbildningen och lika villkor för
            alla skolor, oberoende av huvudman, bör ett nationellt skolpengsystem
            skapas. Vi moderater har tidigare i vår partimotion om skolan
            hösten 1996 föreslagit principer för ett sådant system.
          </p>
          <p xml:id="i-BbDaAziB7wpccE3KLTy674">
            Ersättningens grundprincip bör vara att ersättningen skall vara
            lika för alla elever, med möjlighet till extra ersättning för
            barn med särskilda behov. En skolas möjlighet till skolpeng bör
            följa av om den uppfyller objektivt ställda kriterier för kvalitet
            och vara oberoende av dess huvud­man.
          </p>
          <p xml:id="i-JgPWmYX3N4MPrgCaaCPRGy">
            Det är orimligt att barn skall hindras från att söka sig till
            den skola och utbildningsform där de bäst kommer till sin rätt
            och får den under­visning de bäst kan tillgodogöra sig. Det är
            inte den kommunala skolfor­men som en insiktsfull utbildningspolitik
            skall slå vakt om, utan kvalite­ten och valfriheten i våra barns
            och ungdomars utbildning.
          </p>
          <p xml:id="i-JANRUQ2DvNGHS8Pzd1nb6H">
            Är skolministern beredd att medverka till att alla skolor som
            omfattas av skolplikten skall omfattas av samma kvalitetskrav
            och samma krav på fristående granskning?
          </p>
          <p xml:id="i-Hd2dLRB1M9zWz8J4xUy4Gr">
            Är skolministern beredd att inrätta ett nationellt skolpengsystem,
            där eleversättning för de skolor som uppfyller grundläggande kvalitetskrav
            är oberoende av om skolans huvudman är offentlig eller enskild?
          </p>
        </div>
      </div>
    </body>
  </text>
</TEI>
