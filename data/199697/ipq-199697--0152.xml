<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0152">
  <teiHeader>
    <fileDesc>
      <titleStmt>
        <title>kulturpolitiken</title>
        <author>Gunnar Hökmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:152 av Gunnar Hökmark (m) till kulturministern om kulturpolitiken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_149.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_150.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_151.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Gunnar Hökmark (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-Ay6zrjzeNnZpMAPRBGZ8tC</idno>
          </person>
          <person gender="woman">
            <persName>Margot Wallström</persName>
            <idno>i-aihY66rhb8LqCkSn8GhKt</idno>
            <state type="partyAffiliation" ref="Q105112"/>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EzyqATaRxqmvDKf9AhE81V" corresp="i-Ay6zrjzeNnZpMAPRBGZ8tC">
          <date when="1997-02-03"/>
        </correspAction>
        <correspAction type="received" xml:id="i-QwNNxjpqspEL6k3uKPkX56" corresp="i-JchxQfU1zc3XVbvadFgBSn">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-4MtEh87ijHJ7HKEgA24Hkv">
          <note>Besvarad</note>
        </correspAction>
        <correspAction type="answered" xml:id="i-5HW33HC7aawpxCvXm5WqEe">
          <date when="1997-02-27"/>
        </correspAction>
        <correspContext corresp="i-5HW33HC7aawpxCvXm5WqEe">
          <ref type="record" target="prot-199697--070">Prot. 1996/97:70</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DCWwk8h54qCMhM7mM8C5Xj">
            Interpellation 1996/97:152 av Gunnar Hökmark (m) till kulturministern
            om kulturpolitiken
          </p>
        </div>
        <div type="ipqSubmissionInfo">
          <p xml:id="i-U7GPUir4xYtjc7B5ytHeU8">
            Inkom den 3 februari : Besvarad den 27 februari Prot. 1996/97:70
          </p>
        </div>
      </div>
      <div type="ipqBody">
        <div type="ipContext">
          <p xml:id="i-39yhWxMhckcBuho4C1RkSc">
            Den syn vi har på kulturen spelar en betydelsefull roll för våra
            politis­ka ställningstaganden och tvärtom. Det är självklart i
            den meningen att ett samhälles politik naturligtvis också formas
            av medborgarnas och politi­kernas syn på konst, litteratur, teater
            etc.
          </p>
          <p xml:id="i-LgCdX9PtdsFGqzACPq4UGs">
            Men det gäller också på ett annat plan. De som tror på politiken
            som en avgörande eller t.o.m. allenarådande metod för att omforma
            eller på­verka samhället har inte sällan en syn på kulturen som
            både ett politiskt redskap och som en arena där politiken har
            en lika självklar bestämman­derätt som på andra. Litteratur och
            konst står i politikens tjänst, författare och målare agerar enligt
            denna syn alltid politiskt.
          </p>
          <p xml:id="i-HeB8U58gqBMJjpZXZCXmnZ">
            Under lång tid har denna, i sina grövsta former närmast marxistiska,
            syn på kulturen varit förhärskande i stora delar av världen. I
            sina värsta avarter har den funnits i de kommunistiska diktaturerna,
            i sin mildare form har den varit levande bland västerlandets intellektuella
            och politi­ker. Kulturlivet har i få länder fått vara en av samhällslivets
            oberoende arenor där människor på sina och kulturlivets egna villkor
            tillåts forma sina tankar och sin världsbild. ”Historien” eller
            ”klassernas kamp” tving­ar kulturutövarna till aktiv politisk
            ställning har man hävdat. All konst har varit politisk och den
            som vägrat ställa sin konst till klassens eller någon annan övergripande
            politisk idés förfogande har ställt sig på de politiska motståndarnas
            sida. Författares och konstnärers uppgift har varit att med- vetandegöra
            massorna, inte att underhålla eller ge en spegling av livet och
            dess villkor.
          </p>
          <p xml:id="i-Kr6MuGa3W9shwoa5LPmz3m">
            Kulturen i Sverige har naturligtvis inte varit föremål för politisk
            ma­nipulation och styrning i en omfattning som ens kommer i närheten
            av den som förekommit i totalitära stater. Men den har ändå historiskt
            varit underkastad politisk kontroll i så måtto att dess mål definierats
            av politis­ka makthavare snarare än av utövare och konsumenter.
            Kulturen har varit en legitim sfär och ett legitimt instrument
            för politiken.
          </p>
          <note xml:id="i-KYf4rC8GUNes2yZjXDEeUU" type="pageNumber">
            150
          </note>
          <p xml:id="i-G7xJEecneh7vAupn7D6ou8">
            Om kulturen i socialistiska totalitära stater fått stå i ”revolutionens”
            eller ”folkets” tjänst, har den i dess svenska folkhemstolkning
            fått tjäna ”demokratin” eller ”jämlikheten”. I stället för att
            få formas av samhället, har kulturen formats för ”samhället”.
            När 1974 års kulturpolitik lansera­des var de politiska ambitionerna
            och den ”samhälleliga” ansatsen till kulturen uttalade. Bl.a.
            slogs det fast att en viktig uppgift för kulturen var att motverka
            kommersialismens negativa krafter.
          </p>
          <p xml:id="i-G1xnRMHZWAxybkPe4gHuF5">
            I sin kulturproposition förra året valde regeringen att behålla
            denna otidsenliga och för ett fritt och öppet samhälle tveksamma
            målsättning. 1960- och 70-talens tidsanda får leva vidare in i
            en ny och mycket annor­lunda tid, vad som var fel tänkt i början
            av 70-talet tillåts bestämma kul­turlivet in på nästa sekel.
          </p>
          <p xml:id="i-TsA6koe6DQxDRrk7N2cnmt">
            Den underliggande antikommersiella tonen i kulturpolitiken har
            inte sällan varit präglad av fördomar och ofta skapat politiska
            låsningar inför nya och annorlunda uttrycks-, organisations- och
            finansieringsformer. 20 år efteråt ser vi hur teknisk utveckling,
            pådriven av kommersiella intres­sen spelat en avgörande roll för
            att sprida kultur till mycket breda kretsar. Informationsteknikens
            genombrott gör masskonsumtion av också smala kulturyttringar möjlig.
            Att låta fördomar mot företagsamhet hämma denna utveckling gagnar
            ingen del av samhällslivet och definitivt inte kulturen.
          </p>
          <p xml:id="i-Aht6tMUcjTPskbghsWNyh2">
            Mest tydligt har detta kommit till uttryck i synen på etermedier.
            Under en lång tid var monopolen på radio och TV, det mest slående
            exemplet på hur de styrande ville kontrollera och reglera flödet
            av information och kultur på sina villkor. Kraven på att den licensierade
            public service- verksamheten skall utformas för att dominera programutbudet
            inom alla områden är ett annat exempel på den politiska viljan
            att reglera och kon­trollera utbudet.
          </p>
          <p xml:id="i-V69AK9AVAoEUuPfU3XRZPR">
            Att regeringen även fortsättningsvis vill ha det avgörande inflytandet
            över människors TV-vanor bekräftas av förslaget om statligt kontrollerad
            stolpbunden digital-TV. Det finns en tydlig ambition att hela
            tiden ha stort politiskt inflytande över teknologiska landvinningar.
          </p>
          <p xml:id="i-BG5U6Ep8y5EjnXhKNKMCJL">
            I dag hotas den fria radion av en regering som vill låta sina
            estetiska och moraliserande preferenser gå före vad lyssnare och
            producenter av kommersiell radio kan tänkas tycka. Huruvida ett
            friare utbud tillfreds­ställer människors önskemål underställs
            inte de som berörs, utan skall avgöras av politiska beslut. Estetiken
            förs upp och bort från människors vardag. Kulturpolitiken omyndigförklarar
            den enskilde och politiserar viktiga delar av vad som i ett väl
            fungerande samhälle fungerar som motvikter till politiken. Det
            sköna blir en fråga för votering.
          </p>
          <p xml:id="i-3BJ9uv7SMYcmunsZsriDWX">
            Ett annat uttryck för hur den sittande regeringen valt en mycket
            radi­kal och synnerligen politiserande inriktning på kulturpolitiken
            rör beslutet om att bryta upp och flytta Medelhavsmuseet, Östasiatiska
            och Folkens museum - Etnografiska museet.
          </p>
          <p xml:id="i-XxeEMUGmjqD8fuQC14yQVb">
            Till en kostnad av närmare 1 miljard kronor har man föreslagit
            att slå sönder och flytta institutioner med mångdecennielånga
            nätverk i och kontakter med såväl den lokala omgivningen som nationellt
            och interna­tionellt kunnande. När staten skulle kunna båta för
            en kontinuitet i vaktslåendet av institutioner med förankring,
            samhällets andra delar - från forskarsamhälle till förenings-
            och näringsliv - rycker man i stället upp allting med rötterna.
            Beslutet må motiveras regionalpolitiskt, men tanken går också
            till en närmast maoistisk syn på kulturen, till kulturrevo-
          </p>
          <note xml:id="i-W1GjhJpQ3qFoNfTbMwMDNL" type="margin">
            Interpellationer1996/97:1 -372
          </note>
          <note xml:id="i-7EZXWWdUh71Xix3kJeGX89" type="pageNumber">
            151
          </note>
          <note xml:id="i-GNdBYhxvpajvxhJPwSQP9P" type="margin">
            Interpellationer1996/97:1 -372
          </note>
          <p xml:id="i-FqVK9ap8VxXCGdpFUQVS4H">
            lutionens idé om att det gamla och beprövade skall slås sönder
            för att permanenta revolutionen.
          </p>
          <p xml:id="i-U4P9vPGJSpXtpnKbWHv62x">
            Den syn på kulturen som präglar svensk kulturpolitik är av flera
            skäl tveksam. För det första måste man fråga sig om politiken
            bör ha som övergripande uppgift att styra verksamhet som i så
            mycket handlar om frågor av existenstiell eller estetisk natur.
            Kan Kulturdepartementet säga oss något viktigt om vår livssituation,
            kan kulturministern avgöra för oss alla vad som är vackert eller
            fult? Skall man kunna förlora en votering om vad som är god eller
            dålig smak? Vart syftar en statsestetik uttryckt i en nationell
            arkitekturpolitik?
          </p>
          <p xml:id="i-Grdz7qsyjxNfNNCmRrCv22">
            För det andra är det tydligt att kulturen alltid har varit en
            viktig mot­vikt till makten, och då framför allt till den politiska
            makten. I totalitära system har opposition alltid tagit sig uttryck
            i litteratur, konst och drama­tik. Poeten och målaren har inte
            sällan varit de som fängslats och förföljts för sin opposition
            mot regimer rädda för kritik och fientliga till föränd­ring.
          </p>
          <p xml:id="i-T4ZhYvG2ZFshAKG9frGY6T">
            Också i demokratiska stater är de fria kulturutövarna, det fria
            ordet och den fria tanken centrala delar av maktens kontrollmekanismer.
            Kultu­ren i samhället avspeglar missförhållanden, den protesterar
            och oppone­rar. Men vad händer när denna opposition förstatligas?
            Vad händer när de som skall kontrollera, kritisera och kanske
            t.o.m. häckla den politiska makten organiseras och finansieras
            av den politiska makten? Hur blir det med oberoendet från politiken
            när kulturens uppgift till stor del är att tjäna politiska syften?
          </p>
          <p xml:id="i-Y9SPrAE2sNu1oF1ccPkVrK">
            Det som skiljer en liberal, eller för den delen en konservativ,
            kultur­syn från den som redovisas ovan är att kulturen ses som
            en arena för många och att den har sin viktigaste uppgift i att
            på sina villkor skapa en motvikt till övriga delar av samhället.
            Men naturligtvis är uppdraget ock­så att underhålla och att ge
            uttryck för hur kulturutövaren ser på samhäl­let. I ett fritt
            samhälle formar människorna själva sin syn på vad som är vackert
            eller fult. På samma sätt som vi i den fria vetenskapen tillåts
            söka efter vad som är sant eller falskt och på samma sätt som
            vi i den fria trosbildningen tillåts söka efter vad som är rätt
            eller fel.
          </p>
          <p xml:id="i-3V1ncsL83B6bdUZRoL8Qpa">
            Mot bakgrund av ovanstående skulle jag vilja fråga statsrådet:
          </p>
          <p xml:id="i-3V2gh7iwBpDCPqNvEJFhoD">
            Avser statsrådet att styra kulturen efter politiska prioriteringar?Vad
            avser statsrådet göra för att åtgärda att de som utövar kulturella
            yrken i mindre grad skall vara beroende av politiska beslut och
            priorite­ringar för sin verksamhet?
          </p>
        </div>
      </div>
    </body>
  </text>
</TEI>
