<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0285">
  <teiHeader>
    <fileDesc>
      <titleStmt>
        <title>avvisning av personer med anknytning till militant or­ganisation</title>
        <author>Elisa Abascal Reyes (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:285 av Elisa Abascal Reyes (mp) till statsrådet Pierre Schori om avvisning av personer med anknytning till militant or­ganisation</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_280.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_281.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_282.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Elisa Abascal Reyes (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-VG4CpX8R3VTMhQCny6GDjZ</idno>
          </person>
          <person gender="man">
            <persName>statsrådet Pierre Schori</persName>
            <idno>i-T2zoKSjQ4xPQ7xSU1J4Axv</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Gd32C2NWNW7JXCATPPdHZD" corresp="i-VG4CpX8R3VTMhQCny6GDjZ">
          <date when="1996-04-28"/>
        </correspAction>
        <correspAction type="received" xml:id="i-ADRJUrb3F6Dk1QNhYcc4ji">
          <note>date unknown</note>
          <name>statsrådet Pierre Schori</name>
        </correspAction>
        <correspAction type="questionStatus" subtype="answered" xml:id="i-Wj6Kub8QrA6NUPb2MataG6">
          <note>Besvarad</note>
        </correspAction>
        <correspAction type="answered" xml:id="i-5kL1gFZMtjim42MnPcryCE">
          <date when="1996-05-20"/>
        </correspAction>
        <correspContext corresp="i-5kL1gFZMtjim42MnPcryCE">
          <ref type="record" target="prot-199697--105">Prot. 1996/97:105</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H6SBzccsh4WH35jVmcx93E">
            Interpellation 1996/97:285 av Elisa Abascal Reyes (mp) till statsrådet
            Pierre Schori om avvisning av personer med anknytning till militant
            or­ganisation
          </p>
        </div>
        <div type="ipqSubmissionInfo">
          <p xml:id="i-ScT3eL1hsLnsAz8jpHdS6B">
            Inkom den 28 april : Besvarad den 20 maj Prot. 1996/97:105
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ak75LnG524i3RAmhQVJX1N">
            Utlänningsnämndens beslut om avvisning av peruanen José Luis
            Vile- ta Flores verkställdes den 10 april i år. Vileta Flores
            har enligt vissa uppgifter tidigare varit medlem i gerillaorganisationen
            MRTA (Movimiento revolucionario Tupac Amaru), men det var i egenskap
            av studentledare på universitetet som han 1992 greps av militären.
          </p>
          <note xml:id="i-JR8dtvJD8eLaf8Cz2BeTuW" type="margin">
            Interpellationer1996/97:1 -372
          </note>
          <note xml:id="i-6NXgqCeRMZFc6Kxhg1Wwoj" type="pageNumber">
            281
          </note>
          <note xml:id="i-AixZkmi5yJsuoRZxPTspTz" type="margin">
            Interpellationer1996/97:1 -372
          </note>
          <note xml:id="i-CZTsPXNnQMpvuGx2ekmEUX" type="pageNumber">
            282
          </note>
          <p xml:id="i-EJTArXV8ZA1mayM4Ya7wLG">
            Samma år som detta skedde genomförde den nuvarande presidenten
            i Peru, A. Fujimori, en statskupp med militärens hjälp. I samband
            med dessa händelser i Peru greps en stor mängd oppositionsledare,
            och våldet som hela tiden varit närvarande i Peru, eskalerades.
            I Perus fängelser finns i dag ett stort antal människor som sitter
            fängslade, dömda enligt de nationella antiterroristlagarna och
            lagen om landsförräderi. En stor del av dessa personer är dock
            att betrakta som samvetsfångar och många av dem har genomgått
            rättsprocesser som varit under all kritik.
          </p>
          <p xml:id="i-FUnoA6UYrcD4NHXhucaJg1">
            Vileta Flores kom till Sverige 1992 där hans syster, även hon
            trakas­serad av militären i Peru, befann sig. Den borgerliga regeringen
            beslöt dock att personer med koppling till Sendero Luminoso eller
            MRTA var att betrakta som terrorister och därför skulle avvisas.
            En del undantag från denna ”antiterroristpraxis” gjordes dock,
            men inte för Vileta Flores. Utlänningsnämnden beslutade följaktligen
            om avvisning för Vileta Flores i mars 1994. Vileta Flores höll
            sig dock gömd till alldeles nyligen då han greps och avvisades.
            När han anlände till flygplatsen i Peru greps han på parkeringen
            av civilklädda personer och fördes bort i en bil utan num­merplåtar.
            Han hade innan detta förhörts på flygplatsen i två timmar av gräns-
            och säkerhetspolisen. Det finns därför goda skäl att anta att
            de civilklädda personerna var poliser/militärer. Bortförandet
            bevittnades av två närstående släktingar samt en advokat som kommit
            för att möta ho­nom.
          </p>
          <p xml:id="i-AcZiPCDQ4ZbQWWZHreQJ4t">
            När denna interpellation skrivs har Vileta Flores, efter de fyra
            dagar då han varit helt försvunnen, släppts av polisen. Han har
            enligt uppgift blivit illa misshandlad och är skakad. Detta fall
            bör jämföras med den svenska avvisningen av Napoleon Aponte som
            efter sin ankomst till Lima fördes bort och hölls fängslad och
            torterades under fyra månaders tid. Mot bakgrund av dessa två
            allvarliga fall av bristande skydd åt två perso­ner som uppenbarligen
            haft ett skyddsbehov inställer sig flera frågor angående denna
            ”antiterroristpraxis”. Vileta Flores juridiska ombud an­förde
            tidigare medlemskap i MRTA som ett skäl för skyddsbehov, men detta
            godtogs inte. Anledningen till detta förklaras i ett uttalande
            av Jo­han Fischerström, chef för SIV, i Expressen den 14 april
            i år där han säger att ”Människor som är medlemmar i gerilla-
            eller terroriströrelser är undantagna allt skydd enligt internationella
            regler”. Med anledning av detta uttalande vore det intressant
            att veta vilka internationella regler det egentligen är som gäller
            och vilka principer det är som styr Sveriges flyktingmottagning.
            Enligt såväl Europakonventionen som Genévekon- ventionen skall
            ingen person avvisas om det är uppenbart att personen kommer att
            torteras eller på annat sätt kommer att fara illa, oavsett orga­nisationstillhörighet.
            Denna princip är logiskt överensstämmande med de övriga artiklarna
            i konventionerna som tar avstånd från såväl tortyr som dödsstraff.
            En enkel tolkning säger oss att oavsett om personen tillhör en
            gerillagrupp eller inte, så berättigas att man inte medvetet utsätter
            en person för den formen av behandling genom att inte ge skydd.
            Ansvaret faller alltså även på den som vägrat fristad eftersom
            konsekvenserna är kända.
          </p>
          <p xml:id="i-TdZzazjDiSo1s9zrvpfW1V">
            I Peru ger ett medlemskap i MRTA eller Sendero Luminoso långa
            fängelsestraff. Flera internationella organ har dessutom bekräftat
            uppgif­terna om att tortyr fortfarande förekommer i Peru. Vilka
            värdeprinciper ligger bakom den svenska praxisen? Det är synnerligen
            anmärkningsvärt att en praxis av detta slag ges så överordnad
            och rigid tolkning. I en be-
          </p>
          <p xml:id="i-BqnzPvxpKN85tJ1fCLVxwA">
            dömning av en persons skyddsbehov bör givetvis hotet analyseras
            nog­grant. I fallet Peru är det anmärkningsvärt att det tycks
            ha gått såväl den svenska regeringen som SIV och Utlänningsnämnden
            förbi att allvarliga brott mot de mänskliga rättigheterna begåtts
            under den nuvarande rege­ringen i Peru. Med hänsyn till detta
            bör skyddsbehovet i vissa fall vara tydligt.
          </p>
          <p xml:id="i-Sf2MhWBpSFio3EuA6kRum5">
            Vidare är det beklämmande att de svenska myndigheterna, med stöd
            av ett regeringsbeslut omsätter svenska förhållanden till allmängiltig
            verklighetsbeskrivning. Våld kan och bör aldrig berättigas, men
            mot bakgrund av de enorma spänningar och motsättningar som finns
            i fattiga länder bör man kunna ha en ökad förståelse för en gerillatillhörighet.
            Med detta menas att det t.ex. inte går att dra slutsatsen att
            en person kommer att ägna sig åt terroristisk verksamhet i Sverige
            bara för att man deltagit i väpnat motstånd i andra länder. Lagen
            om särskild utlännings­kontroll föreskriver att en presumtiv terrorist
            kan utvisas om det finns fara för rikets säkerhet eller om man
            på goda grunder kan anta att perso­nen skall begå terrorhandlingar
            i Sverige. Att hänvisa till några sådana risker när det gäller
            människor med en bakgrund inom beväpnade mot- ståndsgrupper generellt,
            är inte en rättvisande bedömning. Det tycks mig vara ett föga
            insiktsfullt, för att inte säga ett moraliserande ställningsta­gande
            att tillämpa en princip som kategoriskt avslår skyddsbehov för
            en person med anknytning till en gerillaorganisation, oavsett
            den demokra­tiska legitimitet som den styrande makten i landet
            i fråga har.
          </p>
          <p xml:id="i-Bcim2k78GQZJHMxvSivVxb">
            Jag vill med anledning av det anförda fråga statsrådet Pierre
            Schori:
          </p>
          <p xml:id="i-P2xCXVG5hYT47NBgY77zat">
            1. Avser statsrådet att verka för ett klargörande av vilka principer
            som kan åsidosätta ett skyddsbehov hos en person?
          </p>
          <p xml:id="i-TQPFxo7dkwj9mnwDNeGGxq">
            2. Avser statsrådet att verka för att se till att nämnda praxis,
            där personer som stämplats som terrorister fråntas rätt till fristad,
            ändras?
          </p>
          <p xml:id="i-BfkWQdkSYQKVQdxUxKJSxD">
            3. Avser statsrådet att verka för att svenska myndigheter i Peru
            följer upp fallet Vileta Flores?
          </p>
        </div>
      </div>
    </body>
  </text>
</TEI>
