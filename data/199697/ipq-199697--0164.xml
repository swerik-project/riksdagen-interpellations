<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0164">
  <teiHeader>
    <fileDesc>
      <titleStmt>
        <title>bostadsbidragen</title>
        <author>Ulf Björklund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:164 av Ulf Björklund (kd) till statsrådet Maj- Inger Klingvall om bostadsbidragen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_165.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_166.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_167.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_168.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Ulf Björklund (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-Ap6PaQn9pzDFdUtnP8xyzP</idno>
          </person>
          <person gender="woman">
            <persName>statsrådet Maj- Inger Klingvall</persName>
            <idno>i-NxhWABYZtDAg5RbsxD7VBv</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7Het6Poe4KQwYtQtbvKhcm" corresp="i-Ap6PaQn9pzDFdUtnP8xyzP">
          <date when="1997-02-04"/>
        </correspAction>
        <correspAction type="received" xml:id="i-HgC3vZrMXXrdUxj6psvLC9" corresp="i-NxhWABYZtDAg5RbsxD7VBv">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-Nj6o8Fb523EZVsp9NTTQ5c">
          <note>Besvarad</note>
        </correspAction>
        <correspAction type="answered" xml:id="i-8yzyM5ahUG9WfczrGQZUxa">
          <date when="1997-02-25"/>
        </correspAction>
        <correspContext corresp="i-8yzyM5ahUG9WfczrGQZUxa">
          <ref type="record" target="prot-199697--068">Prot. 1996/97:68</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Qg6iakKa3W5kwdWehVnU56">
            Interpellation 1996/97:164 av Ulf Björklund (kd) till statsrådet
            Maj- Inger Klingvall om bostadsbidragen
          </p>
        </div>
        <div type="ipqSubmissionInfo">
          <p xml:id="i-XVcCjqWz8vkxAvKqLJ9ASW">
            Inkom den 4 februari : Besvarad den 25 februari Prot. 1996/97:68
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CbwTkzYdRnz5NQjjKMypcS">
            I maj 1996 beslutade riksdagen om ändrade regler för bostadsbidrag.
            Det primära syftet med förändringen var besparingar för statskassan.
            Totalt beräknas de ändrade reglerna leda till att 2,6 miljarder
            kronor mindre än förra året betalas under 1997 ut i bostadsbidrag.
            Det är en minskning av kostnaderna för bostadsbidrag med ca 30
            %.
          </p>
          <p xml:id="i-NqPfATmBRxLa5cvZ653ujX">
            Kortfattat innebär de ändrade reglerna för bostadsbidrag:
          </p>
          <p xml:id="i-Ep81ET7QR1MEVX5b5TGQq3">
            • Bidragen är enligt de nya reglerna preliminära och justeras
            efter den årliga inkomstdeklarationen.
          </p>
          <p xml:id="i-GSHRNpiupvsNW5UDLkaPKF">
            • I barnfamiljer prövades tidigare makarnas inkomster gemensamt.
            Enligt tidigare regler gick gränsen för när bostadsbidragen minskar
            vid 117 000 kr per år för båda makarna tillsammans. Nu minskar
            bo­stadsbidragen när någon av makarnas inkomst går över den indivi­duella
            gränsen 58 500 kr per år.
          </p>
          <p xml:id="i-HARYqke9REdy3ZM344gQFx">
            • En begränsning i bidragsgrundande yta har införts. För den
            som har ett barn minskas bostadsbidraget om ytan överstiger 80
            kvm, vid två barn 100 kvm, vid tre barn 120 kvm, vid fyra barn
            140 kvm och minst fem barn 160 kvm.
          </p>
          <p xml:id="i-NgktNVkww3oWK19src41fk">
            • De som har lån i småhus eller bostadsrätt får inte medräkna
            hela låne­räntan i boendekostnaden utan tre procentenheter skall
            räknas ifrån. (Avräkning sker också för skatteavdraget på 30 %).Regeringen
            lade fram förslaget om ändrade regler för bostadsbidrag utan att
            några egentliga konsekvensberäkningar gjorts. Förslaget väckte
            dock farhågor och varningar höjdes för hur dessa nya regler skulle
            kom­ma att drabba bostadsbidragstagarna. Vi kristdemokrater påtalade
            i vår motion med anledning av regeringsförslaget och i utskottsbehandlingen
            av detsamma riskerna bl.a. med de individuella inkomstgränserna
            och den bidragsgrundande ytan. I samband med budgetbehandlingen
            hösten 1996 tog kristdemokraterna i bostadsutskottet initiativ
            till justering av det tagna bostadsbidragsbeslutet, i syfte att
            lindra effekterna för barnfamiljer och boende i småhus. Detta
            avfärdades dock av centerpartister och socialde­mokrater.
          </p>
          <p xml:id="i-NfygotAzKYTR2AqGhf8GRb">
            Vi kristdemokrater var vid behandlingen av de nya reglerna ensamma
            i riksdagen om synen på familjen som en enhet och en helhet. Förslaget
            om individuella inkomstgränser menade vi skulle komma att slå
            hårt mot de hushåll där en av personerna ligger över den individuella
            inkomstgrän­sen, men där båda tillsammans inte gör det enligt
            det gamla systemet. Genom de nya reglernas konstruktion tillåts
            inte makarna själva besluta om hur man vill fördela förvärvsarbetet
            mellan sig eller hur de gemen­samma inkomsterna skall intjänas
            och förvaltas.
          </p>
          <p xml:id="i-UCi4Nk6EMJSCdrpHJyc6ey">
            De nya reglerna för bostadsbidrag trädde i kraft den 1 januari
            1997. Under hela hösten 1996 och de första veckorna 1997 har vi
            kunnat ta till
          </p>
          <p xml:id="i-3EDBr5daEYQWsXdexpAoMQ">
            oss rapporter från enskilda och från olika utredare om hur de
            nya reglerna kommer att slå. Farhågorna som restes i maj har med
            marginal blivit besannade.
          </p>
          <p xml:id="i-TZ6pwpsff8fsJoPd5VkbSx">
            Postens Privatekonomi gjorde i december 1996 en rapport om de
            nya bostadsbidragsreglerna. I den skriver man att så många som
            175 000 barnfamiljer med låg inkomst och stor försörjningsbörda
            kommer att mista eller få kraftigt sänkta bostadsbidrag 1997.
            Det handlar om för­sämringar på upp till 2 000 kr per månad för
            familjer som redan har en hårt ansträngd ekonomi. Bara förslaget
            med individuella inkomstgränser beräknas innebära 975 kr i lägre
            bostadsbidrag för familjer där endast en av föräldrarna har inkomst.
            I rapporten förutser man också att många familjer kommer att tvingas
            sälja sina småhus och flytta till mindre hyres­lägenheter.
          </p>
          <p xml:id="i-DvJAPx4Hviyd25kesfhtdh">
            För ett år sedan fick 470 000 hushåll bostadsbidrag. Vid detta
            årsskif­te hade bara 320 000 ansökningar inkommit till försäkringskassorna.
            Det vore orealistiskt att tro att 150 000 hushåll skulle ha fått
            så mycket bättre ekonomi att de detta år inte skulle vara i behov
            av bostadsbidrag. Snarare torde det vara de nya skärpta reglerna
            samt en osedvanligt krånglig an­sökningsblankett som fått många
            behövande att tveka med ansökan.
          </p>
          <p xml:id="i-FVBnevbvQjVVW85PpwS8bH">
            När de nya reglerna nu trätt i kraft måste på nytt kritik riktas
            mot re­geringen. Det förhållandet att inga konsekvensberäkningar
            gjordes innan reglernas ikraftträdande måste kraftfullt kritiseras.
            För dessa personer som redan drabbats av stor oro över sin ekonomiska
            situation är på många sätt skadan av de nya reglerna redan skedd.
            De regler som visat sig ohållbara i realiteten bör snarast justeras.
          </p>
          <p xml:id="i-2yDzHVoBtx21qvPu89QeMm">
            Särskilt drabbade är småhusägarna. De påverkas, förutom av de
            gene­rella reglerna om individuella inkomstgränser, särskilt av
            reglerna om begränsningen i räntekostnaderna och ytgränsernas
            storlek. För många småhusägare blir följden av de nya reglerna
            att man kommer att behöva lämna sitt hus och flytta till en mindre
            hyreslägenhet. Denna konsekvens stämmer dåligt med den sedan 1986
            antagna målsättning med bostadsbi­dragen som säger att varje barn
            skall kunna ha eget rum. Det bakomlig­gande syftet är att ge ekonomiskt
            svaga hushåll möjlighet att hålla sig med goda och tillräckligt
            rymliga bostäder. Regeringen har i propositio­nen klart och tydligt
            framhållit att de värderingar som styrt bostadsbidra­gen ligger
            fast. Många barnfamiljer vill bo i småhus när barnen växer upp.
            Redan med de tidigare reglerna hade barnfamiljer i småhus svårt
            att få bostadsbidrag. De som fick det var verkligen låginkomsttagare
            med svårigheter att få ekonomin att gå ihop. Med de nya reglerna
            beräknas ca 100 000 barnfamiljer som bor i villa eller radhus
            att förlora bostadsbidra­get eller få det kraftigt sänkt. Målsättningen
            med goda och tillräckligt rymliga bostäder verkar regeringen glömt
            bort. Man verkar också ha slutat lyssna till medborgarnas önskemål.
            Regeringens politik verkar snarare gå ut på att få barnfamiljer
            att i större utsträckning bo i lägenhet, och för den delen, att
            lämna hemmet under dagtid och förvärvsarbeta.
          </p>
          <p xml:id="i-8jAmsnv9vVoGkPw6WKbjvG">
            Regeringen angav själv i propositionen att syftet med de individuella
            inkomstgränserna var att hävda arbetslinjen. Bostadsbidragen ansågs
            inte ha till syfte att subventionera hemarbete. Även om regeringen
            inte kan ta till sig det argument som tidigare anförts om barns
            behov av sina föräld­rar under unga år, borde regeringen se det
            förhållandet att den egna linjen också kostar pengar. Och det
            i än större utsträckning än om en familj uppbär bostadsbidrag.
            Skall även förälder nummer två arbeta måste bar-
          </p>
          <note xml:id="i-2XTUVzZqpJhbNSH4dqdpT7" type="margin">
            Interpellationer1996/97:1 -372
          </note>
          <note xml:id="i-NFdUWH6YrTjn3wyqX4kpKB" type="pageNumber">
            167
          </note>
          <note xml:id="i-17rPxoVAhiVDvAf18cX5Tp" type="margin">
            Interpellationer1996/97:1 -372
          </note>
          <p xml:id="i-9sJ2sHnycLKLsNyGJYSpgB">
            net/barnen ha dagisplats, vilket minst innebär en kostnad på
            ca 100 000 kr per barn och år. Detta är givetvis en kostnad som
            faller på kommuner­na, men borde intressera även regeringen.
          </p>
          <p xml:id="i-MY2sHPMSj5j8xEpgwGuiHQ">
            I de direktiv regeringen gav den bostadspolitiska utredningen
            sades att en målsättning skulle vara att olika bostadsformer skulle
            likabehand- las. Med de nya reglerna för bostadsbidrag blir det
            dock ingen neutralitet mellan boendeformerna. Vid lika hög faktisk
            boendekostnad medför olika boendeformer att olika stor del av
            denna summa får räknas som boendekostnad att räkna bostadsbidrag
            på. Bidragssökande i en hyreslä­genhet kan ta upp hela den faktiska
            boendekostnaden, medan personer i småhus endast får ta upp viss
            del av den faktiska boendekostnaden. Bo­endekostnaden för ett
            småhus består av fastighetsskatt, schablonberäkna- de driftskostnader
            samt tomträttsavgäld och räntor på lån (avdrag skall göras med
            tre procentenheter enligt de nya reglerna). Endast lån med fastigheten
            som säkerhet får tas upp som boendekostnad vid ansökan om bostadsbidrag.
            Inte heller på denna punkt håller regeringen fast vid sina uppsatta
            målsättningar.
          </p>
          <p xml:id="i-A6k3wSsep6ZDo32drq36j7">
            Till sist gäller reglerna om att tre procentenheter av räntekostnaderna
            inte får inräknas i beräkningen av boendekostnaden. De tre procentenhe­terna
            är beräknade att motsvara förväntad inflation och långsiktig real
            förmögenhetstillväxt. Regeringen betonar att de gamla reglerna
            för bo­stadsbidrag innebar att bostadsbidragen subventionerade
            privat förmö- genhetsuppbyggnad. Även på denna punkt måste reglerna
            för bostadsbi­dragen ses över. De sista inflationsrapporterna
            under 1996 pekade på en viss deflation. Man kan inte förvänta
            någon högre inflation under 1997. Småhuspriserna har heller inte
            följt konsumentprisindex om man ser på de senaste 15 åren. När
            småhuspriserna låg som högst, 1991, låg de 4 % under uppgången
            i KPI. Sedan detta år har fastighetspriserna fallit med 15 % medan
            KPI stigit med 12 %. Mot denna bakgrund är det svårt att räkna
            med någon privat förmögenhetsuppbyggnad genom småhusägande. Regeln
            om de tre procentenheterna är svår att försvara.
          </p>
          <p xml:id="i-EqfmANTksRMwEn1vrzAZsk">
            Jag har i denna interpellation velat visa på några av de svagheter
            som uppenbart finns med de nya reglerna för bostadsbidrag.
          </p>
          <p xml:id="i-78Tk2oT5r9T6b1qJM579d5">
            Mot ovanstående bakgrund vill jag fråga statsrådet följande:
          </p>
          <p xml:id="i-Ks4cnnwdYQFjTtfuNczDz4">
            1. Vilka åtgärder ämnar statsrådet och regeringen vidta för att
            lindra effekterna för de familjer som på ett orättfärdigt sätt
            drabbats negativt av de nya reglerna för bostadsbidrag?
          </p>
          <p xml:id="i-8uiqqyTs1DFVevBovWb4B7">
            2. Vilka åtgärder ämnar statsrådet och regeringen vidta för att
            reglerna för bostadsbidrag skall överensstämma med de långsiktiga
            målsätt­ningar som är uppsatta för bostadsbidragen?
          </p>
          <p xml:id="i-Mj4rjYqx2g8kZ3cHBxtAii">
            3. Vilka åtgärder ämnar statsrådet och regeringen vidta för att
            åtminsto­ne nöjaktigt konsekvensberäkna effekterna av kommande
            regerings- förslag för barnfamiljer?
          </p>
          <p xml:id="i-HWxsrNMzEL1NhaGNNQb82x">
            4. Avser statsrådet och regeringen genomföra sådana förändringar
            att bostadsbidragen i framtiden kommer att beräknas på hushållets
            totala inkomst?
          </p>
          <p xml:id="i-KMrDkBtfRRH3D5pSXeD8uZ">
            5. Avser statsrådet och regeringen genomföra sådana förändringar
            att en familj med ett barn skall kunna bo på en bostadsyta större
            än 80 kvm och ändå behålla sitt fulla bostadsbidrag?
          </p>
          <note xml:id="i-576rxb3AhfbCJzLxC7k9xu" type="pageNumber">
            168
          </note>
        </div>
      </div>
    </body>
  </text>
</TEI>
