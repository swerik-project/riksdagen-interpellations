<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0335">
  <teiHeader>
    <fileDesc>
      <titleStmt>
        <title>export av försvarsmateriel</title>
        <author>Ola Karlsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:335 av Ola Karlsson (m) till statsrådet Leif Pag­rotsky om export av försvarsmateriel</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_329.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_330.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Ola Karlsson (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-JKZyQwnfkbK1njmH7h7T4h</idno>
          </person>
          <person gender="man">
            <persName>statsrådet Leif Pag­rotsky</persName>
            <idno>i-V19ff9MeDZhTGpv5xEprbu</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EoTmpxJQvUoGtyX4wYMx6k" corresp="i-JKZyQwnfkbK1njmH7h7T4h">
          <date when="1997-05-16"/>
        </correspAction>
        <correspAction type="received" xml:id="i-AMzUuJgDCnbsTBJtPKLazq">
          <note>date unknown</note>
          <name who="i-V19ff9MeDZhTGpv5xEprbu">Leif Pagrotsky</name>
        </correspAction>
        <correspAction type="questionStatus" subtype="answered" xml:id="i-3ATg6z5muUSp6xoVBPgbWo">
          <note>Besvarad</note>
        </correspAction>
        <correspAction type="answered" xml:id="i-Lxky3hzRWGtL8wcKuMkz3F">
          <date when="1996-06-09"/>
        </correspAction>
        <correspContext corresp="i-Lxky3hzRWGtL8wcKuMkz3F">
          <ref type="record" target="prot-199697--116">Prot. 1996/97:116</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SMTfoTnFVnYM87sNRgmNXt">
            Interpellation 1996/97:335 av Ola Karlsson (m) till statsrådet
            Leif Pag­rotsky om export av försvarsmateriel
          </p>
        </div>
        <div type="ipqSubmissionInfo">
          <p xml:id="i-RGUbcgLJjkQW9dBEtaLRFB">
            Inkom den 16 maj : Besvarad den 9 juni Prot. 1996/97:116
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E9qW8V69bfHCwT8weKsJcD">
            Sverige har ett starkt intresse av att bibehålla en stark och
            tekniskt avancerad försvarsindustri. För att detta skall vara
            möjligt fordras bättre möjligheter till samarbete med andra länders
            försvarsindustrier, fortsatta svenska materielbeställningar samt
            goda möjligheter till export och poli­tiskt stöd för detta. Jag
            har i en annan interpellation, till näringsminister Anders Sundström
            den 14 maj 1997, utvecklat frågor runt samverkan med andra länder
            och villkoren och behoven för detta.
          </p>
          <p xml:id="i-UNQCpFdWDUuKWegeTXSbNc">
            För att behålla en fortsatt stark svensk försvarsindustri bör
            förutsätt­ningar för samverkan med europeisk och amerikansk försvarsindustri
            förbättras. Då måste regelverket för detta och för export av sådant
            mate­riel, ses över i syfte att möjliggöra ett utökat samarbete.
          </p>
          <p xml:id="i-AzufKa7CPS41yQ9Tw6LyzW">
            Det finns redan i dag ett antal intressanta samarbetsprojekt
            mellan svensk och annan europeisk försvarsindustri. Bofors och
            franska Giat samarbetar om Bonussystemet, en målsökande pansarbekämpande
            strids- del. Saab och brittiska BAE samarbetar om JAS-Gripen.
            Hägglunds och finska Vamos samarbetar om ett granatkastarbärande
            stridsfordon. Artil- lerilokaliseringsradarn Artur som utvecklas
            -i samarbete mellan svensk och norsk industri är ytterligare ett
            exempel.
          </p>
          <p xml:id="i-V1udYcGrhiVgnuSucq93E5">
            Ett antal förutsättningar krävs för att samarbete med andra länders
            försvarsindustri skall bli framgångsrikt. Svensk industri måste
            tillföra viktig kompetens, de fordrar fortsatta utvecklingssatsningar
            samt att kompetensområden inte prioriteras bort. Det kräver också
            samsyn mellan länderna vad gäller tillåtna exportområden. Svenskt
            deltagande kommer inte att vara intressant om det innebär att
            viktiga exportmarknader inte blir tillgängliga.
          </p>
          <p xml:id="i-L2XF8CvDo5GsHjY1RVBUcz">
            Det blir exempelvis svårt att sälja luftvärnssystem till norska,
            austra­liska eller kanadensiska varv för montering på fartyg för
            vidareexport. Tillämpningen av regelverken för export tillämpas
            olika varför montering av svenska luftvämspjäser begränsar exportmöjligheterna
            till färre kunder än vad t.ex. det norska regelverket medger.
            Det blir då bättre att köpa och montera luftvämspjäser från länder
            med exportregler som harmonierar bättre med de norska, australiska
            eller kanadensiska.
          </p>
          <p xml:id="i-AK5a6ExC3bZ9Nku798eCKx">
            Teknisk utveckling av försvarsmateriel betalas ofta direkt av
            kunden. I ökande utsträckning betalas dock delar av utvecklingskostnaderna
            av försvarsindustrin själv.
          </p>
          <p xml:id="i-DCJjViS2r5rojCt8UKNsBb">
            Vid egenutveckling måste kostnaden för varje nytt steg betalas
            av för­säljningsintäkterna från föregående modell och utvecklingssteg.
            Eftersom det svenska försvaret inte självklart anskaffar varje
            ny modell måste in­dustrin hitta andra köpare, utanför Sverige,
            som genom sina köp betalar för nästa steg i utvecklingen. För
            att bevara och utveckla kompetensen krävs en kontinuerlig verksamhet.
            Det är därför nödvändigt att driva och betala utveckling även
            under de perioder svenska försvaret inte gör an­skaffningar. Detta
            kräver att det finns tillräckligt många kunder att expor­tera
            till. Exporten kommer i en framtid med minskande svenska beställ­ningar
            att vara helt avgörande för möjligheten att upprätthålla kompeten­sen
            inom försvarsindustrins olika delar.
          </p>
          <p xml:id="i-YYdEF9Dk6tDTQyAP69gTMx">
            Exporten har gjort det möjligt för industrin att under perioder
            med små och få beställningar från det svenska försvaret hålla
            beläggningen uppe både i verkstäder och på utvecklingsavdelningar.
            Den svenska för­svarsindustrin har gjort det möjligt för det svenska
            försvaret att skaffa vapensystem anpassade till svenska förhållanden
            samt till ett fördelaktigt pris. Jämförelser med andra länders
            köp av svenska vapensystem visar att det svenska försvaret erhållit
            mycket kostnadseffektiva lösningar.
          </p>
          <p xml:id="i-5SZnvRYXwhKWndfJKw8jgK">
            Försvarsmateriel är politiska varor. De är omgärdade med ett
            starkt politiskt regelverk och det är stater eller statliga myndigheter
            som är köpare. För att export av svenska varor skall bli framgångsrik
            krävs det därför, förutom att produkterna har kvalitet - och är
            kostnadsmässigt konkurrenskraftiga, ett regelverk som tillämpas
            på ett likartat sätt som våra konkurrentländer.
          </p>
          <p xml:id="i-CjeyyvCztRNvJJsUgU1t75">
            Med anledning av ovanstående vill jag därför ställa följande
            fråga:
          </p>
          <p xml:id="i-Ntvj8HbuL1q8u2UqtrjCfm">
            Vilka åtgärder är statsrådet beredd att vidta för att harmoniera
            både regelverk för export och dess tillämpning med våra grannländer?
          </p>
        </div>
      </div>
    </body>
  </text>
</TEI>
