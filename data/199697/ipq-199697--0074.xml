<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0074">
  <teiHeader>
    <fileDesc>
      <titleStmt>
        <title>ubåtar</title>
        <author>Annika Nordgren (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:74 av Annika Nordgren (mp) till försvarsminis­tern om ubåtar</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_70.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_71.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_72.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_73.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_74.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Annika Nordgren (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-WhkYyHkAQJinZzBj9xsEfU</idno>
          </person>
          <person gender="man">
            <persName>försvarsminis­tern</persName>
            <idno>i-8rjVavTFp7UjLy1RbrHnia</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LpUWohGCArkLXPjXAAs8Sz" corresp="i-WhkYyHkAQJinZzBj9xsEfU">
          <date when="1996-11-14"/>
        </correspAction>
        <correspAction type="received" xml:id="i-43VbDULssHBsneFfqpXB7g">
          <note>date unknown</note>
          <name>försvarsminis­tern</name>
        </correspAction>
        <correspAction type="questionStatus" subtype="answered" xml:id="i-FpdCCvh3pPkgaiSz6Ksnd7">
          <note>Besvarad</note>
        </correspAction>
        <correspAction type="answered" xml:id="i-JF3VXKwqriJgAiXVY3e4SE">
          <date when="1996-12-03"/>
        </correspAction>
        <correspContext corresp="i-JF3VXKwqriJgAiXVY3e4SE">
          <ref type="record" target="prot-199697--037">Prot. 1996/97:37</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GhbpNfw92wbMXbR77Sni3m">
            Interpellation 1996/97:74 av Annika Nordgren (mp) till försvarsminis­tern
            om ubåtar
          </p>
        </div>
        <div type="ipqSubmissionInfo">
          <p xml:id="i-RjLC4Uz833577tRqD5yomf">
            Inkom den 14 november : Besvarad den 3 december Prot. 1996/97:37
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BWwuo41ewuxWFRR3QadF5W">
            Internationellt
          </p>
          <p xml:id="i-WC9JQKByTqTcgLWVBE8bBz">
            Det finns i dag ca 425 konventionella ubåtar i 45 flottor i världen.
            Många stater planerar att förnya sina ubåtsflottor, andra skall
            för första gången anskaffa ubåtar. Denna utveckling är mycket
            oroväckande. Ubåts- vapnet är mest känt ”som ett anfallsvapen”
            (Ulf Samuelsson, Under svenskt flagg nr 2/1995, s. 10) och det
            är lämpat för ”överraskningsattacker i fientligt vatten” (Kockums
            marknadschef Perti Kinnunnen, The Muslim, den 24 januari 1994).
          </p>
          <p xml:id="i-H7AtdbbavLkSBDbr1nFqhh">
            Den amerikanska flottan uttryckte för några år sedan oro över
            att så många stater i tredje världen planerar att anskaffa konventionella
            ubåtar, som kan användas i olika konflikter. ”Vi förutser att
            det kommer att bli ett växande problem”, sade en representant
            för US Navy (Jane's Defence Weekly, 7 april 1990).
          </p>
          <p xml:id="i-MfyPvoUzJUCj8BQpRmYQP3">
            Ubåtar är ett mycket effektivt och offensivt vapen i krig. Det
            kan ope­rera långt inne på en annan stats territorium, som en
            del i krigsförberedel­ser eller i ett anfallskrig.
          </p>
          <p xml:id="i-2V2b57uZW85TGhgZZs1BCo">
            Med tanke på ubåtarnas möjliga offensiva kapacitet och destabilise-
            rande funktion bör Sverige, enligt Miljöpartiet de grönas uppfattning,
            helt upphöra med utveckling och export av ubåtar.
          </p>
          <note xml:id="i-CFhsjkAGfkCgZjwJ6Z2NwK" type="margin">
            Interpellationer1996/97:1 -372
          </note>
          <note xml:id="i-ECb2GJT6S3kkyaKpVGj6QX" type="pageNumber">
            71
          </note>
          <note xml:id="i-RgvZUuUu85ysrAtT8S4GN" type="margin">
            Interpellationer1996/97:1 -372
          </note>
          <note xml:id="i-NQUWFj8BHy4x8y1kQooqX3" type="pageNumber">
            72
          </note>
          <p xml:id="i-J28Dx6t1X1rVPdEmya5pVC">
            Sverige
          </p>
          <p xml:id="i-XG8iFEQpVS56LZ7beMKmtK">
            Inriktningen från 1992 års försvarsbeslut, om anskaffning av
            Ubåt 2000, har rivits upp. Regeringen föreslår att ubåtsflottan
            skall redu­ceras från tolv till högst nio ubåtar, varav två skall
            ligga i materielbered- skap.
          </p>
          <p xml:id="i-6r3hxwgkfx9rtPXypymdpM">
            Olika regeringar har redan satsat totalt ca 170 miljoner kronor
            på studier och projektering av en ny generation av ubåtar, Ubåt
            2000. Men bantningen av ubåtsflottan, som är ett positivt förslag
            i försvarsproposi­tionen, måste automatiskt innebära att utvecklingen
            av Ubåt 2000 stop­pas. Med nuvarande inriktning kommer nämligen
            inte marinen att ha behov av ytterligare ubåtar under ca 25 år.
            En modern ubåt har, om den moderniseras, en livstid på ca 40 år.
            (Enligt vad FMV planerade 1992 skulle de moderniserade Sjöormen-ubåtarna
            tjänstgöra i 42 år.)
          </p>
          <p xml:id="i-RcDczd6nZ683fW6WVpR19P">
            Om några år kommer den svenska marinen att ha:
          </p>
          <p xml:id="i-EL2Fd6NPJPCKqjPodhAyha">
            • Tre helt moderna Gotlandsubåtar, som kan vara i tjänst till
            någonstans mellan 2030 och 2040.
          </p>
          <p xml:id="i-62DaLzuGJP2s1qqyM6JuGr">
            • Fyra Västergötlandsubåtar, som togs i bruk mellan 1987 och
            1990 och som kan vara i tjänst till någonstans mellan 2025 och
            2030.
          </p>
          <p xml:id="i-LgqaqRnKCsV1VKFk5ov196">
            • Två Näcken- eller Sjöormen-ubåtar i materielberedskap.
          </p>
          <p xml:id="i-aSzKhnVxHMa9ind4EV8aL">
            Detta betyder alltså att det, med nuvarande beslut om sju ubåtar
            i ak­tiv tjänst, kommer att dröja minst 25 år innan Sverige får
            ett behov av nyanskaffning av ubåtar.Omställning av Kockums ubåtstillverkning
          </p>
          <p xml:id="i-8zdjdRvwjApoxQipdgZ1kS">
            I försvarspropositionen konstateras att det ”är rimligt att staten
            försö­ker underlätta industrins anpassningsåtgärder under ett
            övergångsskede” (s. 159).
          </p>
          <p xml:id="i-T5VESKnHFhdBKnQMPqjHHj">
            Kockums har nyligen beslutat att flytta sin ubåtsverksamhet från
            Malmö till Karlskrona. Ett stort antal anställda har varslats.
            Kockums ubåtstillverkning har varit helt beroende av den svenska
            försvarspolitiken och politiska beslut. När nu riksdagen inte
            fattar beslut om att satsa ytter­ligare på Ubåt 2000, bör den
            i stället använda riktade insatser för att möjliggöra en omställning
            av Kockums till civil tillverkning. Projekteringen av Ubåt 2000
            och projektet Viking
          </p>
          <p xml:id="i-7kmLPppMZbvNii5ARyscDr">
            I augusti 1994, strax innan riksdagsvalet, avsatte den borgerliga
            rege­ringen 120 miljoner kronor till Kockums för fortsatta studier
            och projek­tering av Ubåt 2000. Eftersom regeringen inte längre
            föreslår en fortsatt satsning på nya ubåtssystem, måste FMV enligt
            min mening få i uppdrag att försöka förhandla tillbaka delar av
            de beviljade pengarna och under­söka de ekonomiska konsekvenserna
            av att riva upp kontraktet med Kockums.
          </p>
          <p xml:id="i-Dui5RfEN9Yjce3SmwRBMiF">
            Det svenska engagemanget i projektet Viking fortsätter trots
            att det, med nuvarande beslut om sju ubåtar i aktiv tjänst, kommer
            att dröja minst 25 år innan Sverige får ett behov av nyanskaffning
            av ubåtar.
          </p>
          <p xml:id="i-W5XTD8xBX9zXHkjXswkqpe">
            Frågan är om Kockums skall få utveckla nya ubåtar enbart för
            ex­portmarknaden. Företrädare för Kockums har vid olika tillfällen
            förklarat att de önskar samarbeta med utländska företag om att
            gemensamt utveck­la nya ubåtar. Men en konsekvens av den föreslagna
            neddragningen av den svenska ubåtsflottan måste bli att sådana
            samarbetsprojekt förbjuds. Och detta av flera olika skäl.
          </p>
          <p xml:id="i-LjzUsgr5ymjNkfv5gy1LT7">
            För det första är det inte tillåtet med produktutveckling enbart
            för ex­portmarknaden. I den senaste propositionen om export av
            krigsmateriel
          </p>
          <p xml:id="i-HKkeAdFtAJ7u9t7RqWpUVo">
            återges krigsmaterielexportutredningens ”konstaterande, att någon
            ut­veckling och tillverkning enbart inriktad på exportmarknaden
            inte bör få förekomma------” (1991/92:174, s. 143).
          </p>
          <p xml:id="i-VhcDV54vKtgwgzPGtaX5o6">
            Och i en riksdagsdebatt den 18 november 1994 gav regeringen,
            via utrikeshandelsministern Mats Hellström, en klar ”signal” till
            företagen: ”Det är inte tillåtet med export av produkter som enbart
            skall exporteras och icke försäljas i Sverige”.
          </p>
          <p xml:id="i-7k8bMe6HrPrqMz6CwTfoTe">
            För det andra sades i 1992 års försvarsbeslut att det är ”ytterst
            angelä­get att vi inom landet kan bibehålla nyutvecklingskapacitet
            för ubåtssys­tem”. Denna formulering, om ubåtssystem, återfanns
            inte i försvarsbe- redningens betänkande. I stället ansåg försvarsberedningen
            och senare också regeringen i försvarspropositionen i oktober
            1995 att ”en inhemsk kompetens bör säkerställas inom områdena------undervattensteknik
            (försvenska förhållanden)” (prop. 1995/96:12, s. 135).
          </p>
          <p xml:id="i-6GcuR8Ej3FskAHvVVMHXvX">
            Försvarsberedningen och regeringen bytte alltså ut ordet ”ubåtssystem”
            mot ”undervattensteknik”, vilket var en klar markering och en
            konsekvens av den föreslagna nedskärningen av ubåtsflottan. Med
            undervattensteknik avsågs andra system än ubåtar.
          </p>
          <p xml:id="i-H4Z9xG9go8EXFD5jMLd9Lc">
            I den nu aktuella försvarspropositionen finns det en formulering
            om att ”Fortsatt kompetens skall säkerställas inom ubåtsområdet”
            (s. 74 och 158), men formuleringen från 1992 om ”nyutvecklingskapacitet
            för ubåtssystem” lyser med sin frånvaro.
          </p>
          <p xml:id="i-79Q3hSgv5wih49RQzBoo9V">
            Beträffande de försvarsteknologiska satsningarna så ingår ”undervattensteknik”
            bland de prioriterade basområdena (s. 157). Men av sammanhanget
            framgår att dessa basområden inte omfattar nyutveck­lingskapacitet
            för ubåtar. Regeringen skriver nämligen att ”försvarsmaktens tekniksatsningar
            är inriktade på de i försvarsbeslutets första etapp prioriterade
            baskompetenserna------undervattensteknik —
          </p>
          <p xml:id="i-2Z4sV3fSmqpSWxvHy1Efsa">
            (s. 158), och några ekonomiska satsningar på nyutveckling av
            ubåts­system kommer det säkerligen inte att ske. Med ”undervattensteknik”
            avses i sammanhanget helt enkelt inte ubåtar.
          </p>
          <p xml:id="i-XTr5b3dQEb1pAaCSCMcEEz">
            För det tredje skulle ett samarbete mellan Kockums och ett utländskt
            företag om fortsatt ubåtstillverkning strida mot riksdagens beslut
            från december 1995 om att ”internationellt samarbete inom materielområdet
            i form av gemensam anskaffning bara bör ske för sådana materielsystem
            där Försvarsmaktens behov bedöms kvarstå även vid förändrade förhål­landen”.
            (1995/96:UFöUl, s. 64).
          </p>
          <p xml:id="i-Jk47Rcf7VpZW8SSCPMiRvr">
            Regeringen förutsatte alltså att också den svenska försvarsmakten
            skulle inhandla ett samtillverkat vapensystem. Och för att samarbetspro-
            jektet skulle få äga rum krävdes dessutom att ”försvarsmaktens
            behov bedöms kvarstå även vid förändrade förhållanden”.
          </p>
          <p xml:id="i-DNkKheRdNhxZeXoKVzyRmV">
            Ett samarbetsprojekt mellan Kockums och utländskt företag skulle
            varken uppfylla det första eller det andra av dessa villkor.
          </p>
          <p xml:id="i-KtBQnfqfJceLSkJUrQFWG2">
            Sammantaget är det uppenbart att ett samarbete mellan Kockums
            och utländskt företag om utveckling av en ny ubåtsgeneration skulle
            strida mot både hittillsvarande praxis och riktlinjerna för krigsmaterielexport.
            Enligt Miljöpartiet de grönas mening vore det förstås också orimligt
            att godkänna utveckling av en ny ubåt enbart för exportmarknaden,
            med hänvisning till att det inte kan uteslutas att Sverige någon
            gång i en avläg­sen framtid får behov av ytterligare ubåtar.
          </p>
          <p xml:id="i-N4oBDCkJ6MG96K9wdCfarc">
            Försvarsberedningen föreslog att den svenska ubåtsflottan skulle
            re­duceras från tolv till sju ubåtar, vilket skulle omöjliggöra
            Ubåt 2000.
          </p>
          <note xml:id="i-DjxUBLmXnYQXdnXy5MmNHt" type="margin">
            Interpellationer1996/97:1 -372
          </note>
          <note xml:id="i-DZ2MKi5B9267Piu1UhVfiQ" type="pageNumber">
            73
          </note>
          <note xml:id="i-7eSgDoEPsTzq7yEykdr6kY" type="margin">
            Interpellationer1996/97:1 -372
          </note>
          <p xml:id="i-KTAmp716tGfM7LaCkbot1J">
            Regeringen vacklade något och föreslog i försvarspropositionen
            hösten 1995 att Sverige skall ha ”högst nio”. Det tolkades av
            vissa som att rege­ringen öppnade dörren för en framtida beställning
            av två stycken Ubåt 2000. Detta dementerades dock av både Anders
            Svärd (c) och Britt Bohlin (s) i riksdagen. I den nya försvarspropositionen
            nämns inte Ubåt 2000, som för svenskt vidkommande nu måste betraktas
            som avfär­dat.
          </p>
          <p xml:id="i-CnPMUpBtSN4JgMGitZtXFP">
            Med stor förvåning har jag fått ett motsatt besked via Kockums
            per­sonaltidskrift (den 18 oktober 1996). Där står det: ”Till
            detta kommer positiva signaler från FMV - vilket innebär att Ubåt
            2000-projektet skall köras vidare - med inriktning mot ett samnordiskt
            projekt, Viking, fort­sätter Gunnar Öhlund”.
          </p>
          <p xml:id="i-dwqbQnJMXajB5n3UYoTZ8">
            Det betyder att Kockums anser sig ha fått signaler om att satsningarna
            på Ubåt 2000 i själva verket är en del av Kockums samnordiska
            projekt för att utveckla en ny ubåtsgeneration, ubåten Viking!
          </p>
          <p xml:id="i-TB5nAMSUM91Bv8TuRSR881">
            I personaltidningen kan man också läsa: ”Det samnordiska projektet
            Viking har utvecklats väl under året. Marincheferna i respektive
            land träffades nyligen och projektläget redovisades. Kockums har
            nu fått i uppdrag att genomföra ytterligare utredning och komplettering
            i ärendet fram till december, då marincheferna planerar att ha
            nästa avstämning.”
          </p>
          <p xml:id="i-9UocK3muMjhpMjs9snnoGY">
            Detta är helt enkelt obegripligt. Samtidigt som riksdagen inom
            kort kommer att fatta beslut om att skära ned ubåtsflottan, vilket
            betyder att det inte blir nya ubåtsinköp under en mycket lång
            period, så ger staten bidrag till Kockums för att utveckla en
            ny ubåt. Vad är det som pågår?
          </p>
          <p xml:id="i-Ai8KMi8BDRcD2Yca643Fyz">
            I ”Nytt Malmö” står också att den inneliggande orderstocken inklude­rar
            halvtidsmodernisering av Näcken. Det verkar enligt min mening
            ab­surt att satsa pengar på en halvtidsmodernisering av ubåtar
            som skall hållas i materielberedskap.
          </p>
          <p xml:id="i-Wxe6RZ1HQQimnzXcKY3g6A">
            Jag vill fråga försvarsministern:
          </p>
          <p xml:id="i-LMvVjJm8XKs5zcGoyptrWB">
            1. Avser försvarsministern genomföra en långsiktigt bättre investering
            genom att hjälpa Kockums att ställa om från ubåtstillverkning
            till civil tillverkning, i stället för att fortsätta avsätta pengar
            för utveckling och vidmakthållande av ubåtskompetensen?
          </p>
          <p xml:id="i-Gpm1AcMmzSBp8dAWwx6vCV">
            2. Avser försvarsministern undersöka möjligheten att bryta kontraktet
            med Kockums, om fortsatta studier och projektering av Ubåt 2000,
            så att statsmakterna kan få tillbaka en del av de satsade 120
            miljoner kronorna för att exempelvis användas till stöd för omställning
            av Kockums till civil produktion?
          </p>
          <p xml:id="i-2boD7gB9buUVEu4rGrXUeP">
            3. Avser regeringen att avsätta pengar på vidmakthållande av
            kompetens eller utveckling av ubåtar när det står klart att det
            inte kan bli fråga om nya beställningar till den svenska försvarsmakten
            förrän om ca 25 år?
          </p>
          <p xml:id="i-WYjz1EaP2ZYy32iXJQ2DRF">
            4. Avser regeringen fortsätta med det svenska engagemanget i
            projektet Viking och i så fall varför?
          </p>
          <p xml:id="i-QVgAorGXcmU5J1uA1fA8ig">
            5. Avser regeringen avsätta några statliga pengar till projektet
            Viking under den kommande försvarsbeslutsperioden?
          </p>
          <p xml:id="i-6GqCfzBzqFtTSEuSUJZuYX">
            6. Avser regeringen genomföra en halvtidsmodernisering av Näcken-
            ubåtama?
          </p>
          <note xml:id="i-JKt8AfzWHXFVv4Mr9wYxL4" type="pageNumber">
            74
          </note>
        </div>
      </div>
    </body>
  </text>
</TEI>
