<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0134">
  <teiHeader>
    <fileDesc>
      <titleStmt>
        <title>näringsklimatet</title>
        <author>Per Westerberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:134 av Per Westerberg (m) till näringsministern om näringsklimatet</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_128.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_129.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Westerberg (m)</persName>
            <state ref="unknown" type="partyAffiliation">
              <desc>m</desc>
            </state>
            <idno>i-D74cdq6EQpWG5dWigfnSSw</idno>
          </person>
          <person>
            <persName>näringsministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VUmGw9dFJUivmtpr9xwXuF" corresp="i-D74cdq6EQpWG5dWigfnSSw">
          <date when="1996-01-30"/>
        </correspAction>
        <correspAction type="received" xml:id="i-MxToZNCgJ9Mdr8NJfGoiUM">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-WD1SBhCPenNRRdSBBVKo7h">
          <note>Besvarad</note>
        </correspAction>
        <correspAction type="answered" xml:id="i-D2RkZsZsnA5AKQfb1wHgWv">
          <date when="1996-02-25"/>
        </correspAction>
        <correspContext corresp="i-D2RkZsZsnA5AKQfb1wHgWv">
          <ref type="record" target="prot-199697--068">Prot. 1996/97:68</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FmAeU9LqVDoxN6WxxC5TJx">
            Interpellation 1996/97:134 av Per Westerberg (m) till näringsministern
            om näringsklimatet
          </p>
        </div>
        <div type="ipqSubmissionInfo">
          <p xml:id="i-S2yq8o26KTZrsrUK9PPkys">
            Inkom den 30 januari : Besvarad den 25 februari Prot. 1996/97:68
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RiFMgUxf2DbKpEw9fmnoJ2">
            Sedan Socialdemokraterna tog över regeringsansvaret hösten 1994
            har företagarna i Sverige fått se klimatet hårdna. Förutsättningarna
            för företagandet har inte stått överst på regeringens agenda,
            och följdriktigt har därför en rad förslag presenterats som inte
            bara försvårat nystartande av företag, utan även i många fall
            lett till konkurser eller uppskjutna ex- pansionsplaner.
          </p>
          <p xml:id="i-K4rvMjZhh8sX3hbRt1KyLZ">
            På få områden har avståndet mellan ord och handling varit lika
            stort som i regeringens näringspolitik. I grunden handlar det
            om en ovilja att verkligen förbättra förutsättningarna för företag
            och företagande. Den privata näringssektorns andel av vår samlade
            produktion måste växa för att välståndet skall öka i Sverige,
            men det sker inte genom höjda skatter, omfattande regleringar
            eller oklar konkurrenslagstiftning som tillåter att statlig och
            kommunal näringsverksamhet tränger ut privat entreprenör­skap.
          </p>
          <p xml:id="i-TENhm8bkFL2sZGLB9B8kGu">
            I Sverige finns tusentals idéer som kan förverkligas och många
            av dessa skulle alldeles säkert kunna utvecklas till nya, växande
            företag. Det är dessa företag som bygger framtidens välstånd.
            Om inte näringsklimatet är tillräckligt gott avstår många från
            att förverkliga idéerna. Andra kanske väljer att förverkliga sina
            idéer utomlands. Sverige som är en liten och öppen ekonomi borde
            t.ex. inte visa överskott i handeln med patenrätter och licenser.
            Detta betyder att många idéer som skulle kunna utvecklats i Sverige
            i stället utvecklats utomlands. Ett av de avgörande hindren för
            detta är de höga skatterna som gör hårt arbete och företagande
            olönsamt.
          </p>
          <p xml:id="i-5Hc6rdF59VUfV77DKh9tsz">
            År 1996 var ett svart år på arbetsmarknaden. I december 1996
            var sammanlagt 13,4 % av arbetskraften arbetslös eller sysselsatt
            i någon form av arbetsmarknadspolitisk åtgärd. Motsvarande siffra
            för december 1995 var 12,8 %. Samtidigt ökade antalet varsel med
            30 % och antalet nyanmälda platser minskade med en sjättedel.
            Arbetslösheten vände uppåt, både i absoluta och relativa tal.
            Det var bara den i förhållande till 1995 gynnsamma inledningen
            på året som förhindrade att årsmedeltalen skulle förvärras ytterligare.
            I statistiken återfinns de stora förlorarna bland kvinnor och
            invandrare, medan kategorierna män och ungdomar klarat sig något
            bättre. Den för samtliga kategorier genomsnittliga in- skrivningstiden
            ökade från 531 till 590 dagar. Siffrorna talar sitt tydliga
          </p>
          <note xml:id="i-HWLnxrrCdEoMgMtpzYnSqr" type="margin">
            Interpellationer1996/97:1 -372
          </note>
          <note xml:id="i-8i3KwBBjkpTL7aicfQ7DSv" type="pageNumber">
            129
          </note>
          <note xml:id="i-Q3hg6xqW9e39cZ6cAmHdZz" type="margin">
            9 Interpellationer 1996/97:1-372
          </note>
          <note xml:id="i-DFoGYR5omhmencP3p6dmkR" type="margin">
            Interpellationer1996/97:1 -372
          </note>
          <note xml:id="i-3n2TrsJZn2wEFfUcJeCgxa" type="pageNumber">
            130
          </note>
          <p xml:id="i-Dvor2mNhKSEUfWdoEiNoBj">
            språk. Regeringens målsättning att halvera arbetslösheten till
            år 2000 förefaller bli tomt prat. Om man skall tro regeringens
            prognoser i finans­planen verkar inte ens regeringen själv tro
            att den kommer att lyckas bekämpa arbetslösheten.
          </p>
          <p xml:id="i-ADFbnUdvVCstfjd2j2i7Ht">
            Antalet nystartade företag var 1 % lägre 1996 än 1995. Trots
            att anta­let konkurser minskade något under 1996 var det fler
            anställda som be­rördes av dem. När den nuvarande regeringen tog
            över 1994 hade Sverige passerat vändpunkten. Nu när siffrorna
            pekar nedåt och prognoserna revideras för att inte vara för optimistiska
            har statsministern och finans­ministern gjort uttalanden i syfte
            att verka lugnande. I samma stund fort­sätter dock räntorna uppåt
            och svenska företagare kastas åter mellan hopp och förtvivlan.
            Stabil ekonomisk utveckling är knappast något som kän­netecknar
            Sverige, och det gör företagandets villkor svårare.
          </p>
          <p xml:id="i-6uffCHxNYyDi1SmTZUXBSv">
            Som exempel på att företagarna fått det svårare kan två beslut
            särskilt lyftas fram. Dels gäller det förändringarna av reglerna
            för momsinbetal- ning, dels gäller det den förlängda sjuklöneperioden.
            Genom att förändra momsinbetalningen så att den avser fakturadatum
            och inte likviddatum tvingar man företagare att låna ut pengar
            till staten. Detta är ytterst all­varligt, inte minst för små
            och medelstora företag där likviditeten inte alltid medger utlåning
            av företagets medel. Många har därför varit nödsa­kade att utnyttja
            eller skaffa krediter för att vara tillförsäkrade om att likvida
            medel finns tillgängliga i företaget, andra har gått i konkurs.
            Det kanske bäst fångas av Peter Smedman, vd för Ackordscentralen,
            som i Industriforum sade ”De skärpta reglerna för momsinbetalningar
            förorsa­kade ett antal alldeles onödiga konkurser.” Införandet
            av ytterligare två veckors sjuklöneperiod, till totalt fyra veckor,
            ökar riskerna dramatiskt för en företagare som tänker nyanställa.
            Detta slår likaledes främst mot små och medelstora företag där
            en ödets nyck kan ställa en arbetsgivare utan den personal som
            ändå skall uppbära lön. Förändringen försvårar beslut om nyanställning
            och förhindrar expansion i företagen. Många företagare uppvisar
            nu en alarmerande trötthet.
          </p>
          <p xml:id="i-3dLkEvKWXpeyFpw77CPDJ5">
            Mot bakgrund av det ovanstående vill jag fråga näringsministern:
          </p>
          <p xml:id="i-JdxfDwsnX1aMKUbbo4g3zi">
            Vad avser näringsministern göra för att förbättra näringsklimatet
            i Sverige?
          </p>
        </div>
      </div>
    </body>
  </text>
</TEI>
