<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0067">
  <teiHeader>
    <fileDesc>
      <titleStmt>
        <title>statsministerns uttalanden i Kina</title>
        <author>Göran Lennmarker (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1996/97:67 av Göran Lennmarker (m) till statsministern om statsministerns uttalanden i Kina</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_59.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_60.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199697/pages/ip_199697_61.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Göran Lennmarker (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-9sbggAkNaaFH8ywMWFbLEk</idno>
          </person>
          <person gender="man">
            <persName>Göran Persson</persName>
            <idno>i-3kVCtR7mCK6mW2F6oaBMR5</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4n4QD2XLTVDTZehRHLv9Er" corresp="i-9sbggAkNaaFH8ywMWFbLEk">
          <date when="1996-11-08"/>
        </correspAction>
        <correspAction type="received" xml:id="i-FFX2GCEjqxL5G8zv5BJ9GP" corresp="i-3kVCtR7mCK6mW2F6oaBMR5">
          <note>date unknown</note>
        </correspAction>
        <correspAction type="questionStatus" subtype="unknown" xml:id="i-DaqVKozYdQEied8f6Z5bdj">
          <note>Förfallen</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BaEnpbRfiZTMyMerBwKcvY">
            Interpellation 1996/97:67 av Göran Lennmarker (m) till statsministern
            om statsministerns uttalanden i Kina
          </p>
        </div>
        <div type="ipqSubmissionInfo">
          <p xml:id="i-LQq6cm5SezLn2ZRR2RMrKm">
            Inkom den 8 november Förfallen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7gtH7h5F1EpJPUXAJPgzdj">
            Statsministern har vid ett officiellt framträdande i Folkrepubliken
            Ki­na hyllat landets politiska stabilitet och jämfört denna med
            den osäkerhet som följer av den ryska demokratiseringsprocessen.
          </p>
          <p xml:id="i-WjubBorGdKEUzGSZJ24pdh">
            Statsministerns uttalande är fel i sak. Det bygger på en bristande
            ana­lys. Diktatur är inte mer stabilt än demokrati. Tvärtom är
            den långsiktiga stabiliteten också inom ekonomin beroende av att
            det finns en folklig förankring för såväl samhällssystemet i dess
            helhet som det ekonomiska systemet. En stabil marknadsekonomi
            finns enbart i demokratier.
          </p>
          <p xml:id="i-4KWtUQi2vayNQqsv5kX7u4">
            Statsministern jämför med det ryska ledarskapet som skall ta
            sig ige­nom en besvärlig tid. Detta ryska ledarskap, som utsetts
            i demokratiska val, har att ta hänsyn inte bara till en folkopinion
            utan också till möjliga nya val kanske redan till våren. Denna
            demokratiskt betingade osäkerhet blir i statsministerns framställning
            något negativt.
          </p>
          <p xml:id="i-4XhXJJpE5J6RpppkBnSEyR">
            Statsministerns uttalanden förringar värdet av demokratiseringen
            i Ryssland. De krafter i Ryssland som förespråkar auktoritärt
            styre eller ren diktatur för att främja stabilitet kan finna stöd
            i den svenske statsminis­terns uttalande. Statsministern lär i
            Moskva också ha uttalat sig mycket positivt om kommunistledaren
            Zjuganov, som enligt många ryska demo­krater står för en närmast
            nationalsocialistisk politik.
          </p>
          <p xml:id="i-LnrDWZa8P4FksEMdv2AM2X">
            Särskilt uppseendeväckande är att statsministern betonar att
            folkre­publikens ledning lägger ut prognoser för de kommande 15
            åren med ett självförtroende som enbart den kan besitta som vet
            att man kommer att infria dessa prognoser. Orsaken till att den
            politiska ledningen i Folkre­
          </p>
          <p xml:id="i-YLjeaNZV8G56VpUvqq9WAJ">
            publiken Kina kan ha ett sådant långt perspektiv är att landet
            är en enpar- tidiktatur där landets befolkning inte har möjlighet
            att i val ändra upp­gjorda planer.
          </p>
          <p xml:id="i-61z6UnbHN1cV3JGddyjyyt">
            Genom att prisa den politiska stabiliteten i Folkrepubliken Kina,
            som utgör en enpartidiktatur, har Sveriges statsminister ställt
            sig på regimens sida i förhållande till dem som i Kina kämpar
            för demokrati och mänskli­ga rättigheter och som anser att Folkrepublikens
            politiska system inte skall vara stabilt utan radikalt ändras.
          </p>
          <p xml:id="i-UPwrdsogpaUpnAMFYG6H2t">
            Statsministern har hävdat att utvecklingen i Kina har blivit
            bättre det senaste decenniet. Även detta är fel. Massakern på
            Himmelska Fridens Torg i juni 1989 innebar ett avbräck för den
            demokratiseringsprocess som de omfattande ekonomiska reformerna
            hade initierat. Situationen i Folkrepubliken Kina var betydligt
            friare våren 1989 än vad den är i dag. Rapporterna om förtrycket
            och om övergrepp mot de mänskliga rättighe­terna har inte minskat
            enligt samfälld bedömning av experter på området.
          </p>
          <p xml:id="i-RxhFGrGvAxKjL89q92ZqJa">
            I Asien förs en debatt om demokrati kontra en auktoritär stabilitet.
            I denna hävdar auktoritära regimer eller diktaturer att demokratin
            skapar instabilitet och därmed bör hindras eller fördröjas. Företrädare
            för de många demokratiska länderna i regionen hävdar motsatsen
            och pekar på sina egna framgångar som stöd för detta. Genom statsministerns
            uttalande har Sverige i denna debatt hamnat på samma sida som
            de auktoritära krafterna och diktaturerna.
          </p>
          <p xml:id="i-JPYgtVqRmKcebjuGUuaFhj">
            För de demokratiska krafterna i Ryssland och i Folkrepubliken
            Kina innebär statsministerns uttalanden att Sverige ställer sig
            som förespråkare för ett antidemokratiskt stabilitetstänkande
            i Ryssland och på regimens sida i Folkrepubliken.
          </p>
          <p xml:id="i-SPmWGWR2r66Vgw472YvPq1">
            Regeringen har tidigare valt att bortse från statsministerns
            uttalanden, t.ex. de som i våras gjordes i Tallinn och Riga. Frågan
            är om statsminis­terns uttalanden i Kina på motsvarande sätt kommer
            att rensas bort som ett uttryck för Sveriges officiella politik.
          </p>
          <p xml:id="i-2Rr1qDwP9AqjEode6rvjQo">
            Mot bakgrund av detta ber jag att få ställa följande frågor:
          </p>
          <p xml:id="i-8DGYmXiHY3omu7yDYNSjEJ">
            1. Samråd skall ske i Utrikesnämnden inför viktiga utrikespolitiska
            ställningstaganden. Varför har samråd inte skett inför denna helt
            nya svenska utrikespolitiska linje?
          </p>
          <p xml:id="i-PTmHCfi79HkweQnLMMgrUP">
            2. Vilken beredningsprocess har föregått uttalandet att en stabil
            kinesisk diktatur är att föredra före en osäker rysk demokrati?
          </p>
          <p xml:id="i-Kdg1pbtPPvprzWVWexY8f3">
            3. Enligt vedertagen svensk uppfattning är det till nackdel om
            diktaturer är stabila. Strävan är tvärtom att sådana skall omvandlas
            till demokra­tier, vilket enligt statsministerns synsätt ger mindre
            stabilitet. Avser regeringen etablera en ny hållning innebärande
            att Sverige skall upp­höra att driva kravet på demokrati eftersom
            detta kan leda till insta­bilitet?
          </p>
          <p xml:id="i-4oPiPtzdHKp8HyGQTTrTbR">
            4. Sverige har länge aktivt stött de demokratiska krafterna i
            Ryssland. Avser regeringen att ändra denna politik?
          </p>
          <p xml:id="i-D6fU9t5Fw8h72iwxUa8SxG">
            5. Statsministern har hävdat att hans besök i Folkrepubliken
            Kina är ett uttryck för en gemensam EU-linje. Är statsministerns
            stabilitetsdokt- rin förankrad inom EU och vad har i så fall reaktionen
            varit från övri­ga medlemsländer?
          </p>
          <p xml:id="i-8GfLAXhZemjwkeyq9TYF9F">
            6. Vilket underlag har regeringen för bedömningen att utvecklingen
            i Folkrepubliken Kina har gått i rätt riktning de senaste tio
            åren?
          </p>
          <note xml:id="i-WUNP6PGsuHVFKsUs44BiR6" type="margin">
            Interpellationer1996/97:1 -372
          </note>
          <note xml:id="i-W7dGpTwGZZxFTxsGnCfYjb" type="pageNumber">
            61
          </note>
          <note xml:id="i-FzS17Ksd1HZrY8tR4f7u7L" type="margin">
            Interpellationer1996/97:1 -372
          </note>
          <p xml:id="i-7631ZLQKQMXUd41K7qpL5A">
            7. Vilken analys har gjorts och hur har regeringskansliet berett
            omlägg­ningen av den svenska politiken i dessa avseenden?
          </p>
        </div>
      </div>
    </body>
  </text>
</TEI>
