<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0355">
  <teiHeader>
    <fileDesc>
      <titleStmt>
        <title>Interpellation 2012/13:355 av Ceballos, Bodil (MP)</title>
        <author>Ceballos, Bodil (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:355 av Ceballos, Bodil (MP) till Tobias Billström (M), statsråd om Familjer som splittras</title>
          <idno type="rdwebb">H010355</idno>
          <ref type="dokument_url_text">http://data.riksdagen.se/dokument/H010355/text</ref>
          <ref type="dokument_url_html">http://data.riksdagen.se/dokument/H010355</ref>
          <ref type="dokumentstatus_url_xml">http://data.riksdagen.se/dokumentstatus/H010355</ref>
          <ref type="downloadurl">https://mhdownload.riksdagen.se/VOD1/PAL169/2442207160019937121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/familjer-som-splittras_H010355</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4AeeY4Gps4X1XcDz8TSxCz">
          <note>Interpellationen är besvarad</note>
        </correspAction>
        <correspAction type="received" xml:id="i-2rSu3DjFfB3MRSDFf9ACYi" corresp="i-KPGvtK4s6Zp3E6XH6vj18n">
          <date when="2013-03-26"/>
        </correspAction>
        <correspAction type="sent" xml:id="i-WiDG5vyzu2S3JQuSs8qkXZ" corresp="i-34FRvyXQKUigF3Qr9AwKJe">
          <date when="2013-03-26"/>
        </correspAction>
        <correspAction type="answered" xml:id="i-Po141PVN5j8G5tdbpFwS5" corresp="i-KPGvtK4s6Zp3E6XH6vj18n">
          <date when="2013-05-14"/>
          <time when="13:54:11" dur="PT179S"/>
        </correspAction>
        <correspContext corresp="i-Po141PVN5j8G5tdbpFwS5">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-Cwf1UjjM1QyCHQL89joZVy" type="discussed" corresp="i-34FRvyXQKUigF3Qr9AwKJe">
          <date when="2013-05-14"/>
          <time when="13:57:14" dur="PT252S"/>
        </correspAction>
        <correspContext corresp="i-Cwf1UjjM1QyCHQL89joZVy">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-SuXYpfYTTDacb4V9V3UmL3" type="discussed" corresp="i-KPGvtK4s6Zp3E6XH6vj18n">
          <date when="2013-05-14"/>
          <time when="14:01:37" dur="PT155S"/>
        </correspAction>
        <correspContext corresp="i-SuXYpfYTTDacb4V9V3UmL3">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-4mjSQP4syyojFcvxjhZa9w" type="discussed" corresp="i-34FRvyXQKUigF3Qr9AwKJe">
          <date when="2013-05-14"/>
          <time when="14:04:12" dur="PT221S"/>
        </correspAction>
        <correspContext corresp="i-4mjSQP4syyojFcvxjhZa9w">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-2EaWM37tsUwYCefs8AytKd" type="discussed" corresp="i-KPGvtK4s6Zp3E6XH6vj18n">
          <date when="2013-05-14"/>
          <time when="14:07:53" dur="PT158S"/>
        </correspAction>
        <correspContext corresp="i-2EaWM37tsUwYCefs8AytKd">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-FxiBiwmC3GcfpVXcFubQK7" type="discussed" corresp="i-34FRvyXQKUigF3Qr9AwKJe">
          <date when="2013-05-14"/>
          <time when="14:10:31" dur="PT130S"/>
        </correspAction>
        <correspContext corresp="i-FxiBiwmC3GcfpVXcFubQK7">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
        <correspAction xml:id="i-43HEySpa8iG1JVoS1sK9Jn" type="discussed" corresp="i-KPGvtK4s6Zp3E6XH6vj18n">
          <date when="2013-05-14"/>
          <time when="14:12:41" dur="PT72S"/>
        </correspAction>
        <correspContext corresp="i-43HEySpa8iG1JVoS1sK9Jn">
          <ref type="record" target="prot-201213--104">Riksdagens protokoll 2012/13:104 Tisdagen den 14 maj</ref>
          <ref type="recordSection" target="unsetDivId">7 § Svar på interpellation 2012/13:355 om familjer som splittras</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TpJbcAYzZbQ1PxB3yhh45E">
            Interpellation 2012/13:355 Familjer som splittras av Bodil Ceballos
            (MP) till statsrådet Tobias Billström (M)
          </p>
        </div>
        <div type="ipqSubmissionInfo">
          <p xml:id="i-QXLfwndw1qPpFLgrbq4muS">
            den 26 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2pisHwgy4VxS53j7CAPRwS">
            Häromdagen kom ett brev från fem familjer till oss ledamöter.
            Det handlar om familjer med barn där den ena föräldern anmodas
            att resa till hemlandet för att söka uppehållstillstånd därifrån.
            Om berörda personer hade haft samma uppfattning som Migrationsverket
            att det var möjligt för dem att resa till hemlandet så skulle
            de förstås gjort det för längesen i stället för att leva i fortsatt
            ovisshet. Dock lever i dag många familjer där föräldern i fråga
            inte vågar resa hem och som fruktar att aldrig mer kunna återförenas
            om avvisning sker.
          </p>
          <p xml:id="i-UmmpRSERBcQaNdhubFcmNQ">
            För några år sedan ändrades lagen för att göra det möjligt för
            familjer att slippa splittras. Lagen har dock alldeles för många
            undantag, vilket också påtalades av oppositionen.
          </p>
          <p xml:id="i-KExhzfi9HMHweoqBvY1vB3">
            Även om varken jag eller ministern kan uttala oss i de enskilda
            fallen vill jag ändå som bakgrund ta med de fall som innefattas
            i brevet.
          </p>
          <p xml:id="i-2237pFZrktk95RL6mi5nkq">
            Familj 1:
          </p>
          <p xml:id="i-WcLXHTauuMD8Z3eVRERb5d">
            Min man flydde Iran för nio år sedan, han lämnade landet illegalt,
            han är med i förbjudna KDPI, han har lämnat islam öppet, han har
            också fortsatt sin politiska aktivitet i Sverige. Migrationsverket
            tycker att han ska söka uppehållstillstånd i Iran, att det kommer
            att gå bra. De menar att den illegala vistelsen, som han varit
            tvungen till, väger tyngre än vår dotters rättighet, de ser mycket
            på att jag finns kvar här, men hur mycket är en pappa värd?
          </p>
          <p xml:id="i-NPFGLk2ombszrwHKT3JKwD">
            Jag jobbar och driver mitt företag. Adel har varit hemma med
            henne mer och han är hennes trygghet. I beslutet benämns jag och
            Selma som ”den uppkomna situationen”.
          </p>
          <p xml:id="i-MjTtfjGLzoiktEKxsPcUZA">
            De sa till oss när jag var gravid att han måste ha pass, och
            då skulle han inte behöva resa någonstans för att få tillståndet.
            Han gick motvilligt till iranska ambassaden och fick sitt pass.
            När han fått det fick vi inget tillstånd utan i stället ett brev
            från polisen om verkställan. Då var vår dotter 1,5 månad gammal
            och vi var nyhemkomna från sjukhuset för hon var en prematur och
            behövde mycket vård. I stället för att tänka på oss valde de att
            förstöra vårt liv.
          </p>
          <p xml:id="i-4wYoGMpAVtu54NLsjZdYTM">
            Familj 2:
          </p>
          <p xml:id="i-5pdMNWZMz14PJiWoj3XD8b">
            Luizas man riskerar utvisning till Vitryssland, deras utvisningar
            har nu vunnit laga kraft. Polisen har varit i deras hem och letat
            efter hennes man, så nu tvingas han gömma sig. De har en son på
            3,5 år som polisen inte bryr sig om.
          </p>
          <p xml:id="i-6GFrW1pUjSUUVLE7QmvN4F">
            Mannen har inget pass, han är emot regimen, de har lämnat in
            papper som visar att han är efterlyst i Vitryssland. Verkställighetshindret
            behandlade Migrationsverket på en dag fast alla papper var på
            familjens språk så man undrar om de verkligen har kollat deras
            papper? Vitryssland har för övrigt inte ens en svensk ambassad,
            det finns inget som säger att han kan komma tillbaka.
          </p>
          <p xml:id="i-S35KwLwghsUkXeAA7YEGAV">
            Familj 3:
          </p>
          <p xml:id="i-2sGDbETUu2qyuKSKGeHENY">
            Iman Jalili är från Göteborg, och är en stark regimmotståndare.
            Hans dotter föddes innan lagen 2010 och hon är snart fyra år.
            När han sökte på nytt efter den nya lagen fick han avslag direkt,
            och han gömmer sig nu och lever som papperslös fast han har delad
            vårdnad om sin dotter. Att han och mamman nu skilt sig anses vara
            en svår omständighet, men bör man inte koncentrera sig på dotterns
            välbefinnande och behov av sin far? Iman är från Iran och kan
            under inga omständigheter återvända.
          </p>
          <p xml:id="i-85WTF9GFrGSwLK6sYxr5EK">
            Familj 4:
          </p>
          <p xml:id="i-Db67sr9Np9NK3o4m88PgB8">
            Det är en familj från Dalarna som har en dotter på snart fyra
            år. De blev gratulerade av sin advokat när nya lagen från 2010
            kom: ”allt skulle bli bra nu”, men de fick också avslag efter
            ny ansökan. Nu har de ingett en ny asylansökan där de åberopar
            familjeanknytning.
          </p>
          <p xml:id="i-Vvrp9oHvjwW7adPTfzQ8LS">
            Kvinnan var höggravid när de var på möte med polisen som menade
            att de skulle verkställa hennes man så fort de kunde. Att deras
            dotter skulle födas när som helst var inget undantag.
          </p>
          <p xml:id="i-DxXtr4N4KFB1QC91X32BDL">
            De har fått psykologisk behandling för att orka med, och de har
            båda dödsångest, mannen riskerar även här utvisning till Iran.
            Två av hans släktingar sitter i fängelse i Iran men att han är
            efterlyst anses inte vara ”trovärdigt”. Migrationsverket hänvisar
            även här till att illegal vistelse i landet väger tyngre än barnets
            bästa.
          </p>
          <p xml:id="i-3LsytQzPYiT5RK9drhPYUK">
            Familj 5:
          </p>
          <p xml:id="i-9Tzaz266nN4rroaAwFdewt">
            Det är en kurd från Iran som lever ihop med och har barn med
            en svensk medborgare. Han är med i KDPI och var med där aktivt
            fem år i Iran. Han flydde sedan till Turkiet och sedan vidare
            till Sverige, han kom hit 2008 och han lämnade Iran för 15 år
            sedan.
          </p>
          <p xml:id="i-4TAAWTLdP8WLqPs8bZmvRQ">
            De har en liten pojke på 2,5 år, men ingen hänsyn tas till det
            utan han ska utvisas till Iran, där det är totalt förbjudet att
            vara med i KDPI. Dödsstraff tillämpas och speciellt om man varit
            med så pass aktivt som han har varit.
          </p>
          <p xml:id="i-P23ryPgwr6VnP4CdkXAGQF">
            Det här är bara några av väldigt många familjer i Sverige som
            kämpar för att ge sina barn rätten till båda sina föräldrar. Det
            är inte rimligt att familjer ska splittras för att man ska lämna
            in ett papper i ett annat land. Det strider mot barnkonventionen
            och portalparagrafen om barns bästa i utlänningslagen. Det är
            också en fråga som fått stor uppmärksamhet runtom i landet då
            människor upplever det som synnerligen ologiskt och omänskligt
            att splittra familjer på det sättet.
          </p>
          <p xml:id="i-Y5Xvrimf6wNFKdDEmJpLY4">
            Ministern har makt att ta initiativ till att förändra regelverket.
            När familjer splittras trots de justeringar som tidigare gjorts
            för att förhindra just detta är det tydligt att lagstiftningen
            måste ändras. Ett sätt kan vara att förändra den i interpellationen
            nämnda lagen om familjesplittring.
          </p>
          <p xml:id="i-FiXU1XPtPA5UgcKAoGcD6R">
            Jag vill därför fråga ministern om han avser att ta initiativ
            till att ändra regelverket i syfte att undvika situationer som
            de ovan nämnda.
          </p>
        </div>
      </div>
    </body>
  </text>
</TEI>
