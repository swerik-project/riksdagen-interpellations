<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0088">
  <teiHeader>
    <fileDesc>
      <titleStmt>
        <title>Interpellation 2012/13:88 av Hägg, Carina (S)</title>
        <author>Hägg, Carina (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:88 av Hägg, Carina (S) till Carl Bildt (M), utrikesminister om Syrien </title>
          <idno type="rdwebb">H01088</idno>
          <ref type="dokument_url_text">http://data.riksdagen.se/dokument/H01088/text</ref>
          <ref type="dokument_url_html">http://data.riksdagen.se/dokument/H01088</ref>
          <ref type="dokumentstatus_url_xml">http://data.riksdagen.se/dokumentstatus/H01088</ref>
          <ref type="downloadurl">https://mhdownload.riksdagen.se/VOD1/PAL169/2442207210020625821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/syrien-_H01088</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Carina Hägg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-G752Paq47NXwhQvaF3hNXH">
          <note>Interpellationen är besvarad</note>
        </correspAction>
        <correspAction type="sent" xml:id="i-GgfANUf5TC3wKKUXmrcf4r" corresp="i-8Nio1rUw3hSjL6pvCGw22Y">
          <date when="2012-11-01"/>
        </correspAction>
        <correspAction type="received" xml:id="i-Fn2W3dfcoamM43g7DHESSh" corresp="i-AZnaWEAg22YQ3HzVMfNSHR">
          <date when="2012-11-05"/>
        </correspAction>
        <correspAction type="answered" xml:id="i-NcZJJJdNRjRU72pMmht7Q8" corresp="i-AZnaWEAg22YQ3HzVMfNSHR">
          <date when="2012-11-20"/>
        </correspAction>
        <correspContext corresp="i-NcZJJJdNRjRU72pMmht7Q8">
          <ref type="record" target="prot-201213--027">Riksdagens protokoll 2012/13:27 Tisdagen den 20 november</ref>
          <ref type="recordSection" target="unsetDivId">7 § Svar på interpellation 2012/13:88 om Syrien</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3yRrEcpMMnXMVoBybeLpPg">
            Interpellation 2012/13:88 Syrien av Carina Hägg (S) till utrikesminister
            Carl Bildt (M)
          </p>
        </div>
        <div type="ipqSubmissionInfo">
          <p xml:id="i-GTrLSHEV5ZS5sMsFWNQNaC">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-wuXv9vkvZzgQAewRzXqVP">
            Sedan konflikten i Syrien började har mer än 2,5 miljoner människor
            befunnit sig i en situation där de lider brist på mat, hygien
            och nödvändiga varor. Över 1,2 miljoner människor har fördrivits
            inom landet, och 294 005 personer har tagit sin tillflykt utomlands
            för att undvika skottlossning och bombningar samt för att rädda
            sig själva från attacker och våldsdåd. Situationen i flyktinglägren
            i Turkiet, Libanon, Jordanien och Irak är mycket ansträngd. Många
            flyktingar lever i tält, och vintern kommer ytterligare att förvärra
            situationen. Det råder även akut brist på mat, förnödenheter,
            hygienprodukter och boende. Systematiska och grova kränkningar
            har dokumenterats från regimen, men även från den väpnade motståndsrörelsen.
            Dokumentation bör ske som underlag för rättsliga processer. Internationella
            brottmålsdomstolen bör ges förutsättningar att undersöka misstankar
            om kränkningar och brott samt för att kunna samla in bevismateriel.
            Krav på straffrihet för de som begått brott mot mänskligheten
            ska avvisas.
          </p>
          <p xml:id="i-WX65cnVpeXvHW1tKEwmswo">
            Europarådet har uppmanat sina medlemsstater att inte skicka tillbaka
            asylsökanden från Syrien, utan ge dem skydd och en fristad. Sverige
            är ett av de få länder som har hörsammat den uppmaningen. Samtidigt
            vill jag uppmana regeringen att fortsätta stöta på sina europeiska
            kolleger för att även dessa ska ta sitt ansvar. En handlingsplan
            för vidare bosättning bör upprättas.
          </p>
          <p xml:id="i-6Y9ZFmYRwfcc7EG8bdZyxN">
            Den parlamentariska församlingen i Europarådet har också fördömt
            våldsanvändningen och övergreppen mot mänskliga rättigheter i
            Syrien. Församlingen anser att det internationella samfundets
            relativa tystnad och passivitet i förhållande till flyktingströmmarna
            till grannländerna har varat alldeles för länge och att det är
            dags att reagera och vidta nödvändiga åtgärder. Församlingen rekommenderar
            också att medlemsstaterna i Europarådet och länder som gränsar
            mot Syrien, däribland Israel, öppnar alla sina gränsövergångar
            för flyktingar från Syrien. Omvärlden, däribland Sverige, har
            ett ansvar att hjälpa till i den svåra situation som uppstått.
            Det gäller både att ta sitt ansvar för det nationella flyktingmottagandet
            och för att ge hjälp till de grannländer som har fått ta emot
            de största flyktingströmmarna. Det är fullt rimligt att Sverige
            och EU bidrar till grannländernas mottagande. Fler behöver ta
            ansvar för de miljontals människor som drabbats. De länder som
            gränsar till Syrien, inklusive Israel, bör öppna sina gränser.
            De bör heller inte stoppa människor från att passera gränsen eller
            skicka tillbaka asylsökande. Tredjelandsflyktingarnas situation
            ska beaktas, och bland dem finns många palestinier. Det är oacceptabelt
            att insyn i flyktingläger stoppas, som sker i dag. I läger på
            den turkiska sidan har till exempel besök från humanitära organisationer
            och MR-organisationer stoppats, men också från landets egna parlamentariker.
          </p>
          <p xml:id="i-RMEAymEw9ewxQTNrq7Le74">
            De olika grupperna av inhemsk opposition behöver enas för att
            betraktas som ett legitimt alternativ. En politisk plattform behöver
            läggas fram. Alla syriska medborgare, oavsett etniskt ursprung,
            kultur eller religion ska rymmas i ett fredligt, demokratiskt
            och pluralistiskt Syrien. Det är bekymmersamt att det flyter in
            ekonomiskt stöd samt vapen till sekteristiska grupper. Från Europa
            ansluter sig tillresande jihadister. Dessa aktiviteter skapar
            även rädsla bland syrier om vad som kan komma efter en oundviklig
            transession av makten. Deltagarna i Genèvemötet om Syriens framtid
            enades om ett gemensamt dokument som även föreskriver en övergångsregering.
            Vi har att tillse att FN:s resolutioner 1325 och 1820 inte åter
            kommer i bakgrunden.
          </p>
          <p xml:id="i-QzXGw4NzkK5XQg7xbNCZjN">
            Man måste ha respekt för att konflikten i Syrien är komplicerad.
            Asad är en brutal diktator som genomför övergrepp mot den egna
            befolkningen, men samtidigt vet vi att länder som Saudiarabien
            och Iran, Qatar liksom terrorgrupper som al-Qaida har egna intressen
            i konflikten. Däremot är det nödvändigt att det inrättas flygförbudszoner,
            så kallade humanitära korridorer för de flyende som övervakas
            av FN. Vårdinrättningar attackeras liksom humanitära hjälparbetare.
            En cynisk kriminalitet har följt i krigets spår. Inbördeskriget
            i Syrien är en mänsklig katastrof. FN:s särskilda sändebud Lakhdar
            Brahimi förtjänar allt stöd. Vapenvila är en förutsättning för
            den fredliga övergången som låter vänta på sig. Vi beklagar veton
            i FN:s säkerhetsråd.
          </p>
          <p xml:id="i-VBaFYNZz6rBMXLgnVEPjBi">
            Det finns en uppenbar risk att kriget mellan Bashar al-Asads
            regim och rebellerna kan vara på väg in i ett ännu våldsammare
            skede, vilket innebär ytterligare påfrestningar för Syriens grannländer
            som riskerar att mer påtagligt dras in i konflikten. Inför den
            utvecklingen behöver fler ta ett ansvar, då duger det inte med
            att omvärlden recenserar utvecklingen, det krävs fler åtgärder.
          </p>
          <p xml:id="i-567vhwLQQNQQ8jgCKThXc9">
            Vilka initiativ är utrikesministern och regeringen beredda att
            ta med anledning av den befarade utvecklingen av kriget i Syrien?
          </p>
          <p xml:id="i-6RiqmRoQBSpYsYgjqtfPrA">
            Vilka initiativ är utrikesministern och regeringen beredda att
            ta för att förbereda en uppbyggnad av ett postkonflikt-Syrien?
          </p>
          <p xml:id="i-3T7uqDx5dxJ5BH24XRe3Rz">
            Vilka initiativ är utrikesministern och regeringen beredda att
            ta mot bakgrund av kriminalitet, som människohandel av flyende
            kvinnor och barn?
          </p>
          <p xml:id="i-Epz8SfBRihvGHxRdpQwHK4">
            Vilka initiativ är utrikesministern och regeringen beredda att
            ta med anledning av flyktingsituationen?
          </p>
          <p xml:id="i-GfZ4UYi3XYTpcK6iPw3DWW">
            Vilka initiativ är utrikesministern och regeringen beredda att
            ta med anledning av FN:s resolutioner 1225 och 1820?
          </p>
        </div>
      </div>
    </body>
  </text>
</TEI>
