<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0152">
  <teiHeader>
    <fileDesc>
      <titleStmt>
        <title>Interpellation 2012/13:152 av Leander, Helena (MP)</title>
        <author>Leander, Helena (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:152 av Leander, Helena (MP) till Anders Borg (M), finansminister om Svikna klimatlöften till fattiga länder</title>
          <idno type="rdwebb">H010152</idno>
          <ref type="dokument_url_text">http://data.riksdagen.se/dokument/H010152/text</ref>
          <ref type="dokument_url_html">http://data.riksdagen.se/dokument/H010152</ref>
          <ref type="dokumentstatus_url_xml">http://data.riksdagen.se/dokumentstatus/H010152</ref>
          <ref type="downloadurl">https://mhdownload.riksdagen.se/VOD1/PAL169/2442207200020460421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/svikna-klimatloften-till-fattiga-lander_H010152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <persName>Helena Leander</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UL4HXJymM7MShL22qvsncZ">
          <note>Interpellationen är besvarad</note>
        </correspAction>
        <correspAction type="sent" xml:id="i-J14BFtW9jATrokmdNbG8Da" corresp="i-WG11xmCpAW9nyyXv1sJFAK">
          <date when="2012-11-26"/>
        </correspAction>
        <correspAction type="received" xml:id="i-3XMU5njbnRttvVVdoJFhUo" corresp="i-EemRytGskeDvwKV2im64qt">
          <date when="2012-11-27"/>
        </correspAction>
        <correspAction type="answered" xml:id="i-DrQ7C2nEqf2CELgGEeKE9W">
          <date when="2012-12-07"/>
        </correspAction>
        <correspContext corresp="i-DrQ7C2nEqf2CELgGEeKE9W">
          <ref type="record" target="prot-201213--039">Riksdagens protokoll 2012/13:39 Fredagen den 7 december</ref>
          <ref type="recordSection" target="unsetDivId">11 § Svar på interpellation 2012/13:152 om svikna klimatlöften till fattiga länder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7VL2wjEmWgLpuvway3jTKz">
            Interpellation 2012/13:152 Svikna klimatlöften till fattiga länder
            av Helena Leander (MP) till finansminister Anders Borg (M)
          </p>
        </div>
        <div type="ipqSubmissionInfo">
          <p xml:id="i-4sV67XvuZeoyrfCAxoV7CR">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Sk7C86XWtKaaqR237M2bxZ">
            De länder som nu drabbas hårdast av klimatförändringarna, och
            som kommer att drabbas än hårdare framöver, är inte de som har
            störst skuld till utsläppen. Tvärtom; De som drabbas hårdast är
            i allmänhet fattiga människor i fattiga länder, vars utsläpp inte
            är i närheten av utsläppen från människor i Sverige och andra
            rika länder. I detta ligger en djup orättvisa.
          </p>
          <p xml:id="i-SVQBTBKoG9M4U3pCyy4g6X">
            Som rikt land, vars välstånd byggts upp till priset av höga växthusgasutsläpp,
            har Sverige därför ett dubbelt ansvar: dels att minska våra egna
            utsläpp till hållbara nivåer, dels att bidra till finansieringen
            av fattiga länders utsläppsminskningar och anpassningar till ett
            förändrat klimat.
          </p>
          <p xml:id="i-NiLaLbmzUruatiicAT5vWq">
            I dag inleds FN:s klimattoppmöte i Doha. I de snåriga förhandlingarna
            kommer rika länders ansvar för finansieringen av klimatarbetet
            i fattiga länder att vara en knäckfråga. Fattiga länder har högst
            legitima skäl att vilja bekämpa den fattigdom som i dag är alltför
            många människors vardag. Det kommer inte att ske utan utsläpp,
            och kräver därför att vi är beredda att dela med oss av det redan
            mycket begränsade utsläppsutrymmet som finns kvar om vi ska klara
            tvågradersmålet. Men hur stora de utsläpp som krävs för att lyfta
            dessa länder ur fattigdom blir, det beror till stor del på vilken
            teknik som används.
          </p>
          <p xml:id="i-K7oejSTa8WF4Db8ghhr2x4">
            Sverige och andra rika länder kan bidra med kunnande och resurser
            så att utvecklingsländer slipper göra om alla de utsläppskrävande
            missar vi gjort under vår ekonomiska utveckling. Målet är att
            utvecklingsländer inte ska behöva ta omvägen över oljeberoende
            och energislukande 1900-talslösningar utan kan gå rakt på 2000-talets
            energieffektiva samhällsplanering med förnybara energikällor.
          </p>
          <p xml:id="i-VYrAhpRh2WRwvQpxFdAvwn">
            Vi kan bidra till att de investeringar som är nödvändiga för
            att lyfta människor i fattigdom är hållbara. Vi kan bidra till
            att rusta fattiga samhällen för de stormar, översvämningar och
            andra extrema väderhändelser som redan nu ökar och som kommer
            att öka än mer framöver.
          </p>
          <p xml:id="i-TxjpsJN9nbg9mcdnF7HY3N">
            Det är vårt moraliska ansvar och också något vi lovat. Världens
            rikare länder har i klimatförhandlingarna i FN lovat att bidra
            med 100 miljarder dollar till 2020 för att fattiga länder ska
            kunna minska sina utsläpp och anpassa sig till ett förändrat klimat.
            Hittills ser det tunt ut.
          </p>
          <p xml:id="i-9Tv3Qs2xu26EQVR6dJjTm5">
            Sverige började med att ta av det vanliga biståndet – som fortfarande
            behövs mer än väl för fattigdomsbekämpning och andra traditionella
            utvecklingsfrågor – och döpa om det till ”klimatbistånd”. Sen
            skar man ned det omdöpta klimatbiståndet. Och nu ser vi hur EU:s
            ledare tonar ned sina löften om klimatfinansiering inför klimattoppmötet
            i Doha. Det kan allvarligt skada förtroendet för de rika länderna
            i klimatförhandlingarna. Varför skulle länder som inte redan har
            åtaganden om utsläppsminskningar vilja ta på sig några sådana
            när rika länder inte står upp för det man lovat?
          </p>
          <p xml:id="i-Jax3hdeETdAbS65QsHqCyE">
            Sverige behöver göra allt det kan för att återställa förtroendet
            i klimatförhandlingarna. I det ingår både att se till att vi minskar
            våra utsläpp på hemmaplan och att vi bidrar med tillräckliga resurser
            för att fattiga länder ska kunna utvecklas på ett mer klimatsmart
            sätt. Att Sverige vägrar skjuta till nya pengar utöver biståndet,
            och dessutom skär ned klimatbiståndet är därför mycket olyckligt.
          </p>
          <p xml:id="i-7M8KNnKLzH7M6P5gz8M9rD">
            Men vi har fortfarande visst hopp kvar. Runt om i världen, alltifrån
            gräsrotsorganisationer till politiska ledare, diskuteras alternativa
            finansieringskällor som inte är beroende av att de rika ländernas
            regeringar törs prioritera långsiktig klimatfinansiering till
            fattiga länder framför mer populistiska saker som skattelättnader
            för röststarka grupper – eller för den delen akuta frågor som
            den skuldkris som nu plågar många av Europas länder.
          </p>
          <p xml:id="i-7VmvSFfkBrvyJbhai3xDc9">
            Bland de förslag som diskuteras kan nämnas globala skatter på
            flyg- och fartygsbränslen för internationella transporter, öronmärkning
            av intäkterna från auktioneringen av EU:s utsläppsrätter, en internationell
            skatt på finansiella transaktioner, samt att de pengar som i dag
            går till att på olika sätt subventionera klimatstörande saker
            styrs om till att finansiera utsläppsminskningar och klimatanpassning.
          </p>
          <p xml:id="i-61P74wxXLLzHWpDYEHE674">
            Vi har sedan en lång tid fått höra finansminister Anders Borg
            passionerat motsätta sig alla sorters finansskatter och öronmärkning.
            Däremot har det varit väldigt tyst om vad regeringen är för –
            hur de har tänkt lösa frågan. Faktum kvarstår att de rika länderna
            via FN åtagit sig att inom de kommande åtta åren komma upp på
            en nivå av 100 miljarder dollar – vilket för Sveriges del motsvarar
            runt 7–8 miljarder kronor årligen – i finansiering.
          </p>
          <p xml:id="i-MFdsCmJ7F3HD5vHRewUsVq">
            Ska vi stå upp för vårt löfte och komma någon vart i de internationella
            förhandlingarna måste Sverige spela en mycket mer konstruktiv
            roll när det gäller att hitta nya finansieringskällor för de klimatinsatser
            vi utlovat. Sverige borde vara drivande för att ta fram konkreta
            förslag på vilka finansieringskällor som bäst lever upp till krav
            som fördelning, klimatnytta, pålitlighet, genomförbarhet med mera
            och hur dessa på bästa sätt kan utformas. Från Miljöpartiets sida
            ser vi extra positivt på förslag som utöver intäkterna också minskar
            utsläppen – såsom internationella bränsleskatter – men i det här
            läget har vi inte råd att vara kräsna. Alla förslag är välkomma.
            Mina frågor till finansminister Anders Borg är därför:
          </p>
          <p xml:id="i-RzapurqGZY6XaSRypWxvXi">
            Hur avser finansministern att leva upp till de åtaganden Sverige
            gjort om 7–8 miljarder kronor årligen i nya och additionella medel
            till klimatåtgärder i fattiga länder?
          </p>
          <p xml:id="i-TAaaqVhkkkbE8G31MJJKpt">
            Hur arbetar finansministern för att driva på utvecklingen internationellt
            av nya finansieringskällor för klimatåtgärder i fattiga länder?
          </p>
        </div>
      </div>
    </body>
  </text>
</TEI>
