<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0121">
  <teiHeader>
    <fileDesc>
      <titleStmt>
        <title>Interpellation 2012/13:121 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:121 av Holm, Jens (V) till Lena Ek (C), miljöminister om Klimatpolitiken inför Doha</title>
          <idno type="rdwebb">H010121</idno>
          <ref type="dokument_url_text">http://data.riksdagen.se/dokument/H010121/text</ref>
          <ref type="dokument_url_html">http://data.riksdagen.se/dokument/H010121</ref>
          <ref type="dokumentstatus_url_xml">http://data.riksdagen.se/dokumentstatus/H010121</ref>
          <ref type="downloadurl">https://mhdownload.riksdagen.se/VOD1/PAL169/2442207210020554321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/klimatpolitiken-infor-doha_H010121</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Tc5oomP56REeaHJKueiiuW">
          <note>Interpellationen är besvarad</note>
        </correspAction>
        <correspAction type="received" xml:id="i-L1d8Qo1QmqZRuCRa48ekgr" corresp="i-85m2VX7KSiTFeJSnapgkxu">
          <date when="2012-11-13"/>
        </correspAction>
        <correspAction type="sent" xml:id="i-KNJsLw1wXhTBE8e1p9xG6K" corresp="i-HNw1w34Sd2tGfFnWtdrzZb">
          <date when="2012-11-13"/>
        </correspAction>
        <correspAction type="answered" xml:id="i-5Rwch3AuE14x7xWAZmQtnG">
          <date when="2012-11-27"/>
        </correspAction>
        <correspContext corresp="i-5Rwch3AuE14x7xWAZmQtnG">
          <ref type="record" target="prot-201213--031">Riksdagens protokoll 2012/13:31 Tisdagen den 27 november</ref>
          <ref type="recordSection" target="unsetDivId">20 § Svar på interpellation 2012/13:121 om klimatpolitiken inför Doha</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GkEsZ5xWBNpe6hQEeSewPu">
            Interpellation 2012/13:121 Klimatpolitiken inför Doha av Jens
            Holm (V) till miljöminister Lena Ek (C)
          </p>
        </div>
        <div type="ipqSubmissionInfo">
          <p xml:id="i-7Ym8z7f7VPMxYwT8SwWaCq">
            den 13 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ci3y5sjyG58oTMa7q4R1cB">
            Det är endast några veckor kvar till FN:s årliga klimattoppmöte,
            COP 18 i Doha, Qatar. Om vi vill ha ett bra resultat som lägger
            grund för större utsläppsminskningar än dagslägets krävs att de
            industrialiserade länderna tar sitt ansvar och minskar sina utsläpp.
            Både den svenska hållningen och EU:s lämnar i dagsläget tyvärr
            mycket övrigt att önska.
          </p>
          <p xml:id="i-BLgcQ3FVvtWtG6cuzNinzF">
            Jag har tidigare frågat miljöministern om hon är beredd att driva
            att EU:s och Sveriges stora överskott av utsläppsrätter, AAU:er,
            ska annulleras. Det svar jag fick den 30 oktober 2012 var dess
            värre inte klargörande i själva huvudfrågan, nämligen om regeringen
            driver att överskottet ska annulleras. Inom dagens bestämmelser
            för utsläppshandelssystemet får överblivna utsläppsrätter föras
            över till nästa åtagandeperiod. Nästa år börjar den andra åtagandeperioden.
            Det finns ännu inget beslut om hur det stora överskottet ska hanteras.
            Skulle dagens stora överskott föras över skulle det äventyra hela
            funktionen och integriteten i systemet. De fattiga länderna G77
            och Kina har lagt fram ett förslag som handlar om att begränsa
            det stora överskottet av utsläppsrätter. Den svenska linjen måste
            vara att stödja förslag i den riktningen.
          </p>
          <p xml:id="i-EH7c8MZCfkAT5ujtykSFrV">
            Miljöministern har tidigare anfört att Sverige verkar för att
            EU ska skärpa sitt minskningsmål till 30 procent till 2020. Men
            inför miljörådet den 25 oktober var hon inte beredd att driva
            det kravet, oberoende av vad andra aktörer gör. Om EU ska kunna
            påverka andra länder att åta sig mer ambitiösa minskningsåtaganden
            måste EU visa att man är beredd att göra detsamma.
          </p>
          <p xml:id="i-TpZ6xpHEudxEwLaZsiED1b">
            För att utvecklingsländerna ska ha en chans att klara de extrema
            påfrestningar som klimatförändringarna medför behöver stora summor
            kapital föras över till syd. Inom det internationella klimatarbetet
            har de rika länderna åtagit sig att överföra nya och additionella
            klimatpengar. Medlen får alltså inte tas från det ordinarie biståndet.
            I ljuset av detta är det mycket otillfredsställande att EU inför
            Doha hittills inte har kunnat presentera en höjning av de tidigare
            alldeles för låga klimatpengarna till utvecklingsländerna. Det
            är också otillfredsställande och oacceptabelt att den svenska
            regeringen med den senaste budgeten drar ned på klimatfinansieringen.
          </p>
          <p xml:id="i-Qmk6prnhgdq7EFFmqVjNZF">
            I ljuset av detta vill jag fråga miljöminister Lena Ek följande:
          </p>
          <p xml:id="i-9EYgHnub2fypqoL5Dqsbxi">
            Kommer miljöministern att verka för att överskottet av utsläppsrätter,
            AAU:er, annulleras så att de inte kan föras med i en ny åtagandeperiod?
          </p>
          <p xml:id="i-9fKxn9jyNrDvWwARfWhdP7">
            Kommer miljöministern att verka för att EU skärper sina minskningskrav
            till minst 30-procentiga minskningar till 2020, oberoende av vad
            andra länder åtar sig?
          </p>
          <p xml:id="i-6CR8sUyTiryXNBKseUV4Z5">
            Kommer miljöministern att verka för att EU anslår mer pengar
            till klimatfinansiering än tidigare samt att detta innebär nya
            och additionella medel?
          </p>
        </div>
      </div>
    </body>
  </text>
</TEI>
