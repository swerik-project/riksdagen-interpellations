<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0115">
  <teiHeader>
    <fileDesc>
      <titleStmt>
        <title>Interpellation 2012/13:115 av Hedström, Lotta (MP)</title>
        <author>Hedström, Lotta (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:115 av Hedström, Lotta (MP) till Gunilla Carlsson (M), statsråd om Fattigdomsbekämpning genom ett tilläggsprotokoll till ESK-konventionen</title>
          <idno type="rdwebb">H010115</idno>
          <ref type="dokument_url_text">http://data.riksdagen.se/dokument/H010115/text</ref>
          <ref type="dokument_url_html">http://data.riksdagen.se/dokument/H010115</ref>
          <ref type="dokumentstatus_url_xml">http://data.riksdagen.se/dokumentstatus/H010115</ref>
          <ref type="downloadurl">https://mhdownload.riksdagen.se/VOD1/PAL169/2442207200020436521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/fattigdomsbekampning-genom-ett_H010115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <persName>Lotta Hedström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AEbWACrh3cf8FBxzRPMywD">
          <note>Interpellationen är besvarad</note>
        </correspAction>
        <correspAction type="sent" xml:id="i-nokefGHHi3YxDGSzjWnua" corresp="i-Q6T8pKy9pERdSQEuTcARyR">
          <date when="2012-11-13"/>
        </correspAction>
        <correspAction type="received" xml:id="i-PN2NrkHL1boPiCQ5fFC6fp" corresp="i-W9g5g3nUh3Fu7mKUtFoBFH">
          <date when="2012-11-13"/>
        </correspAction>
        <correspAction type="answered" xml:id="i-PTDZ5k46cuPzSweXX4Aq51" corresp="i-8BTYtQ95yRpC5syyC4aHoY">
          <date when="2012-12-14"/>
        </correspAction>
        <correspContext corresp="i-PTDZ5k46cuPzSweXX4Aq51">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">10 § Svar på interpellation 2012/13:115 om fattigdomsbekämpning genom ett tilläggsprotokoll till ESK-konventionen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-59KZ5B3VDvrAscB44C4Ngd">
            Interpellation 2012/13:115 Fattigdomsbekämpning genom ett tilläggsprotokoll
            till ESK-konventionen av Lotta Hedström (MP) till statsrådet Gunilla
            Carlsson (M)
          </p>
        </div>
        <div type="ipqSubmissionInfo">
          <p xml:id="i-2sWKqZk1Cb98u2fDuu8F6b">
            den 13 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7M95SrPBQiDk2HriFSBALy">
            Fred, frihet och grundläggande behov av mat, hälsovård, utbildning,
            trygghet och skydd är ännu långt ifrån säkrade i världen, trots
            alla enorma framsteg och alla stolta utvecklingsmål. Det går cirka
            en miljard medmänniskor hungrande eller än värre, svältande, trots
            att det finns tillräckliga resurser i världen för att tillgodose
            allas grundläggande behov.
          </p>
          <p xml:id="i-AmxtZQrR4cyiC2FUzyXYQA">
            Den relativa numerären av hungrande och riktigt fattiga har visserligen
            minskat, men inte den absoluta. Vanstyre, korruption och orättvis
            fördelning mellan och inom världens länder är en större orsak
            till hunger, svält och fattigdom än reell brist på mat och resurser.
            Många länder har varken skatteuppbörds- eller välfärdssystem som
            fördelar resurser på ett värdigt och rättvist sätt. Därför kvarstår
            den mest grundläggande politiska uppgiften, nationellt såväl som
            internationellt: att trygga rätten till mat och att arbeta för
            nollsvält.
          </p>
          <p xml:id="i-Du8jMcSonjtjaWVZ6STa5d">
            Sedan 1948 finns den välbekanta FN-deklarationen om de mänskliga
            rättigheterna, av många kallad vår tids gemensamma etik. Det är
            den normerande grunden för en global rättsordning även på individnivå.
            Ur den stammar sedan 1966 i sin tur de två stora MR-konventionerna,
            vilka i princip alla jordens länder både signerat och ratificerat.
            De trädde i kraft 1976.
          </p>
          <p xml:id="i-6cPQ4pzrSAUYJf15Nd9ARa">
            Den stat som skrivit under ICESCR, International Convenant on
            Economic, Social and Cultural Rights (på svenska: konventionen
            om de ekonomiska, sociala och kulturella rättigheterna, ESK-konventionen),
            erkänner medborgarens rätt att förtjäna sitt uppehälle genom arbete,
            att ta sitt ansvar för att i största möjliga utsträckning ge skydd
            och bistånd till sin familj, njuta en tillfredsställande levnadsstandard
            med mera. I korta ordalag vill den tillförsäkra alla människor
            tillräckligt med mat och kläder och en lämplig bostad.
          </p>
          <p xml:id="i-ET992KnQbG1osDDwo9Z7cQ">
            Vidare förbinder sig staten som signerat att ta ansvar för att
            förbättra samhällets hälsovård och att arbeta för att förhindra
            uppkomsten av epidemier, folk- och yrkessjukdomar samt andra sjukdomar.
            Slutligen har var och en rätt till utbildning, och grundskoleutbildningen
            ska vara obligatorisk, kostnadsfri och tillgänglig för alla.
          </p>
          <p xml:id="i-8eVFqi2eE1u87SFeQoKeUn">
            Varje konventionsstat ska lämna in en rapport vart femte år som
            visar hur man efterlever sina åtaganden. De granskas av kommittén
            för ekonomiska, sociala och kulturella rättigheter som består
            av 18 experter. Ungefär 14–19 länder granskas årligen.
          </p>
          <p xml:id="i-KVXsWPnT9E3om3ZUthTD8b">
            Den andra konventionen, ICCPR, International Convenant on Civil
            and Political Rights å sin sida, tar bland annat upp slaveri,
            tvångsarbete, godtyckliga arresteringar, rätten till sjyst rättegång,
            frihetsberövades humana behandling, rätten att röra sig fritt
            och välja bosättningsort, åsiktsfrihet och yttrandefrihet etcetera.
          </p>
          <p xml:id="i-DxoGyb1hdcKUWZKjRterds">
            För ICCPR finns sedan 1976 även ett så kallat tilläggsprotokoll.
            Det är en viktig uppföljningsmekanism som ger enskilda människor
            i länder som har ratificerat protokollet möjlighet att påtala
            kränkningar till människorättskommittén. Kommittén kan i sin tur
            påtala detta och kräva rättelse av landet i fråga.
          </p>
          <p xml:id="i-tCUpT48PVxzyd47gU2xRd">
            För ESK-konventionen antogs däremot inte något motsvarande tilläggsprotokoll
            förrän 2008.
          </p>
          <p xml:id="i-CH78QfUEKcfVDv11ZdCRYb">
            Det har funnits vissa oklarheter om vad dessa ursprungliga och
            viktigaste MR-konventioner har för inbördes status. På en konferens
            i Wien 1993 slog FN fast att alla mänskliga rättigheter är inbördes
            beroende, odelbara, varandra förstärkande och ska åtlydas likvärdigt.
            Därför bör de också ha samma skyddsmekanismer och samma typ av
            uppföljning, det vill säga även var sitt tilläggsprotokoll.
          </p>
          <p xml:id="i-9scUHWGwXMXki7AhfHaD2i">
            Genom att signera en konvention visar ett land sin intention
            om att så småningom även ratificera, det vill säga förbinda sig
            att följa den. För att tilläggsprotokollet för ESK ska träda i
            kraft krävs det minst tio ratifikationer. I dag är bara åtta ratificeringar
            klara, fast 40 stater har signerat protokollet. Finland, vårt
            grannland, har signerat men inte ratificerat det ännu. Argentinas,
            Bolivias, Bosniens, Ecuadors, El Salvadors, Slovakiens, Spaniens
            och Mongoliets vilja till trots har tilläggsprotokollet alltså
            ännu inte trätt i kraft i världen.
          </p>
          <p xml:id="i-JxKCeyYaDNrcVK9dq86aDa">
            Sverige har som land varken ratificerat eller signerat det här
            tilläggsprotokollet till ESK-konventionen. Regeringen markerar
            därmed heller ingen vilja att leva upp till konventionens viktiga
            intentioner eller att ge den en verklig kraft – rätten att klaga
            till en instans utanför ens eget land.
          </p>
          <p xml:id="i-EobkauWTy1rtAkwovApyZq">
            Alltför många maktlösa och kanske utfattiga människor får därför
            ännu så länge vackert finna sig i staters försummelser.
          </p>
          <p xml:id="i-FJrT4zQa1J578TJUYqb9k7">
            I regeringens egna skrivelser om biståndet och dess uppföljningsmekanismer,
            i resultaten för PGU och millenniemålen samt i regeringsdeklarationer
            finns dock mycket starka formuleringar som borde förplikta. Ett
            land med Sveriges stolta människorättstraditioner har emellertid
            ett stort ansvar för att hjälpa till att säkra denna klagansmöjlighet
            för de fattigaste och mest utsatta i världen. För människor som
            lider under korrupta regimer, i länder där maktfullkomliga och
            försumliga regeringar förvägrar sin befolkning sin rättmätiga
            del av de gemensamma resurserna, när transnationella bolag sätter
            sig över lokalsamhällens hävdvunna rätt till mat, mark eller vatten,
            när flickor inte får gå i skolan för att de är just flickor, för
            att säkra tillräcklig överlevnad och standard i hela världen när
            ännu så många av allas våra barn fortfarande går hungriga och
            undernärda – så finns inte detta rimliga och globala verktyg på
            plats! Men brister i livsnödvändigheter måste få påtalas.
          </p>
          <p xml:id="i-T6zWiahS748ob3umfCzAtr">
            Jag vill därför fråga statsrådet Gunilla Carlsson:
          </p>
          <p xml:id="i-2nY7fNMKuFMzrzH66Sxs4A">
            Hur avser statsrådet att agera så att Sverige tar sitt moraliska
            ansvar för reell fattigdomsbekämpning genom att signera och ratificera
            tilläggsprotokollet till FN:s konvention om de sociala, ekonomiska
            och kulturella rättigheterna, ICESCR/ESK?
          </p>
        </div>
      </div>
    </body>
  </text>
</TEI>
