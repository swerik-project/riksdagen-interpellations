<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0423">
  <teiHeader>
    <fileDesc>
      <titleStmt>
        <title>Interpellation 2012/13:423 av Ahlin, Urban (S)</title>
        <author>Ahlin, Urban (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:423 av Ahlin, Urban (S) till Carl Bildt (M), utrikesminister om Kärnvapen</title>
          <idno type="rdwebb">H010423</idno>
          <ref type="dokument_url_text">http://data.riksdagen.se/dokument/H010423/text</ref>
          <ref type="dokument_url_html">http://data.riksdagen.se/dokument/H010423</ref>
          <ref type="dokumentstatus_url_xml">http://data.riksdagen.se/dokumentstatus/H010423</ref>
          <ref type="downloadurl">https://mhdownload.riksdagen.se/VOD1/PAL169/2442207150019698021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/karnvapen_H010423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <persName>Urban Ahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Go1G8vQY1oDrQkfV9Xf7mo">
          <note>Interpellationen är besvarad</note>
        </correspAction>
        <correspAction type="sent" xml:id="i-149ZapM66GqwV69x2jtLTV" corresp="i-9KG7jeGdkJDsSQQb3gKA2U">
          <date when="2013-05-17"/>
        </correspAction>
        <correspAction type="received" xml:id="i-FCN3kmnw1ELDcVisyQhmP8" corresp="i-AZnaWEAg22YQ3HzVMfNSHR">
          <date when="2013-05-17"/>
        </correspAction>
        <correspAction type="answered" xml:id="i-4et7f5o8yrjZrxWu9zXg36" corresp="i-AZnaWEAg22YQ3HzVMfNSHR">
          <date when="2013-06-27"/>
        </correspAction>
        <correspContext corresp="i-4et7f5o8yrjZrxWu9zXg36">
          <ref type="record" target="prot-201213--130">Riksdagens protokoll 2012/13:130 Torsdagen den 27 juni</ref>
          <ref type="recordSection" target="unsetDivId">8 § Svar på interpellation 2012/13:423 om kärnvapen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Fyx9YzDx81oc2AzjhEq1U1">
            Interpellation 2012/13:423 Kärnvapen av Urban Ahlin (S) till
            utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-8kiFTUMCY8n3ciqSFxJTMd">
            den 17 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YNzE9tRm2BMncr3QGRNYF">
            När över 70 länder nyligen ställde sig bakom ett krav på internationella
            nedrustningsinitiativ baserade på de ofattbara och oacceptabla
            konsekvenserna för mänskligheten som kärnvapen kan orsaka saknades
            Sverige på listan. Tyvärr är det inte förvånande eftersom Sverige
            även vid två tidigare tillfällen ställt sig vid sidan av liknande
            krav.
          </p>
          <p xml:id="i-YLq4eVabuEwYmuHMjQpjES">
            Den svenska regeringen är inte intresserad av att medverka när
            sådana här initiativ tas, trots att frågan har fått växande betydelse
            på den internationella nedrustningsagendan. Många kärnvapenfria
            nationer kräver konkreta nedrustningsåtgärder med hänvisning till
            just denna aspekt av kärnvapen. Denna fråga har bidragit till
            att ge ny kraft i arbetet för kärnvapennedrustning. Socialdemokraterna
            beklagar att Sverige ställer sig vid sidan av i stället för att
            bidra.
          </p>
          <p xml:id="i-BFfSF9AJLJqLwMztMAFMPw">
            När socialdemokrater i riksdagen har frågat Carl Bildt om detta
            får vi mångordiga svar, och han nämner ett flertal faktorer som
            är viktiga att beakta i nedrustningsarbetet samt bakomliggande
            orsaker som måste lösas. Självklart äger allt detta sin riktighet.
            Men vi menar att utrikesministern inte gett något fullgott svar
            på varför Sverige inte kan stå bakom uttalanden som efterfrågar
            starkare nedrustningsinitiativ ur ett humanitärt perspektiv på
            kärnvapen.
          </p>
          <p xml:id="i-7unuVpLgMog8JZUwypfTB8">
            Redan 2008 pekade vi socialdemokrater på behovet av att aktivera
            arbetet i Ny Agenda-koalitionen, NAC, eftersom det samarbetet
            stannat av. Sverige var med och startade NAC 1998 och koalitionens
            arbete har haft goda resultat, inte minst när koalitionen var
            pådrivande för att få till de framsteg som gjordes vid översynskonferensen
            av icke-spridningsfördraget NPT år 2000 då man medverkade till
            en 13-punkters handlingsplan. Men regeringen har inte visat något
            intresse för detta. I stället ser vi i dag resultatet av ointresset.
            Sverige har nu lämnat NAC.
          </p>
          <p xml:id="i-FzEbXksmxtpzeUXLmzQwtP">
            Socialdemokraterna vill även att Sverige på ett konstruktivt
            och realistiskt sätt driver frågan om förbud mot all användning
            av kärnvapen. Sverige bör i samråd med likasinnade stater i FN
            föreslå att sonderingar och konsultationer inleds för att undersöka
            förutsättningarna för en internationell konvention om ett fullständigt
            förbud mot kärnvapen.
          </p>
          <p xml:id="i-VMFn7GD9m2B55XDJcWm5iM">
            Mot bakgrund av ovanstående frågar jag utrikesministern om han
            och regeringen ämnar medverka till kommande internationella initiativ
            kring frågan om de oacceptabla konsekvenserna för mänskligheten
            som kan orsakas av kärnvapen.
          </p>
        </div>
      </div>
    </body>
  </text>
</TEI>
