<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0146">
  <teiHeader>
    <fileDesc>
      <titleStmt>
        <title>Interpellation 2012/13:146 av Hägg, Carina (S)</title>
        <author>Hägg, Carina (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:146 av Hägg, Carina (S) till Carl Bildt (M), utrikesminister om Situationen i Somalia</title>
          <idno type="rdwebb">H010146</idno>
          <ref type="dokument_url_text">http://data.riksdagen.se/dokument/H010146/text</ref>
          <ref type="dokument_url_html">http://data.riksdagen.se/dokument/H010146</ref>
          <ref type="dokumentstatus_url_xml">http://data.riksdagen.se/dokumentstatus/H010146</ref>
          <ref type="downloadurl">https://mhdownload.riksdagen.se/VOD1/PAL169/2442207200020410021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/situationen-i-somalia_H010146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Carina Hägg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4ZGtXYbkY6UBnjUCFNpQne">
          <note>Interpellationen är besvarad</note>
        </correspAction>
        <correspAction type="sent" xml:id="i-MbJJkoSFu7UCHNQxJqkKH6" corresp="i-8Nio1rUw3hSjL6pvCGw22Y">
          <date when="2012-11-23"/>
        </correspAction>
        <correspAction type="received" xml:id="i-7FnG3YqJWWvG3HsSkzCuDJ" corresp="i-AZnaWEAg22YQ3HzVMfNSHR">
          <date when="2012-11-27"/>
        </correspAction>
        <correspAction type="answered" xml:id="i-2P7dsJ7SpLQWGYgC61AkXk" corresp="i-W9g5g3nUh3Fu7mKUtFoBFH">
          <date when="2012-12-18"/>
        </correspAction>
        <correspContext corresp="i-2P7dsJ7SpLQWGYgC61AkXk">
          <ref type="record" target="prot-201213--046">Riksdagens protokoll 2012/13:46 Tisdagen den 18 december</ref>
          <ref type="recordSection" target="unsetDivId">16 § Svar på interpellation 2012/13:146 om situationen i Somalia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WPqxpUYFzDUNwGHvfXQjjT">
            Interpellation 2012/13:146 Situationen i Somalia av Carina Hägg
            (S) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-42kRtvJmeyLCeQvQWVde5U">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-gwyDE4zBkNDHdZ8eRy9Ma">
            Somalias omvärld har att föra en aktiv politik i förhållande
            till Somalia. Trots framsteg är situationen i landet fortfarande
            skör, och därför är det extra betydelsefullt att det internationella
            samfundet för en aktiv politik till stöd för den demokratiska
            riktning som nu stakats ut av somalierna själva. Sverige och EU
            bör verka för att upprätthålla FN:s säkerhetsråds engagemang för
            Somalia.
          </p>
          <p xml:id="i-ThZQcBodcMGMS6arPiA5dz">
            Utvecklingen i Somalia har betydelse för hela Afrikas horn, och
            i dagsläget är Amisoms insats avgörande. Den AU-ledda insatsen
            Amisom bör få ett fortsatt starkt stöd samtidigt som en tidsplan
            bör anges för när säkerheten ska lämnas över till Somalias regering.
            I dag är det oklart vilka insatser regeringen avser att prioritera
            att lägga fram för riksdagen, vilka direktiv som ges till myndigheter
            liksom när beslut kan väntas tas för Somalia. Sverige har haft
            en viktig roll på Afrikas horn men tappat i engagemang och därmed
            inflytande. Sverige tar i dag inte vara på existerande kontaktnät
            och närvaro i landet.
          </p>
          <p xml:id="i-3XnPwLMzci4si7tUAKZErh">
            Vilka initiativ har regeringen tagit internationellt och inom
            EU med bäring på Somalia? De svar Sveriges regering lämnat in
            till FN bör redovisas även för riksdagen. Vi socialdemokrater
            fortsätter hävda vikten av att se Afrikas horns svårigheter och
            möjligheter även i ett vidare sammanhang.
          </p>
          <p xml:id="i-Qw4n5GC7xvqH9An3LE8KBJ">
            Laglöshet i Somalia har fått konsekvenser utanför landet självt
            i form av omfattande flyktingströmmar. Internflyktingarna utgörs
            huvudsakligen av kvinnor och barn. Indikatorer som hög mödra-
            och barnadödlighet, fistula, könsstympning, vaccination, undernäring
            och frånvaro av familjeplanering placerar Somalia i världens bottenskikt.
            Landet saknar tillgång till offentliga läkare, sjuksköterskor
            och lärare. Familjeplanering är inget man talar om, och preventivmedel
            är varken accepterade eller finns att tillgå. Satsningar behövs
            för att förbättra kvinnors hälsa. Flickor och kvinnor drabbas
            av sexuellt våld samtidigt som rättslösheten är betydande. Kvinnokonventionen
            Cedaw är ett användbart redskap i arbetet för att öka kvinnors
            möjligheter. De ekonomiska kostnaderna för krigstillståndet har
            varit enorma men den främsta förlusten är de människor som mist
            livet.
          </p>
          <p xml:id="i-Lpo1uQA55aCBk15yZrC9nn">
            Sverige bidrar under 2012 med humanitärt stöd till Somalia. Den
            sammantagna humanitära hjälpen och utvecklingshjälpen till Somalia
            under 20 år uppskattas ha uppgått till minst 13 miljarder dollar.
            Under samma period har somalier utanför landet skickat in ungefär
            lika mycket till sina kvarvarande anhöriga. Ännu mer har militära
            insatser, terrorism och internationell brottslighet samt piratverksamhet
            kostat. Närmare en fjärdedel av somalierna är nu flyktingar inom
            eller utom landet. Men listan på dem som tjänat på kaoset är lång
            – korrupta före detta politiker, krigsherrar, pirater, vapensmugglare,
            droghandlare, penningtvättare, och till och med hjälporganisationer.
          </p>
          <p xml:id="i-Jq5w1RxWczmB65Afv8gEWC">
            Om inte fler kan tjäna på fred än på kaos och konflikt kommer
            hungersnöd att återkomma. Torka anges nästan ryggmärgsmässigt
            som förklaring till svält. Uteblivna regn satte i gång den negativa
            spiral som följts av torka och svält. Bristen på rent vatten är
            stor. Men det är inte ödesbundet att torka ska leda till svält.
            Det är inte heller problem som biståndet ensamt kan lösa. Det
            handlar om människors prioriteringar och agerande. Några faktorer
            har varit överordnade: bristen på fred och demokrati, ansvarsutkrävande
            samt regionala spänningar och konflikter.
          </p>
          <p xml:id="i-2PNksctwZxouA2VKvnajbt">
            En policy för Afrikas horn antogs av EU 2009. År 2011 tillsattes
            en särskild EU-representant för Afrikas horn med uppdrag att i
            första hand inrikta sig på Somalia, konfliktens regionala dimension
            och piratdåd. En mekanism, joint financial management board, föreslogs
            hösten 2011 för att följa och övervaka både inkomster som genereras
            i Somalia och inkomster som härrör från utvecklingsbistånd. En
            särskild deklaration om detta antogs vid Londonkonferensen.
          </p>
          <p xml:id="i-WrzsjMmH5nsEc4wvHNn5Lo">
            Enligt EU:s rådsslutsatser från november 2011 kommer man att
            fortsätta arbetet för att spåra finansiella flöden från piratdåd.
            Under Londonkonferensen i februari 2012 behandlades huvudsakligen
            frågan om hur det internationella samfundet kan öka sina ansträngningar
            för att på allvar ta itu med såväl de underliggande orsakerna
            till situationen i Somalia som dess effekter i form av svält,
            flyktingar, piratverksamhet och terrorism. I slutkommunikén från
            konferensen enades det internationella samfundet om att ge stöd
            till en politisk process, att fortsätta stärka Amisom och att
            hjälpa Somalia att utveckla sin egen säkerhetsförmåga, inklusive
            försvarsmakten. Likaså skulle det internationella samfundet bistå
            med att bygga stabilitet på lokal nivå och utöka sina ansträngningar
            att ta itu med pirater och terrorister. Dessutom uttrycktes förhoppningen
            om att en ny fas i Somalia–Mogadishu-politiken, med stöd från
            det internationella samfundet, ska leda till fred i Somalia. En
            oro finns att omgivande stater kommer att hålla sig kvar på Somalias
            mark- och vattenterritorium.
          </p>
          <p xml:id="i-AJXBihUSCJobLXZKvbg65e">
            EU har nyligen avsatt 412 miljoner för att stödja demokratisk
            utveckling i Somalia. Medel bör även öronmärkas för kvinnor, och
            medvetenhet om vikten av att involvera både män och kvinnor i
            arbetet bör säkerställas. Klansystemet, ofta omnämnt som 4.5,
            är en realitet men bör inte förstärkas då det skulle ske på bekostnad
            av demokrati och ett framväxande flerpartisystem. Partier kan
            stödja genom partinära bistånd i den mån budgetresurser finns
            tillgängliga och regelverk är anpassade till faktiska förhållanden.
          </p>
          <p xml:id="i-8XQrfBSeEng5njPwRexkvm">
            Kvinnorna är de största förlorarna när maktfördelning utgår från
            klansystemets patriarkala struktur. Kvinnors roll i samhället
            och i regionen behöver stärkas och deras organisering stödjas.
            Kvinnoorganisationen Somalias Kvinnokommission har återinrättats
            och har framfört tydliga prioriteringar. Särskilda utbytesprogram,
            där kvinnor i regionen får möjlighet att utbilda sig i frågor
            kring demokrati och ledarskap kan anordnas. Kvinnornas enda möjligheter
            att resa utomlands i dag är genom att söka asyl, men genom ett
            ökat utbyte kan fler få möjlighet att skaffa sig verktyg för att
            öka sitt inflytande i Somalia. Behovet av att följa finansiella
            strömmar kvarstår. Kvinnor tillhör de fattigaste av de fattiga
            samtidigt som 16 procent av parlamentarikerna utgörs av kvinnor.
            100 kvinnor har också genomgått polisutbildning.
          </p>
          <p xml:id="i-TdxCofn54WRhRKAFWAoXj">
            En generation har förlorat sin rätt till utbildning och behöver
            i dag till exempel möjligheter i form av yrkesutbildning. Hela
            80 procent av de unga är arbetslösa. Den privata skolundervisning
            som i dag ibland finns liksom betyg från universitet erkänns inte
            utomlands och ger därmed inte behörighet, vilket lyfts fram som
            ett konkret problem.
          </p>
          <p xml:id="i-XF8kKDfHbMkPuv5157DTaG">
            Regeringen lyfter fram behovet av att kunna utveckla småföretagandet
            för kvinnor och män även med handelskontakter utanför landets
            egna gränser. Det finns småföretagare som organiserat sig som
            grupp. Somalia behöver utveckla en bärkraftig ekonomisk tillväxt.
            Därför finns intresse av kontakter mellan företagare i Sverige
            och Somalias kvinnliga och manliga företagare. På sikt vill man
            ha tillgång till en vidare marknad inklusive EU-marknad.
          </p>
          <p xml:id="i-GtWWoMzAcitaYQZFpz3VCk">
            Reconstruction and Development Programme (RDP) har tagits fram
            under ledning av FN i samarbete med den avgångna övergångsregeringen.
            En styrka är att ramverket utvecklades i en för förhållandena
            öppen process med ambition att inkludera somaliska aktörer. Målet
            med RDP är att stärka och utöka freden och minska fattigdomen.
            Men detta övergripande ramverk för internationellt bistånd till
            Somalia behöver utvecklas, och det kräver såväl ett internationellt
            som ett svenskt förnyat engagemang. Institutioner behöver återuppbyggas.
          </p>
          <p xml:id="i-P9fMP4EkPQ8UUu2oWzU7Hv">
            Extremisterna har styrt och terroriserat Somalia. De har uttaxerat
            från fattiga bönder, tvångsrekryterat till sin milis. Al-Shabab
            har tvingats retirera men strider och terrorattacker förekommer
            fortfarande, om än i minskad omfattning. Rörelsefriheten för individer
            och internationella organisationer är ännu begränsad på grund
            av säkerhetsläget. En fråga som diskuteras är om ansvariga för
            allvarliga brott som krigsförbrytelse i dag är möjliga att ställa
            inför rätta. Detta menar jag kan göras möjligt. Somaliska makthavare
            arbetar vidare med att befästa och utvidga säkerheten i landet.
            Planer på processer för försoning och utveckling av konstitutionen
            i syfte att involvera invånarna välkomnas men det finns även en
            medvetenhet om att ett sådant arbete kräver resurser.
          </p>
          <p xml:id="i-ELbX1W36bGrVD8cS5Xcx4D">
            Flygplatsen i Mogadishu hålls öppen genom Amisoms insats. Den
            fredsbevarande styrkan kontrollerar tillsammans med somalierna
            själva och armén numera Mogadishu. Strider och terrorattacker
            förekommer emellertid fortfarande och rörelsefriheten för internationella
            organisationer liksom individer är begränsad. En närvaro av Amisom
            är avgörande för säkerheten och därmed utvecklingen i landet.
            Styrkan utgörs till övervägande del av soldater från Burundi och
            Uganda. Totalt är nio svenskar anställda av Bancroft vars huvudsakliga
            uppgift är att vara mentorer för Amisom, men man tränar och stöder
            även Somali National Army. Detta arbete sker i nära relation med
            den nu utsedda regeringen.
          </p>
          <p xml:id="i-MrWji2VYycv7DjngEMFNsn">
            Arbete pågår för att sätta upp en sjukvårdsstruktur inom armén.
            Det finns ett förslag till ombyggnad av Villa Baidoa för att skapa
            ett mindre militärt sjukhus med även civila avdelningar. Träning
            av sjukvårdspersonal och ambulansförare pågår och tre mobila kliniker
            drivs för SNA. Behovet av grundläggande hälso- och sjukvård men
            även för till exempel behandling mot skador är dokumenterat stor.
          </p>
          <p xml:id="i-7naSGvYk7ErBy9SQBQzLKt">
            Vidare ska nämnas Mine Actions verksamhet i Somalia. Resolutionerna
            1325 och 1820 ska implementeras i insatser. Vapeninsamlingsprogram
            bör övervägas. EU:s rådsslutsatser från 2009 för att ta till vara
            diasporans eget engagemang bör följas upp. Utformningen av den
            civila insats som är tänkt att stärka de maritima kapaciteterna
            i regionen behöver redovisas. I dag kan Somalia inte skydda sina
            korallrev från skador och sina fiskevatten från utfiskning samtidigt
            som det egna närfisket behöver utvecklas.
          </p>
          <p xml:id="i-RsjegSEEYtX5FGfA5uRAJu">
            Valet nyligen ska delvis ses som en slutpunkt på den FN-stödda
            övergångsprocessen i Somalia. I september hölls parlamentariskt
            val, och landet har nu en ny president, premiärminister och regering.
            Premiärministern fick stöd för en regering som inte bygger på
            en klankvoterad mandatfördelning. Regering består av tio ministrar
            varav två är kvinnor. En av kvinnorna är utrikesministern som
            även utsetts till vice premiärminister.
          </p>
          <p xml:id="i-Mczs9tA7Qt7Sv4H4898hxL">
            Vikten av att prioritera säkerhetsfrågor lyftes fram i alla samtal
            jag förde under mitt besök i Somalia nyligen. Det är viktigt dels
            för att befästa den säkerhet man uppnått, dels för att utvidga
            den inte minst geografiskt. Utan säkerhet är en politik för småföretag
            med arbetstillfällen inte möjlig.
          </p>
          <p xml:id="i-FCmdZoScP2h5Fw9R4PJRg5">
            Somalias regering saknar i dag, 20 år efter det att staten föll
            ihop, föga förvånande, kapacitet i form av resurser att genomföra
            sina beslut. Men trots utmaningarna var optimismen märkbart påtaglig
            i Mogadishu. Borgmästaren kunde peka på resultat som åstadkommits.
            All infrastruktur förstördes i landets 18 distrikt men mobiltelefoner
            fungerar numera väl i delar av landet. Att hamnen i Mogadishu
            är i behov av ombyggnad behöver uppmärksammas. Den väg som restaurerats
            och försetts med solenergibelysning har tillsammans med en rondell
            blivit en hoppfull symbol för invånare.
          </p>
          <p xml:id="i-YKADvd3jnCpvLyjrhxamcJ">
            Sveriges mottagande av somaliska flyktingar har uppmärksammats
            positivt av Somalias president och regering. Diasporan har även
            en viktig roll för landets utveckling bland annat genom ett permanent
            återvändande men oftare genom tidsbegränsade insatser på nyckelposter.
            Kompetens efterfrågas för så gott som alla samhällsområden. Ett
            deltagande från de i diasporan som så önskar bidra till samhällsuppbygganden
            bör underlättas. Sverige bör inrätta ett program som genom finansiering
            möjliggör för svensk-somaliska experter att konkret bidra till
            uppbygganden av Somalia. Regeringen kan bättre ta vara på den
            svenska närvaro som redan finns i Somalia.
          </p>
          <p xml:id="i-4yxfczTHvhiUBrjFNqDTaF">
            Det finns önskemål i diasporan om att Somalia upprättar en diplomatisk
            närvaro i Sverige genom att en konsul utses. Dock har Somalias
            beslutsfattare själva att hantera den frågan inom ramen för sin
            prioritering. Men Sveriges regering bör snarast besluta om en
            diplomatisk närvaro genom en konsul i Somalias huvudstad Mogadishu.
            Såväl de politiska som de praktiska förutsättningarna för upprättande
            av en diplomatisk närvaro föreligger. Den konsulära verksamheten
            likväl som andra kontakter kan förväntas växa.
          </p>
          <p xml:id="i-BYZ23orQ8RGERyZXMbgH4v">
            Då behoven av uppbyggnad är omfattande i Somalia är det angeläget
            att regeringen tar initiativ till samordning mellan samarbetspartner
            och såväl regionala som internationella organisationer. En fördelning
            av områden för insatser utifrån de prioriteringar som läggs fram
            av landets regering och parlament är angelägen.
          </p>
          <p xml:id="i-KevLj6xT8dr3HjPKJSUEsG">
            Mina frågor till utrikesministern är:
            <list rend="unordered">
              <item>
                &lt;![if !supportLists]&gt;- &lt;![endif]&gt;Erkänner regeringen Somalias
                president, regering och parlament?
              </item>
              <item>
                &lt;![if !supportLists]&gt;- &lt;![endif]&gt;Kommer utrikesministern att
                verka för att regeringen lägger fram någon strategi för politik
                i förhållande till Somalia? Vad ska i så fall en handlingsplan
                innehålla och när kan den förväntas antas?
              </item>
              <item>
                &lt;![if !supportLists]&gt;- &lt;![endif]&gt;En fortsatt närvaro av Amisom
                är avgörande för Somalias säkerhet och utveckling varav ett fortsatt
                stöd från Sverige är motiverat. Men kommer utrikesministern att
                verka för att regeringen stöder Amisom?
              </item>
              <item>
                &lt;![if !supportLists]&gt;- &lt;![endif]&gt;Kommer utrikesministern att
                verka för att regeringen bidrar till uppbyggnaden av Somali National
                Army?
              </item>
            </list>
          </p>
        </div>
      </div>
    </body>
  </text>
</TEI>
