<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0435">
  <teiHeader>
    <fileDesc>
      <titleStmt>
        <title>Interpellation 2012/13:435 av Larsson, Hillevi (S)</title>
        <author>Larsson, Hillevi (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:435 av Larsson, Hillevi (S) till Beatrice Ask (M), justitieminister om Barn till frihetsberövade föräldrar</title>
          <idno type="rdwebb">H010435</idno>
          <ref type="dokument_url_text">http://data.riksdagen.se/dokument/H010435/text</ref>
          <ref type="dokument_url_html">http://data.riksdagen.se/dokument/H010435</ref>
          <ref type="dokumentstatus_url_xml">http://data.riksdagen.se/dokumentstatus/H010435</ref>
          <ref type="downloadurl">https://mhdownload.riksdagen.se/VOD1/PAL169/2442207150019821921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/barn-till-frihetsberovade-foraldrar_H010435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BmRTsNQaaMtHtdHpCXoQNC">
          <note>Interpellationen är besvarad</note>
        </correspAction>
        <correspAction type="sent" xml:id="i-6NzzTZvvob2ELhxHuPAVwT" corresp="i-EgqHRHVoW5y9USDYuNoYuA">
          <date when="2013-05-22"/>
        </correspAction>
        <correspAction type="received" xml:id="i-CZ2s2vwCxaWFyhKjrVz2gv" corresp="i-PRHkYxGCaT2cbJpjjfnRtn">
          <date when="2013-05-22"/>
        </correspAction>
        <correspAction type="answered" xml:id="i-3YWYqovfCnPPhJvrtMUfQ2">
          <date when="2013-06-04"/>
        </correspAction>
        <correspContext corresp="i-3YWYqovfCnPPhJvrtMUfQ2">
          <ref type="record" target="prot-201213--116">Riksdagens protokoll 2012/13:116 Tisdagen den 4 juni</ref>
          <ref type="recordSection" target="unsetDivId">9 § Svar på interpellation 2012/13:435 om barn till frihetsberövade föräldrar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VDdGuD2rekzGhXZQSpKg5r">
            Interpellation 2012/13:435 Barn till frihetsberövade föräldrar
            av Hillevi Larsson (S) till justitieminister Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-QwVcwJzFiPeX5dsiBAWKj3">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7bHjpSb6tXRzFKERWkQP65">
            I Sverige är det ca 8 000 barn som varje år tvingas uppleva att
            en av, eller båda, föräldrarna hamnar i fängelse. Ännu fler barn
            upplever hur deras föräldrar blir häktade eller hämtade till förhör.
          </p>
          <p xml:id="i-4N9ZGEdmEK7wptzPwFePSq">
            Forskningen har visat att barn till fängslade i mycket högre
            utsträckning än andra barn drabbas av depressioner och ångest.
            I spåren av detta är skolk och misslyckade skolresultat vanligt.
            Många av barnen lider dessutom av aggressivitet, och de som drabbats
            värst uppvisar symtom på posttraumatiskt stressyndrom.
          </p>
          <p xml:id="i-EomXVJdGn4zdCCSZ7nE6tv">
            Annelie Björkhagen Turesson, socionom som disputerade vid institutionen
            för socialt arbete på Göteborgs universitet, är en av ytterst
            få forskare som ägnat sig åt att kartlägga hur barn till fängslade
            i Sverige blir behandlade och hur de mår. Hon har tidigare arbetat
            som socialarbetare i 20 år och slutförde 2009 en doktorsavhandling
            som bygger på intervjuer med fängslade mödrar och deras barn.
          </p>
          <p xml:id="i-AkcamFP5dR2YKEob1MWUL9">
            Hennes forskning visar att samhällets stöd och skydd för barn
            till fängslade är i det närmaste obefintligt.
          </p>
          <p xml:id="i-VMudK3zCBtqBQnaeXFm9FN">
            Redan i det första skedet, när föräldrarna hämtas av polisen,
            brister skyddet för barnen. Denna situation är dessutom den mest
            traumatiska för barnen. De tvingas då uppleva hur polisen (oftast
            helt oväntat för barnen) tränger sig in i bostaden, eventuellt
            genomför husrannsakan och griper en av, eller båda, föräldrarna.
            Barnen får inte veta varför och huruvida de får träffa föräldern/föräldrarna
            igen.
          </p>
          <p xml:id="i-8bnvy1jKfqezQaNycm7HUY">
            Det finns i dag inga krav på polisen att ta med någon från socialtjänsten
            när de griper föräldrar i deras hem. Det finns inte ens något
            regelmässigt krav på polisen att informera socialtjänsten när
            sådana gripanden görs.
          </p>
          <p xml:id="i-A2CbkC1dp178JTQkXFdfKh">
            Polisen planerar för det mesta inte sina ingripanden utifrån
            om den som ska gripas har barn, och detta trots att polisen enligt
            FN:s barnkonvention har en skyldighet att ta hänsyn till dem.
          </p>
          <p xml:id="i-BsQLwqfd3k8hJ3nDuBQUZC">
            Med tanke på att många barn upplever gripandet och fängslandet
            av föräldern på samma sätt som om denne dött, är det uppenbart
            att barnen behöver extra hjälp och stöd i denna situation. Trots
            det uteblir hjälpen.
          </p>
          <p xml:id="i-U95kQiNdhkZtK8HriHGovL">
            Kontakten mellan barn och deras föräldrar under fängelsetiden
            fungerar sällan bra. Som regel tvingas de fängslade föräldrarna
            själva betala telefonsamtal till barnen, och med tanke på att
            de inte får mycket pengar i fängelset kan det bli för dyrt och
            resultera i få och korta samtal till barnen. Barnen kan i de flesta
            fall inte själva ringa till föräldrarna, något som många barn
            skulle vilja och behöva.
          </p>
          <p xml:id="i-EcgjzPXJa3XCAPdqKYEDZF">
            Det är mycket anmärkningsvärt att nationella riktlinjer för omhändertagande
            av barn med fängslade föräldrar inte finns, särskilt med tanke
            på bristerna i omhändertagandet av barnen.
          </p>
          <p xml:id="i-GFSLABA1Z9aFPxHhWNRxqv">
            Hela rättsväsendet och kriminalvården måste bli mycket bättre
            på att anlägga ett barnperspektiv när föräldrar grips och fängslas.
            Detta gäller i synnerhet polisen i samband med gripandet.
          </p>
          <p xml:id="i-R1z1fCLYSRjQ4diWX1Az1L">
            Redan 1998 lades en utredning fram med förslag för att förbättra
            omhändertagandet av barn till frihetsberövade föräldrar. I utredningen
            föreslogs bland annat att polisen alltid ska underrätta socialtjänsten
            i samband med gripande, att Polishögskolan ska föra in moment
            i utbildningen om barns reaktioner i samband med gripanden och
            att det i arrestantbladet (det dokument som fylls i när en människa
            grips) ska finnas uppgifter om den gripne har barn och om socialtjänsten
            kontaktats i samband med gripandet.
          </p>
          <p xml:id="i-U1tN4JZuD7CkqsVLrD3fRa">
            Det är inte meningen att det är barnen som ska straffas för föräldrarnas
            brott. Men så har det ändå blivit för flertalet barn vars föräldrar
            gripits och fängslats. Barnen mår väldigt dåligt och många hamnar
            senare i samma situation som sina föräldrar, när de själva grips
            och fängslas.
          </p>
          <p xml:id="i-WBEuQvQRfnwBQY9CHsuEGF">
            Mina frågor till justitieministern är:
          </p>
          <p xml:id="i-SNvMhgoUSKVDHJeCSUWK3n">
            Vad gör justitieministern för att se till att stödet till frihetsberövades
            barn förbättras?
          </p>
          <p xml:id="i-NiyahNNHHBfi3zPFGs9jwb">
            Avser justitieministern att ta initiativ till nationella riktlinjer
            för polisen gällande omhändertagande av barn i samband med att
            föräldrar grips?
          </p>
          <p xml:id="i-6KQJDz8xMv2HSQx54cRTx2">
            Vad gör justitieministern för att underlätta kontakten mellan
            intagna och deras barn under fängelsetiden?
          </p>
        </div>
      </div>
    </body>
  </text>
</TEI>
