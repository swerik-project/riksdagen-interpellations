<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0417">
  <teiHeader>
    <fileDesc>
      <titleStmt>
        <title>Interpellation 2012/13:417 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:417 av Holm, Jens (V) till Eskil Erlandsson (C), landsbygdsminister om Djurförsök</title>
          <idno type="rdwebb">H010417</idno>
          <ref type="dokument_url_text">http://data.riksdagen.se/dokument/H010417/text</ref>
          <ref type="dokument_url_html">http://data.riksdagen.se/dokument/H010417</ref>
          <ref type="dokumentstatus_url_xml">http://data.riksdagen.se/dokumentstatus/H010417</ref>
          <ref type="downloadurl">https://mhdownload.riksdagen.se/VOD1/PAL169/2442207160019865421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/djurforsok_H010417</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LnACcY5s11bxPmnhwXh1eU">
          <note>Interpellationen är besvarad</note>
        </correspAction>
        <correspAction type="sent" xml:id="i-DSfLX94pEjdgQGq7qrPJtB" corresp="i-HNw1w34Sd2tGfFnWtdrzZb">
          <date when="2013-05-16"/>
        </correspAction>
        <correspAction type="received" xml:id="i-CbSifgtfpbVbJmfyHmYorB" corresp="i-B471TcSCwHNHrNRk1EdJek">
          <date when="2013-05-16"/>
        </correspAction>
        <correspAction type="answered" xml:id="i-RZCyxGBDr1FtvZZ29uEyWc">
          <date when="2013-05-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V8sMWh86uYrAsbbSCEFGAK">
            Interpellation 2012/13:417 Djurförsök av Jens Holm (V) till landsbygdsminister
            Eskil Erlandsson (C)
          </p>
        </div>
        <div type="ipqSubmissionInfo">
          <p xml:id="i-YHVhtBPTzoyqTbZMAjpZ11">
            den 16 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XKzKvSbD6tYcaandzM6F2R">
            En av landsbygdsminister Eskil Erlandssons första insatser på
            djurskyddsområdet var att dra tillbaka de resursförstärkningar
            som den tidigare socialdemokratiska regeringen, i samarbete med
            Vänsterpartiet och Miljöpartiet, tagit initiativ till då det gäller
            den djurförsöksetiska prövningen. Vi såg redan då att det behövdes
            ytterligare resurser för att nämndernas arbete skulle bli rättssäkert.
            Landsbygdsministern valde dock att spara in på detta område genom
            att dra in resurserna i stället för att åtgärda bristerna.
          </p>
          <p xml:id="i-DkbPSkiNshJK9QTKsSbYVZ">
            I Riksdag och Departement den 13 maj 2013 publicerades artiklar
            om verksamheten i de djurförsöksetiska nämnderna. Enligt artikelförfattarna
            är myndigheterna medvetna om att nämnderna inte fungerar som det
            var tänkt. I artiklarna citeras såväl forskare som djurskyddsrepresentanter
            och ordföranden i de djurförsöksetiska nämnderna, och dessa parter,
            som ofta har olika uppfattningar om djurförsök i sig, ger unisont
            uttryck för att det saknas resurser för den prövning som ska ske
            i de djurförsöksetiska nämnderna. Flera pekar på ett faktum som
            varit känt under en längre tid, nämligen att de regionala djurförsöksetiska
            nämndernas beslut inte är samstämmiga. Någon använder ord som
            ”lotteri” om prövningen.
          </p>
          <p xml:id="i-RaMP916f2xKN6rHtfEnwpN">
            I juni 2012 lade en utredning utförd av Jordbruksverket, Vetenskapsrådet
            och Sveriges lantbruksuniversitet fram sitt slutbetänkande Uppdrag
            om alternativa metoder till djurförsök (den 15 juni 2012) som
            även den visade på brister i den djurförsöksetiska prövningen.
            I rapporten pekade man bland annat på att det behövs ett nationellt
            kompetenscenter som ska kunna ge råd och stöd till de djurförsöksetiska
            nämnderna.
          </p>
          <p xml:id="i-2vk4Yw7nibum5ngbyGgSHs">
            Vänsterpartiet har i riksdagen vid flera tillfällen pekat på
            att det krävs resursförstärkningar till den djurförsöksetiska
            prövningen. Landsbygdsminister Eskil Erlandssons insatser på det
            här området har i princip bestått i att dra in resursförstärkningar
            som den tidigare regeringen beslutade om. Av de förslag som lagts
            på landsbygdsministerns bord har det inte blivit en tumme ens.
            Det är hög tid att landsbygdsministern agerar nu.
          </p>
          <p xml:id="i-Cg34NHEcTtrvzn2rRELc7N">
            Enligt den senaste statistiken (Jordbruksverket, 2011) utnyttjades
            drygt 800 000 djur i djurförsök enligt såväl Sveriges som EU:s
            definitioner. Siffran har gått upp och ned något genom åren, men
            det slående är att det, trots ambitioner om att minska antalet
            djur i djurförsök, fortfarande är väldigt många djur som utnyttjas.
            Lägger man dessutom till fiskar som används i djurförsök blir
            siffran över åtta miljoner djur.
          </p>
          <p xml:id="i-JQPg7c733hFHjn4HhB5pgS">
            Vänsterpartiet tror att mer skulle kunna göras för att minska
            antalet djur som utnyttjas i djurförsök. Förslag i den riktningen
            presenterades i slutbetänkandet från ovan nämnda utredning. Utredningen
            hade arbetat ett år med att hitta lösningar till det framtida
            arbetet med att stimulera alternativa metoder till djurförsök
            enligt den så kallade 3R-modellen; replace, reduce, refine (ersätta,
            minska, förfina). Ett av utredningens huvudförslag var att inrätta
            ett nationellt kompetenscenter för alternativa metoder till djurförsök.
            Utredningen föreslog att kompetenscentret skulle ha en bemanning
            av fem handläggare med vetenskaplig kompetens. De framhöll vikten
            av långsiktighet och att nya medel behöver tillföras för att driva
            centret. Det är snart ett år sedan förslaget kom.
          </p>
          <p xml:id="i-8B8C19X4cTeziwx1pjUwgv">
            Vänsterpartiet tror också att det vid sidan av ett 3R-center
            behövs ökat fokus på att minimera användningen av djur i djurförsök.
            Vi vill därför ha en handlingsplan för att minimera antalet djur
            i djurförsök.
          </p>
          <p xml:id="i-XJMtzYZnqotHiHRenw4LTR">
            Jag vill fråga landsbygdsminister Eskil Erlandsson följande:
          </p>
          <p xml:id="i-Eq6x7WmNjSdtAK6SLb1fVk">
            Avser landsbygdsministern att vidta åtgärder så att de djurförsöksetiska
            nämnderna får de resursförstärkningar som krävs för att arbetet
            och besluten i de regionala djurförsöksetiska nämnderna ska bli
            mer samstämmiga?
          </p>
          <p xml:id="i-FHwCDRvNpGuzXwZjrS2Pt5">
            Avser landsbygdsministern att verka för inrättandet av ett nationellt
            kompetenscenter för alternativa metoder till djurförsök, med tillräckliga
            resurser för att bedriva verksamheten på det sätt som beskrivits
            i ovan nämnda utredning?
          </p>
          <p xml:id="i-EY9zaVqxUzLnn9GkHzbHfH">
            Avser landsbygdsministern att ta initiativ till en handlingsplan
            för att minimera användandet av djur i djurförsök i Sverige?
          </p>
        </div>
      </div>
    </body>
  </text>
</TEI>
