<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0213">
  <teiHeader>
    <fileDesc>
      <titleStmt>
        <title>Interpellation 2012/13:213 av Ericson, Gunvor G (MP)</title>
        <author>Ericson, Gunvor G (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:213 av Ericson, Gunvor G (MP) till Maria Arnholm (FP), statsråd om Jämställdhet i akademin</title>
          <idno type="rdwebb">H010213</idno>
          <ref type="dokument_url_text">http://data.riksdagen.se/dokument/H010213/text</ref>
          <ref type="dokument_url_html">http://data.riksdagen.se/dokument/H010213</ref>
          <ref type="dokumentstatus_url_xml">http://data.riksdagen.se/dokumentstatus/H010213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <persName>Maria Arnholm</persName>
            <state ref="Q53764745" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RQftR33VjBq1Tbv1nYVYxo">
          <note>Interpellationen är besvarad</note>
        </correspAction>
        <correspAction type="sent" xml:id="i-KLyTsQteUGaFcUBvRo6mVd" corresp="i-7YbH6oTUwG4Qn94QEVE6as">
          <date when="2013-01-23"/>
        </correspAction>
        <correspAction type="received" xml:id="i-4D5Vspbqg3db7RjqedLkhS" corresp="i-MgBfeQnReGPU152Si12BRU">
          <date when="2013-01-23"/>
        </correspAction>
        <correspAction type="answered" xml:id="i-88WUibbeSZ6JX3swSU8vf9">
          <date when="2013-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U8EJvPJnXExq5sbLZAVC1D">
            Interpellation 2012/13:213 Jämställdhet i akademin av Gunvor
            G Ericson (MP) till statsrådet Maria Arnholm (FP)
          </p>
        </div>
        <div type="ipqSubmissionInfo">
          <p xml:id="i-xKkgKf3BzVPCJ878CsoM9">
            den 23 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PDMPDyvhpCL74mM2HiA2Up">
            Henrietta Swan Leavitt, Annie Jump Cannon och Williamina Fleming
            var tre forskare som förändrade astronomin. Trots deras banbrytande
            forskning är de och deras insatser relativt okända. Inte heller
            fick någon av dem Nobelpris.
          </p>
          <p xml:id="i-WS71ZNC9YfykGzV69qvwX9">
            År 1893 började Henrietta Swan Leavitt att arbeta på Harvard
            College Observatory som en av de kvinnor som anlitats som mänskliga
            ”datorer” för att mäta och katalogisera stjärnors ljusstyrka.
            I början arbetade hon gratis. Vid den tiden var kvinnor nämligen
            inte tillåtna att använda teleskop.
          </p>
          <p xml:id="i-nGbei7XXPcJksj3GnTLoi">
            I dag är kvinnor i majoritet på såväl högskoleutbildningar som
            doktorandutbildningar. Professorerna tillhör dock den tjänstekategori
            på universitet och högskolor där könsfördelningen är som snedast.
            För drygt 15 år sedan utgjorde kvinnor endast 8 procent av professorskåren.
            År 2011 utgjorde kvinnor 23 procent av professorerna&lt;![if !supportFootnotes]&gt;[1]&lt;![endif]&gt;.
          </p>
          <p xml:id="i-S1ehVtkWB6xepybnC1uqRH">
            Högskoleverket skriver på sin hemsida: ”Andelen kvinnliga professorer
            fortsätter öka sakta men säkert. Mellan 1995 och 2011 har kvinnorna
            ökat från åtta till 23 procent bland professorerna. Det handlar
            alltså om en ökning på knappt en procentenhet om året. Malmö högskola
            har den högsta andelen kvinnor bland professorerna, 38 procent.
            Därefter kommer Stockholms universitet med 28 procent. Lägst andel
            har Chalmers där åtta procent av professorerna är kvinnor.”
          </p>
          <p xml:id="i-HwjpzRQ53BaBqP5aPixJVQ">
            Att framgångsrika kvinnor inom forskningen inte nämns när historia
            skrivs är illa i sig, men att det går så långsamt som med knappt
            en procentenhet om året att öka andelen kvinnor bland professorer
            kräver aktiva åtgärder.
          </p>
          <p xml:id="i-QWSF5dSRUQsyJ2i48J8DDN">
            Forskningspropositionen är regeringens verktyg för att styra
            inriktningen för forskningspolitiken inklusive jämställdhetsarbetet
            inom akademin. Det är en tydlig markering av regeringen att helt
            utelämna genusforskningen och ordet genus i forskningspropositionen
            Forskning och Innovation.
          </p>
          <p xml:id="i-XQocJ7D6uRcKMczFzvmLKh">
            Delegationen för jämställdhet i högskolan (DJ) lämnade sin slutrapport
            i januari 2011. Dess slutsats var bland annat att de insatser
            som gjorts under de senaste tre decennierna inte gett önskvärda
            resultat. Vissa framsteg har gjorts, men det går för långsamt.
            För verklig förändring behövs det något mer och något annat än
            vad som hittills prövats. Delegationen föreslog bland annat att
            uppföljningen av rekryteringsmålen avseende professorer bör förbättras.
            Samt att forskningsråden och Vinnova bör få ett gemensamt uppdrag
            att ur ett jämställdhetsperspektiv se över processen för fördelning
            av medel för excellenssatsningar och motsvarande.
          </p>
          <p xml:id="i-38LNdwFfggjHwKHU64hYBq">
            Regeringen har dock struntat i utredningens förslag och snarare
            agerat i motsatt riktning vad gäller excellenssatsningar som är
            kontraproduktivt ur jämställdhetssynpunkt.
          </p>
          <p xml:id="i-SLSx48N6P7u8BixGkuF1A7">
            I forskningspropositionen synliggörs att regeringen inte delar
            DJ:s slutrapport fullt ut – det är beklagligt.
          </p>
          <p xml:id="i-HUgnbZeqSpKUySLNBE7UtL">
            Forskningen borde stimuleras så att kunskapen kan öka om de processer
            som främjar jämställdhet eller bevarar ojämställdhet mellan könen.
            Att Vinnova tilldelats 32 miljoner till ”behovsmotiverad forskning
            för ökad jämställdhet” är ett steg i rätt riktning, men när hela
            forskningspolitiken ska beskrivas i en proposition nämns inte
            ens genusfrågorna.
          </p>
          <p xml:id="i-DKYKPvaw268HmRKQFmBVFF">
            Med ovanstående som bakgrund vill jag ställa följande frågor
            till statsrådet:
          </p>
          <p xml:id="i-4mp7jeB4nwXGFAMrQmgfqR">
            Avser statsrådet att ta några initiativ i syfte att stärka genusforskningen
            i Sverige?
          </p>
          <p xml:id="i-VTPKQqbtY8oMdqtgfS1DMi">
            Vilka åtgärder avser statsrådet att vidta för att snabbare uppnå
            en jämn könsrepresentation bland professorer med minst 40 procent
            av vardera kön och för att motverka att kvinnor i hög grad stängs
            ute från professorstjänster?
          </p>
        </div>
      </div>
    </body>
  </text>
</TEI>
