<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0327">
  <teiHeader>
    <fileDesc>
      <titleStmt>
        <title>Interpellation 2012/13:327 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:327 av Linde, Hans (V) till Gunilla Carlsson (M), statsråd om Sveriges långsiktiga utvecklingssamarbete</title>
          <idno type="rdwebb">H010327</idno>
          <ref type="dokument_url_text">http://data.riksdagen.se/dokument/H010327/text</ref>
          <ref type="dokument_url_html">http://data.riksdagen.se/dokument/H010327</ref>
          <ref type="dokumentstatus_url_xml">http://data.riksdagen.se/dokumentstatus/H010327</ref>
          <ref type="downloadurl">https://mhdownload.riksdagen.se/VOD1/PAL169/2442207180020035521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-langsiktiga-utvecklingssamarbete_H010327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8Pm6a8cN7FzNAWcjSS8pP4">
          <note>Interpellationen är besvarad</note>
        </correspAction>
        <correspAction type="received" xml:id="i-MamCc5jzoXrCbpTkaujT8v" corresp="i-W9g5g3nUh3Fu7mKUtFoBFH">
          <date when="2013-03-12"/>
        </correspAction>
        <correspAction type="sent" xml:id="i-5GDmg2rLKjShEVFyt1zJZd" corresp="i-K3yJ7rruozYUK99nj91ffc">
          <date when="2013-03-12"/>
        </correspAction>
        <correspAction type="answered" xml:id="i-RHt1GuUS1gAUbM4xzcLdWM" corresp="i-W9g5g3nUh3Fu7mKUtFoBFH">
          <date when="2013-04-12"/>
        </correspAction>
        <correspContext corresp="i-RHt1GuUS1gAUbM4xzcLdWM">
          <ref type="record" target="prot-201213--090">Riksdagens protokoll 2012/13:90 Fredagen den 12 april</ref>
          <ref type="recordSection" target="unsetDivId">15 § Svar på interpellation 2012/13:327 om Sveriges långsiktiga utvecklingssamarbete med Latinamerika</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XJwNNQjiWsM5Pej1LToTNG">
            Interpellation 2012/13:327 Sveriges långsiktiga utvecklingssamarbete
            av Hans Linde (V) till statsrådet Gunilla Carlsson (M)
          </p>
        </div>
        <div type="ipqSubmissionInfo">
          <p xml:id="i-CaMetq3WAQZ1CvQGrHfQiq">
            den 12 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NQ5EKE9ctUn7Uhjp8CHN8g">
            Sverige har bedrivit utvecklingssamarbete med olika länder i
            Latinamerika under åtskilliga decennier. Under 70- och 80-talen,
            då många latinamerikanska länder led under inbördeskrig och auktoritära
            regimer, spelade Sverige en ofta unik roll i stödet för demokratisering
            och fred. Genom åren har biståndet och alla svenskar och latinamerikaner
            som involverats i utvecklingssamarbetet bidragit till att skapa
            breda och starka band mellan Sverige och åtskilliga av länderna
            på kontinenten. Latinamerika är i dag en kontinent som snabbt
            förändras, och utmaningarna ser i dag inte ut på samma sätt som
            de gjorde på 80-talet. Utvecklingssamarbetet behöver därför självklart
            utvecklas för att på ett relevant sätt möta dagens utmaningar.
            Men samtidigt är det viktigt att se att behoven av svenskt bistånd
            fortsatt är stora.
          </p>
          <p xml:id="i-6ZuuqpEVSJkutXzp6hBV9a">
            Under hösten 2007 beslutade den borgerliga regeringen att genomföra
            en större landfokusering. Fokuseringen innebar att Sverige fasade
            ut och avslutade det bilaterala utvecklingssamarbetet med en rad
            länder i Latinamerika. Samtidigt meddelade regeringen att man
            avsåg att bedriva ett långsiktigt utvecklingssamarbete med Bolivia.
            Vid samma tid pekades också Colombia och Guatemala ut som länder
            i konflikt- och/eller postkonfliktsituation med vilka Sverige
            skulle bedriva utvecklingssamarbete. Detta långsiktiga åtagande
            gällande Bolivia, Guatemala och Colombia bekräftades så sent som
            i budgetpropositionen för 2013.
          </p>
          <p xml:id="i-73X7E4KAgVaNtKshFZGVDm">
            I januari 2010 beslutade regeringen att Sveriges sektionskansli
            i La Paz i Bolivia skulle uppgraderas till ambassad. Biståndsministern
            förklarade att beslutet var ”ett led i att stödja genomförandet
            av de svenskfinansierade biståndsinsatserna i de länder med vilka
            vi bedriver ett långsiktigt utvecklingssamarbete”.
          </p>
          <p xml:id="i-UAkz2AxYxWUJHco1rPszjB">
            Sveriges bistånd till Bolivia, Guatemala och Colombia kan dock
            komma att avslutas inom de närmaste åren. Av det budgetunderlag
            Sida tagit fram för åren 2014–2016 framgår att Sverige under de
            närmaste åren kan komma att fasa ut sitt bistånd till Latinamerika.
            Detta skulle innebära att Sveriges bilaterala utvecklingssamarbete
            helt skulle upphöra i Latinamerika.
          </p>
          <p xml:id="i-SGvjSiiC9nxYityR3gXDDn">
            Det finns nu en oro för att framtiden för Sveriges utvecklingssamarbete
            i Latinamerika kommer att avgöras i en sluten process. Det är
            viktigt att i centrala beslut rörande svenskt bistånd ta till
            vara den erfarenhet som finns i det svenska civilsamhället och
            att involvera riksdagen.
          </p>
          <p xml:id="i-4KwaQMDuM7Ym6FVLihLBFf">
            Sida beskriver i sitt budgetunderlag situationen i Bolivia i
            entydigt negativa termer. Bland annat skriver man att ”i landet
            kvarstår konflikter, och situationen inom området demokrati och
            mänskliga rättigheter förväntas fortsatt förvärras”. Samtidigt
            konstaterar Utrikesdepartementet i sin rapport Mänskliga rättigheter
            i Bolivia 2010 att ”den nya grundlagen, som antogs i januari 2009,
            garanterar fler rättigheter än någonsin tidigare”, och man beskriver
            framsteg rörande kvinnors rättigheter och de ekonomiska, sociala
            och kulturella rättigheterna. Olika myndigheter ger med andra
            ord helt olika bild av utvecklingen rörande mänskliga rättigheter
            i Bolivia. Frågan är hur regeringen bedömer utvecklingen.
          </p>
          <p xml:id="i-DCBiro9ib38q9wo6ktjs2W">
            Mot bakgrund av det anförda vill jag ställa följande frågor till
            statsrådet:
          </p>
          <p xml:id="i-8aHaW6P9oSYdWwkmtVLHDd">
            Avser statsrådet att fasa ut Sveriges bilaterala utvecklingssamarbete
            med Colombia, Guatemala och Bolivia?
          </p>
          <p xml:id="i-JCxQwGX4tmbYLLdbCgfJtr">
            Vilka initiativ tänker statsrådet ta för att involvera frivilligorganisationerna
            och riksdagen i beslutsprocessen när det gäller i vilka biståndsländer
            Sverige i framtiden ska bedriva ett långsiktigt utvecklingssamarbete?
          </p>
          <p xml:id="i-TAn81EGeY7iGJ6Hp7RuBrr">
            Vilka initiativ tänker statsrådet ta för att klargöra regeringens
            syn på de mänskliga rättigheterna i Bolivia?
          </p>
        </div>
      </div>
    </body>
  </text>
</TEI>
