<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0109">
  <teiHeader>
    <fileDesc>
      <titleStmt>
        <title>Interpellation 2012/13:109 av Ekeroth, Kent (SD)</title>
        <author>Ekeroth, Kent (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:109 av Ekeroth, Kent (SD) till Beatrice Ask (M), justitieminister om Lagförändring med anledning av terrorresor</title>
          <idno type="rdwebb">H010109</idno>
          <ref type="dokument_url_text">http://data.riksdagen.se/dokument/H010109/text</ref>
          <ref type="dokument_url_html">http://data.riksdagen.se/dokument/H010109</ref>
          <ref type="dokumentstatus_url_xml">http://data.riksdagen.se/dokumentstatus/H010109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <persName>Kent Ekeroth</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5uoHRSFEsvJSRMSytptdGR">
          <note>Interpellationen är återtagen</note>
        </correspAction>
        <correspAction type="sent" xml:id="i-RPEDhrDX8cAURrM9CxrLCE" corresp="i-NXkJirA9Eh3xDV8PPU3eVE">
          <date when="2012-11-09"/>
        </correspAction>
        <correspAction type="received" xml:id="i-C7uuixjxadJGTUJWwyYUeu" corresp="i-PRHkYxGCaT2cbJpjjfnRtn">
          <date when="2012-11-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H9nnPVJUNpH8v6RvTeoX8d">
            Interpellation 2012/13:109 Lagförändring med anledning av terrorresor
            av Kent Ekeroth (SD) till justitieminister Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-AtRVbqr5eicd6hbfgumw5R">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FfV9MfFRi7rnFEdqnh3yUs">
            Sveriges lagstiftning för att bekämpa terrorism har brister som
            måste åtgärdas. I mars 2010 föll en dom i hovrätten som friade
            två män som misstänks för terrorstämpling till terroristbrott.
          </p>
          <p xml:id="i-3CSk5fb1W2ohYJPgsKPPoj">
            Den svenska säkerhetspolisen hade innan rättegången utfört ett
            intensivt spaningsarbete och ansåg sig ha tillräckligt mycket
            på fötter för att få en fällande dom. Det räckte alltså inte.
          </p>
          <p xml:id="i-JyVWqA64KasMYC58fPbFz">
            Av detta kan olika slutsatser dras. Antingen att gällande lagstiftning
            är hållbar men att Säpo helt enkelt var fel ute denna gång, eller
            att svensk lagstiftning inte håller fullt ut.
          </p>
          <p xml:id="i-S5JANdMbn1BgyUd2dCt5jm">
            I EU:s rambeslut (2002/475/RIF) framgår det att varje medlemsstat
            i EU ska vidta de åtgärder som är nödvändiga för att straffbelägga
            den som uppsåtligen leder en terroristgrupp eller deltar i en
            terroristgrupps verksamhet, vari inbegripes att förse gruppen
            med information eller ge den materiellt stöd eller bidra med varje
            form av finansiering av dess verksamhet, med vetskap om att deltagandet
            kommer att bidra till gruppens brottsliga verksamhet.
          </p>
          <p xml:id="i-3Lf2rQzqpfJWGXvgDZkJds">
            När propositionen (2002/03:38) kom menade justitiekanslern att
            en terroristgrupp som inte har någon konkret brottsplan men planerar
            att någon gång i framtiden begå terroristbrott och förbereder
            sig genom exempelvis fysisk träning och övning med skjutvapen
            inte fångas upp av till exempel bestämmelsen om stämpling till
            brott. Regeringen delade inte JK:s uppfattning utan anförde:
          </p>
          <p xml:id="i-ViMANxxzPLBMfmtVwCJ1uz">
            ”Regeringen gör i detta hänseende en annan bedömning. Som redogjorts
            för ovan inträder ansvar för stämpling till brott redan då man
            i samråd med annan beslutat att begå brott, sökt anstifta annan
            att begå brott eller erbjudit sig att utföra brott. För straffbarhet
            krävs inte att uppsåtet eller beslutet avser visst konkret brott.
            Straffbar stämpling kan föreligga även om tid och plats samt andra
            omständigheter vid brottet lämnats obestämda. Inte heller behöver
            det tilltänkta brottet vara så nära förestående att brottsplanen
            kan anses aktuell. Det är således själva beslutet att begå brott
            som konstituerar ansvar för stämpling. Detta krav torde, enligt
            regeringens uppfattning, kunna vara uppfyllt i det angivna exemplet.”
          </p>
          <p xml:id="i-UJdXSqnS7rjV3pSHAdtRYQ">
            Det framstår emellertid som att JK trots allt hade rätt dels
            med anledning av den dom som föll 2010, där Säpo i flera uttalanden
            menat att deras bevisning var god. Dels att det sedan den nya
            terroristlagen infördes 2003 bara kommit en fällande dom som vunnit
            laga kraft. Enligt vice chefsåklagare Agnetha Hilding Qvarnström
            på åklagarkammaren beror det på att det inte handlat om fullbordade
            brott utan i stället stämpling eller förberedelser till brott,
            vilket i regel är svårare att bevisa.
          </p>
          <p xml:id="i-VF6UzQwUmNnC6a2KT3ep9m">
            Min fråga är därmed:
          </p>
          <p xml:id="i-YMn4i6s53Gz4WMUTgR3rrL">
            Har justitieministern gjort det ställningstagandet att dagens
            lagstiftning gällande så kallade terrorresor är tillräcklig?
          </p>
        </div>
      </div>
    </body>
  </text>
</TEI>
