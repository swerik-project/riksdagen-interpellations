<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0024">
  <teiHeader>
    <fileDesc>
      <titleStmt>
        <title>Interpellation 2012/13:24 av Romson, Åsa (MP)</title>
        <author>Romson, Åsa (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:24 av Romson, Åsa (MP) till Anna-Karin Hatt (C), statsråd om Möjligheten att ta kärnkraftsreaktorer ur drift</title>
          <idno type="rdwebb">H01024</idno>
          <ref type="dokument_url_text">http://data.riksdagen.se/dokument/H01024/text</ref>
          <ref type="dokument_url_html">http://data.riksdagen.se/dokument/H01024</ref>
          <ref type="dokumentstatus_url_xml">http://data.riksdagen.se/dokumentstatus/H01024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Åsa Romson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-6wHApLcnBiC5J3JNaLZnAG">
          <note>Interpellationen är återtagen</note>
        </correspAction>
        <correspAction type="sent" xml:id="i-NFiqCui5bLzUpfWa22oAwd" corresp="i-ST3KmJ7dwych9bUEkWZEu6">
          <date when="2012-10-11"/>
        </correspAction>
        <correspAction type="received" xml:id="i-B4ZWhVrzX4wdPZh2vcsYqY" corresp="i-FsQi9rLBPWwgHr8YrG1deY">
          <date when="2012-10-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Afs9fbdmiJVWpLhERf2NqE">
            Interpellation 2012/13:24 Möjligheten att ta kärnkraftsreaktorer
            ur drift av Åsa Romson (MP) till statsrådet Anna-Karin Hatt (C)
          </p>
        </div>
        <div type="ipqSubmissionInfo">
          <p xml:id="i-MpicrBVA2SEQovkrV4rUww">
            den 11 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LQs6M9agagq9fuHxmRmyN7">
            För tre år sedan slog regeringen genom sin energiöverenskommelse
            fast att Sveriges energiproduktion ska vara hållbar och att regeringen
            vill ”minska beroendet av kärnkraft” genom att bygga ut den förnybara
            energin.
          </p>
          <p xml:id="i-Zv6D725gstudC5dNfkUib">
            Sverige producerar i dag mer el än vad vi gör av med. Omkring
            35 procent av elproduktionen utgörs av kärnkraft.
          </p>
          <p xml:id="i-L3nBqpqMoo3shemdohcpVL">
            I takt med att nya förnybara energislag börjat växa har Sverige
            ett elöverskott på 11,4 terawattimmar år 2012, enligt Energimyndighetens
            senaste korttidsprognos. Myndigheten räknar vidare i sin senaste
            långtidsprognos med att detta överskott växer stadigt för att
            2020 uppgå till 24 terawattimmar. Detta motsvarar nästan hälften
            av den el som levereras av dagens svenska kärnreaktorer.
          </p>
          <p xml:id="i-QKKc4gdzHZ2MHewxfE6Q4P">
            Det står sedan en tid klart att de åldrande svenska kärnkraftverken
            har en hel del säkerhetsbrister. När EU som en följd av Fukushimahaveriet
            går igenom säkerheten i EU-ländernas kärnkraftverk pekas till
            exempel Forsmark 1 och Forsmark 2 ut som två av fyra reaktorer
            i Europa som inte klarar ett strömavbrott så kort som en timme.
            Även med försiktiga antaganden kan reaktorerna nå kritiska temperaturer
            efter bara 30–40 minuter. Ett antal incidenter under senaste åren
            har även visat att mycket finns att förbättra i säkerhetsarbetet
            i svenska kärnkraftverk, något som också Greenpeace visat på i
            upprepade aktioner.
          </p>
          <p xml:id="i-CgMeWwydvsQtAbN6q4R5cT">
            Miljöpartiet menar att Sverige tar onödiga risker genom att fortsätta
            köra åldrande reaktorer som inte behövs. Sveriges växande elöverskott
            kan och bör användas för att stänga en del av kärnkraftsreaktorerna.
            En till två reaktorer kan tas ur drift redan denna mandatperiod
            utan att påverka den inhemska elförsörjningen. På sikt bör Sverige
            ha 100 procent förnybar energi. Förutsättningarna för det är goda
            och det är det enda hållbara och säkra alternativet för framtiden.
          </p>
          <p xml:id="i-2gL7XAfDkHCAJpvKCNP6vw">
            Mot bakgrund av regeringens uttalade vilja att minska beroendet
            av kärnkraft, bristerna med säkerheten bland kärnkraftverken och
            Energimyndighetens prognoser om det växande elöverskottet vill
            jag fråga statsrådet Anna-Karin Hatt följande:
          </p>
          <p xml:id="i-RPURgrPGJgVq3XpzCMJjLk">
            Vilka åtgärder avser statsrådet att vidta för att minska Sveriges
            beroende av kärnkraft?
          </p>
          <p xml:id="i-YSGzkuAavReqXVCKgpxD1X">
            Avser statsrådet att vidta åtgärder för att ta någon av Sveriges
            äldsta kärnkraftsreaktorer ur drift?
          </p>
        </div>
      </div>
    </body>
  </text>
</TEI>
