<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0184">
  <teiHeader>
    <fileDesc>
      <titleStmt>
        <title>Interpellation 2012/13:184 av Sandberg, Gunnar (S)</title>
        <author>Sandberg, Gunnar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:184 av Sandberg, Gunnar (S) till Göran Hägglund (KD), socialminister om Statens stöd till Rett Center</title>
          <idno type="rdwebb">H010184</idno>
          <ref type="dokument_url_text">http://data.riksdagen.se/dokument/H010184/text</ref>
          <ref type="dokument_url_html">http://data.riksdagen.se/dokument/H010184</ref>
          <ref type="dokumentstatus_url_xml">http://data.riksdagen.se/dokumentstatus/H010184</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8gcKLg8FFeh9DR71R7zcMv</idno>
            <persName>Gunnar Sandberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-FdgqFUATVBK3FLUyP8bvmz">
          <note>Interpellationen är återtagen</note>
        </correspAction>
        <correspAction type="sent" xml:id="i-Wgf2aQqxNNh1ERKRCS8G3H" corresp="i-8gcKLg8FFeh9DR71R7zcMv">
          <date when="2012-12-19"/>
        </correspAction>
        <correspAction type="received" xml:id="i-NAp1ELBk1SF4A5JM2Xcgqg" corresp="i-8BTYtQ95yRpC5syyC4aHoY">
          <date when="2012-12-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7fFPnuRkx542ME8Xc1FP9T">
            Interpellation 2012/13:184 Statens stöd till Rett Center av Gunnar
            Sandberg (S) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-Ji8xtPv1ugpW9XWQD8xTov">
            den 19 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RkRjCPCtQAwsJAaGEzZSpc">
            Rett Center i Östersund är en unik nationell resurs för patienter
            med Retts syndrom. Sedan 2003 har staten haft det grundläggande
            finansiella ansvaret. Detta har medfört att verksamheten utvecklats
            på ett för patientgruppen mycket betydelsefullt sätt, både avseende
            den kliniska verksamheten och forskningen.
          </p>
          <p xml:id="i-92DgUza1v79eYM39eMcCWL">
            Under den förra socialdemokratiska regeringen, 2002-2006, när
            Socialdemokraterna, Vänsterpartiet och Miljöpartiet de gröna samarbetade,
            lyftes Rett Centers bidrag in i statsbudgeten med stöd av en enig
            riksdag, vilket gjorde att verksamheten gavs en långsiktig planeringshorisont.
            Detta manifesterades särskilt tydligt av att bidraget gavs i form
            av ett rullande treårsstöd. Sedan den nya borgerliga regeringen
            tillträdde efter valet 2006 har statens stöd till Rett Center
            i statsbudgeten hanterats på följande sätt:
            <list rend="unordered">
              <item>
                &lt;![if !supportLists]&gt;· &lt;![endif]&gt;För 2007 och 2008 blev det ettåriga
                anslag till Rett Center utan vidare kommentar.
              </item>
              <item>
                &lt;![if !supportLists]&gt;· &lt;![endif]&gt;För 2009, 2010 och 2011 angavs
                ingen summa alls och bidraget hanterades inom ramen för övriga
                bidrag för utveckling inom hälso- och sjukvårdsområdet, dock nämndes
                Rett Center som exempel på mottagare. Vidare angavs att dylika
                bidrag ska omprövas årligen för att säkerställa att statliga medel
                som utbetalas används väl och i enlighet med regeringens intentioner.
                Närmare villkor bestäms i kommande regleringsbrev.
              </item>
              <item>
                &lt;![if !supportLists]&gt;· &lt;![endif]&gt;För 2012 och 2013 nämns ingenting
                i budgeten. Bidrag betalades dock ut för 2012 med samma belopp
                som tidigare inom ramen för anslaget Övriga bidrag inom hälso-
                och sjukvårdsområdet. Besked om anslag för 2012 gavs strax före
                jul 2011.
              </item>
            </list>
          </p>
          <p xml:id="i-4WJVjN91AH7uHERm2xrggu">
            Att gå från ett läge med treårsbidrag i statsbudgeten till att
            bidraget inte ens omnämns i budgeten innebär att långsiktigheten
            i statens ansvar urholkas radikalt. Anslaget har varit oförändrat
            sedan 2003. Långsiktigheten kräver att bidraget anpassas till
            kostnadsutvecklingen, vilket för 2013 innebär att medelsbehovet
            är 10 miljoner kronor.
          </p>
          <p xml:id="i-8CrZdSN5EWusSWuJfFF3m1">
            Socialministern uttalade i en intervju med SVT i samband med
            sitt besök på Rett Center den 22 oktober 2008:
          </p>
          <p xml:id="i-Soa726Qmr9GgD9vYmraJsU">
            "Rett Center kan se framtiden an med tillförsikt - den behövs
            för en liten grupp som behöver den här specialiserade vården som
            inte kan erbjudas någon annanstans i vårt land, så jag är väldigt
            angelägen att de kan fortsätta sin verksamhet med samma höga nivå
            och med en forskningsanknytning som man har i dag."
          </p>
          <p xml:id="i-N8pYwSWQ3DEsaxk28Gmt1j">
            Socialministerns ord från 2008 har dock aldrig lett till några
            åtgärder som förbättrat situationen för Rett Center. I EU:s rådsrekommendationer
            från 2009 framhölls betydelsen av långsiktiga satsningar och därmed
            tillräckliga ekonomiska resurser.
          </p>
          <p xml:id="i-UTJ8He4A7x5C5xCgk8hsb8">
            När budgeten för 2012 skulle antas i riksdagen hösten 2011 uppmärksammades
            Rett Center. Av socialutskottets betänkande 2011/12:SoU1 framgår
            att "Rett Center, som är inriktat på patienter med Retts syndrom,
            är en viktig aktör. Rett Center har sedan 2001 fått ekonomiskt
            bidrag från staten. Bidraget har under de senaste åren uppgått
            till 7 miljoner kronor per år. Enligt uppgift till utskottet kommer
            bidraget att uppgå till 7 miljoner kronor även 2012. Bidraget
            ingår även i regeringens förslag till budgetram för 2013. Verksamhet
            och forskning på området måste långsiktigt säkras, enligt utskottets
            mening."
          </p>
          <p xml:id="i-HTfBa8fTP5xq5ZYSP6Qmig">
            Staten har ett särskilt ansvar för Rett Center, och vi socialdemokrater
            föreslog därför i vårt budgetalternativ att statsbidraget till
            Rett Center räknas upp till 10 miljoner för 2013 inom befintligt
            totalanslag 1:6 Bidrag till folkhälsa och sjukvård. Detta förslag
            röstades ned i samband med beslut om statsbudgetramarna. Beslutet
            om vilken nivå Rett Center ska få ligger i händerna på regeringen,
            och de kan välja att höja anslaget eller att inte göra det.
          </p>
          <p xml:id="i-NNG1Ngsq7hv8iHUgyxKpva">
            Föreningen Rett Syndrom i Sverige (RSIS,) som organiserar anhöriga
            till personer med Retts syndrom, vädjar i en skrivelse den 11
            december 2012 till socialministern att hörsamma Rett Centers behov
            av ökade medel för att verksamheten ska kunna fortsätta. För denna
            patientgrupp är det enligt skrivelsen livsviktigt att Rett Center
            får fortsätta att bedriva sitt arbete med fokus på Retts syndrom.
            RSIS pekar på att det som Rett Center gör ligger väl i linje med
            de mål som uttalats i visioner och strategier. Den verksamhet
            som Rett Center bedriver borde till och med kunna stå modell för
            kommande nya center. Att inte få en långsiktig finansiering med
            argumentet att man vill avvakta beslut om nationella center vore
            enligt RSIS förödande. Risken är att den kompetens som nu finns
            på Rett Center utarmas. Och när väl frågan om nationella center
            blir verklighet är det enligt RSIS inte säkert att det går att
            finna den samlade kompetens som patientgruppen har tillgång till
            i dag.
          </p>
          <p xml:id="i-WP5UJK9zANtKyCyAnmhFwQ">
            Mot bakgrund av detta vill jag ställa följande frågor till socialministern:
          </p>
          <p xml:id="i-F2a39au2JharjGFGXJcFC9">
            Vilka åtgärder är socialministern beredd att vidta för att säkra
            verksamheten vid Rett Center?
          </p>
          <p xml:id="i-FBwszdTB7Dwoz5aX85g5iq">
            Vilka åtgärder är socialministern beredd att vidta för att säkra
            att bidragsgivningen uppfyller kravet på långsiktighet och anpassning
            till kostnadsutvecklingen?
          </p>
        </div>
      </div>
    </body>
  </text>
</TEI>
