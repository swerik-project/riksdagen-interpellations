<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0235">
  <teiHeader>
    <fileDesc>
      <titleStmt>
        <title>Interpellation 2012/13:235 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:235 av Holm, Jens (V) till Anna-Karin Hatt (C), statsråd om Alternativ till teknikneutralitet</title>
          <idno type="rdwebb">H010235</idno>
          <ref type="dokument_url_text">http://data.riksdagen.se/dokument/H010235/text</ref>
          <ref type="dokument_url_html">http://data.riksdagen.se/dokument/H010235</ref>
          <ref type="dokumentstatus_url_xml">http://data.riksdagen.se/dokumentstatus/H010235</ref>
          <ref type="downloadurl">https://mhdownload.riksdagen.se/VOD1/PAL169/2442207190020227421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/alternativ-till-teknikneutralitet_H010235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-d8f4NgGBsoQEMZbv4Uc2j">
          <note>Interpellationen är besvarad</note>
        </correspAction>
        <correspAction type="sent" xml:id="i-9HiC8xC2xGPjFNEQWjnoy1" corresp="i-HNw1w34Sd2tGfFnWtdrzZb">
          <date when="2013-01-29"/>
        </correspAction>
        <correspAction type="received" xml:id="i-Moc8z4vnL8THp2cBWHSpg2" corresp="i-FsQi9rLBPWwgHr8YrG1deY">
          <date when="2013-01-29"/>
        </correspAction>
        <correspAction type="answered" xml:id="i-nCjE4xQ8LP982FERHq4ey" corresp="i-FsQi9rLBPWwgHr8YrG1deY">
          <date when="2013-03-12"/>
        </correspAction>
        <correspContext corresp="i-nCjE4xQ8LP982FERHq4ey">
          <ref type="record" target="prot-201213--076">Riksdagens protokoll 2012/13:76 Tisdagen den 12 mars</ref>
          <ref type="recordSection" target="unsetDivId">19 § Svar på interpellation 2012/13:235 om alternativ till teknikneutralitet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BG1FGqT1PuMid1EoUteYKc">
            Interpellation 2012/13:235 Alternativ till teknikneutralitet
            av Jens Holm (V) till statsrådet Anna-Karin Hatt (C)
          </p>
        </div>
        <div type="ipqSubmissionInfo">
          <p xml:id="i-WDFdPiWUXyYRLG6mUfuvMZ">
            den 29 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5y9qRMTgDyym84YQ3pmRMC">
            I svensk energipolitik har betoningar på så kallade teknikneutrala
            system utvecklats till i det närmaste ett mantra. Energiminister
            Anna-Karin Hatt är en av de främsta förespråkarna för detta. I
            ett axplock av några av de många anföranden och artiklar som Hatt
            gjort den senaste tiden har just teknikneutralitet varit ett viktigt
            tema:
          </p>
          <p xml:id="i-NpMZqN6YfViFMZC5pLbuvF">
            ”Basen i vår omställning till ett hållbart samhälle är teknikneutrala,
            välfungerande ekonomiska styrmedel” (Göteborgs-Posten den 31 oktober
            2012).
          </p>
          <p xml:id="i-L9us2BE8p4YywQtHWABYWA">
            ”Vi ska bidra med stabila och långsiktiga satsningar på forskning
            och utveckling och demonstrationsanläggningar, och ange ramarna
            med teknikneutrala ekonomiska styrmedel.” (Tal på Svenska Petroleum
            och Biodrivmedelsinstitutet den 21 mars 2012.)
          </p>
          <p xml:id="i-T2wEv7DsdyqdAVypGNsyUa">
            ”Dessa breda, generella och långsiktiga ekonomiska styrmedel
            är väldigt bra. De sätter en teknikneutral och tydlig ram och
            riktning för den utveckling som ska göras av marknadens aktörer.”
            (Tal: Med framtiden i tankarna, den 9 oktober 2012.)
          </p>
          <p xml:id="i-Sz6UdBm1jMgJj8UxsdZ8iV">
            ”Strategin för att nå dit är att med långsiktiga, teknikneutrala
            och breda styrmedel stärka de förnybara energislagen, på bekostnad
            av de fossila och ändliga. Koldioxidskatten och elcertifikatssystemet
            har varit och är de viktigaste styrmedlen för att nå dit. De är
            marknadsanpassade och de är teknikneutrala.” (Tal på Dagens Industris
            energidagar den 12 december 2011.)
          </p>
          <p xml:id="i-Ra3T6UVaZ9EW5fzSmdkbXi">
            Jag vill understryka att koldioxidskatten och elcertifikatssystemet
            – som är de två ”teknikneutrala styrmedel” som Hatt oftast återkommer
            till – är mycket viktiga styrmedel och det är synd att regeringen
            inte utnyttjar dessa mer än vad man gör. Vänsterpartiet har i
            den allmänna motionstiden lagt fram konkreta förslag på hur koldioxidskatten
            ska höjas (se motion För framtidens jobb, 2012/13:Fi250) och hur
            ambitionerna i elcertifikatssystemet ska bli ambitiösare (se motion
            100 procent förnybart, 2012/13:N300). Se också interpellationsdebatten
            Utökat elcertifikatsystem den 20 mars i år mellan min kollega
            Kent Persson och Anna-Karin Hatt.
          </p>
          <p xml:id="i-GuD3ucxiaHh5f6H3LCVoGx">
            Grundtanken med teknikneutrala system är att politikerna ska
            ange villkoren och marknaden ska bestämma tekniken. Det är ett
            system som kan vara effektivt avseende redan etablerade tekniker.
            Det svenska elcertifikatssystemet brukar anföras som ett exempel
            på ett effektivt teknikneutralt system (detta är något man kan
            diskutera eftersom det faktiskt uttryckligen pekar ut förnybar
            energi som den energi man vill ha). Vänsterpartiet var med och
            tog fram detta system, som startade 2003, tillsammans med Centerpartiet
            och Socialdemokraterna. Vi har i mångt och mycket elcertifikatssystemet
            att tacka för dagens snabba utbyggnad av förnybar energi. Men
            elcertifikatssystemet slår snart i taket och ambitionsnivåerna
            borde därför, som anförts ovan, höjas.
          </p>
          <p xml:id="i-VZKwvZctNuiCTfjQodUjD6">
            Det jag här vill fokusera på är vikten av att så kallade teknikneutrala
            system kompletteras med teknikspecifika lösningar. Baksidan med
            teknikneutrala system är att de är dåliga på att introducera ny
            teknik som i ett initialt skede är dyrare än den som finns på
            marknaden. Om man bara satsar på den teknik som redan finns får
            man ju inte den nya tekniken som i framtiden kan vara helt avgörande
            för att lösa stora utmaningar som klimatförändringar och att ställa
            om vår energiproduktion till 100 procent förnybart.
          </p>
          <p xml:id="i-D6jkdzZE7tQ2GZZ1NKfDoX">
            Det är därför helt avgörande med politiska beslut för att stimulera
            framtidens teknik. Detta stora ansvar går omöjligen att lägga
            ut på marknaden allena. Jag hävdar därför att energiministern
            har fel när hon i det refererade talet ovan säger: ”Men att som
            minister peka ut exakt vilka tekniker och vilka bränslen som har
            framtiden för sig vore fel.” (Tal på Svenska Petroleum och Biodrivmedelsinstitutet
            den 21 mars 2012.) Man frågar sig om ministern verkligen menar
            att riksdag och regering inte ska vara med och fatta beslut över
            vilka tekniker som vi vill ska lösa dagens stora utmaningar, som
            klimatförändringarna och omställningen av energisystemet.
          </p>
          <p xml:id="i-GP1ni7VMiPeFvG2m4byJU9">
            Chalmersprofessorerna Christian Azar och Björn Sandén tar upp
            denna problematik i artikeln Ogenomtänkt teknikneutralitet (Upplyst
            eller utfryst – en antologi om energimarknaden, Eon, 2012). De
            kritiserar de teknikneutrala metoderna så här: ”Men nackdelen
            med en sådan politik är att mycket lovande, men för närvarande
            dyra, tekniker inte kommer att få det stöd som behövs för att
            få ned kostnaderna.” (sid. 94) och ”Det är retoriken om att man
            i alla lägen ska försöka vara teknikneutral som är, inte bara
            förvirrande, utan i många fall skadlig” (sid. 96). De argumenterar
            därför att det behövs ett mer aktivt engagemang från politiken
            och att vi måste hitta sätt att främja ny teknik på andra sätt
            än det som i dag är rådande.
          </p>
          <p xml:id="i-NNP47hMNYqh6HeEg8WpbD4">
            Ett konkret exempel på detta är solenergin. Energi från solen
            finns i oändliga mängder. Ändå används bara en mikroskopisk del
            för att producera energi. Även om en stor del av den solenergi
            som når jorden inte går att ta till vara finns det ändå en enorm
            potential att utnyttja solen som kraftkälla mycket effektivare
            än i dag. Många länder har upptäckt detta. Dess värre gäller detta
            inte Sverige. Jag tror att det har att göra med att Sverige saknar
            ett kraftfullt stöd specifikt orienterat mot solenergin.
          </p>
          <p xml:id="i-FhXaSGhnaFcont4UtNHRgN">
            Elcertifikatssystemet har som sagt varit effektivt i att bygga
            ut den förnybara energin, men det har varit ett dåligt system
            för att främja ny teknik. Enligt rapporten Elcertifikatssystemet
            2012 (Energimyndigheten 2012) gick 52 procent av stödet inom elcertifikatssystemet
            år 2011 till biobränsle, 31 procent till vindkraft, 14 procent
            till vattenkraft och 3 procent till kraftvärme med torv som råvara.
            Ett trettiotal solenergianläggningar fick elcertifikat under 2011,
            men det uppgår i volym inte ens till 1 procent av utbetalningarna.
            Vågenergi och geotermisk energi har inte fått något stöd alls
            från elcertifikatssystemet.
          </p>
          <p xml:id="i-LMQRMk2gNLeg9M1ZBW3nWW">
            Som ovan anförts är det av avgörande vikt att det finns stöd
            som är specifika för att få fram den nya tekniken. Det räcker
            inte med att satsa pengar på forskning, det behövs också aktiva
            stöd till etapperna efter forskningen. Solenergin måste exempelvis
            få ett ökat stöd, både i form av direkta installationsstöd för
            solceller och solvärme och för energiforskning. Det måste införas
            ett system med nettodebitering. De teknikneutrala systemen måste
            kompletteras med teknikspecifika system.
          </p>
        </div>
        <div type="ipQuestion">
          <p xml:id="i-PBr7w49funxDUA1811CEgH">
            Med anledning av ovanstående vill jag fråga statsrådet:
            <list rend="ordered">
              <item>
                1. Avser statsrådet att ta några initiativ i syfte att införa
                en strategi för vilka tekniker som har framtiden för sig?
              </item>
              <item>
                2. Är statsrådet beredd att i större utsträckning komplettera
                teknikneutrala system med teknikspecifika?
              </item>
            </list>
          </p>
        </div>
      </div>
    </body>
  </text>
</TEI>
