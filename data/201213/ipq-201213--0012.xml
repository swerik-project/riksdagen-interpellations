<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0012">
  <teiHeader>
    <fileDesc>
      <titleStmt>
        <title>Interpellation 2012/13:12 av Wallén, Anna (S)</title>
        <author>Wallén, Anna (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:12 av Wallén, Anna (S) till Beatrice Ask (M), justitieminister om Mäns våld mot kvinnor</title>
          <idno type="rdwebb">H01012</idno>
          <ref type="dokument_url_text">http://data.riksdagen.se/dokument/H01012/text</ref>
          <ref type="dokument_url_html">http://data.riksdagen.se/dokument/H01012</ref>
          <ref type="dokumentstatus_url_xml">http://data.riksdagen.se/dokumentstatus/H01012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <persName>Anna Wallén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Da6Uyi43cLbfi6sFLJGAfD">
          <note>Interpellationen är återtagen</note>
        </correspAction>
        <correspAction type="sent" xml:id="i-YZKVRYxYH2EkEKXE8asekY" corresp="i-KHwyNd4PtTDS74vUs9zWKS">
          <date when="2012-10-01"/>
        </correspAction>
        <correspAction type="received" xml:id="i-CcxpMvJgF6ZFt5MPZdYac3" corresp="i-PRHkYxGCaT2cbJpjjfnRtn">
          <date when="2012-10-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QHjVAodJnEPgzzGJPe3Dpe">
            Interpellation 2012/13:12 Mäns våld mot kvinnor av Anna Wallén
            (S) till justitieminister Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-Fyx67KgLLnerZRP29dxdRL">
            den 1 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LMrMpak7yYSYQT89Phtf1S">
            Sverige är ett av världens mest jämställda länder, men fortfarande
            har vi en lång väg att vandra innan män och kvinnor har samma
            möjligheter och rättigheter. Det yttersta uttrycket för ojämställdhet
            är mäns våld mot kvinnor.
          </p>
          <p xml:id="i-BacMXcv8x4ZGfPTNKQm2JN">
            Våld mot kvinnor är ett stort problem som kräver en helhetssyn
            vad gäller kunskap och insatser. Ofta fokuserar forskning och
            annat arbete mot mäns våld mot kvinnor på kvinnorna och inte på
            männen. Man kallar till och med övergreppen ”kvinnovåld”, trots
            att det handlar om mäns våld mot kvinnor.
          </p>
          <p xml:id="i-QmunSCjH4KiWpAqsUitxuz">
            De senaste tio åren har antalet anmälningar av misshandelsbrott
            mot kvinnor ökat. Ökningen beror dels på att kvinnors benägenhet
            att anmäla har ökat, men det finns även mycket som tyder på att
            det faktiska våldet mot kvinnor ökar, och mörkertalet beräknas
            vara mycket stort. Brottsförebyggande rådet uppskattar att endast
            20 procent av alla brott leder till polisanmälan.
          </p>
          <p xml:id="i-2gupWSihobBJmKQiTfsh1u">
            Statistik från Brottsförebyggande rådet visar att under 2011
            polisanmäldes 12 471 fall av misshandel av kvinnor över 18 år
            – där kvinnan befann sig i en nära relation med förövaren. Dessutom
            anmäldes 2 471 fall av grov kvinnofridskränkning, varav 109 fall
            i Västmanland.
          </p>
          <p xml:id="i-RpvJXnE2QBRAeWgGciSzWL">
            Dödligt våld utgör den mest extrema formen av mäns våld mot kvinnor.
            Varje år mördas ca 17 kvinnor av en närstående man, och i nära
            hälften av fallen finns det dokumenterade uppgifter om att mannen
            tidigare har misshandlat, hotat och brukat våld mot kvinnan.
          </p>
          <p xml:id="i-P77X2rQ7i5uABT1Qs4hxwB">
            Den 1 oktober 2011 trädde den nya lagen om kontaktförbud i kraft.
            I lagen har elektronisk övervakning införts som ett verktyg för
            att kontrollera efterlevandet av kontaktförbud. Trots att det
            nu är ett år sedan lagen trädde i kraft existerar inte tekniken
            för att möjliggöra elektronisk övervakning vid kontaktförbud.
            Det har kommit till min kännedom att det finns flera beslut om
            särskilt utvidgat kontaktförbud som fått hanteras utan elektronisk
            övervakning på grund av att tekniken inte finns tillgänglig. Det
            är väldigt allvarligt och innebär stora risker för den som utsätts
            för hot och förföljelse.
          </p>
          <p xml:id="i-8NSUDRZap79MtaUkQT9m6o">
            En kartläggning av åklagarnas hantering av lagen om kontaktförbud
            visar att det är stora skillnader mellan landets åklagarkammare
            när det gäller andelen beviljade kontaktförbud. Vid åklagarkammaren
            i Norrköping beviljas exempelvis hela 52 procent av ansökningarna
            om kontaktförbud, medan motsvarande siffra för åklagarkammaren
            i Eskilstuna endast är 18 procent. I Västerås beviljas 26 procent
            av ansökningarna.
          </p>
          <p xml:id="i-HmCwfjGXSX5wmQo9yWA7KP">
            Mot denna bakgrund vill jag fråga justitieminister Beatrice Ask
            följande:
          </p>
          <p xml:id="i-KASVBCRatw7JUp8w2t7Byc">
            Vad avser justitieminister Beatrice Ask att vidta för åtgärder
            med anledning av att lagen om kontaktförbud inte kan användas
            som det var tänkt på grund av att det saknas möjligheter till
            elektronisk övervakning?
          </p>
          <p xml:id="i-FNHoX6ntmphpDgcbtDWVz3">
            Avser justitieminister Beatrice Ask att vidta några åtgärder
            med anledning av de stora skillnaderna i landet när det gäller
            beviljande av kontaktförbud?
          </p>
        </div>
      </div>
    </body>
  </text>
</TEI>
