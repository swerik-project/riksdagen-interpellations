<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0318">
  <teiHeader>
    <fileDesc>
      <titleStmt>
        <title>Interpellation 2012/13:318 av Johnson, Jacob (V)</title>
        <author>Johnson, Jacob (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:318 av Johnson, Jacob (V) till Gunilla Carlsson (M), statsråd om Sveriges Turkietstrategi</title>
          <idno type="rdwebb">H010318</idno>
          <ref type="dokument_url_text">http://data.riksdagen.se/dokument/H010318/text</ref>
          <ref type="dokument_url_html">http://data.riksdagen.se/dokument/H010318</ref>
          <ref type="dokumentstatus_url_xml">http://data.riksdagen.se/dokumentstatus/H010318</ref>
          <ref type="downloadurl">https://mhdownload.riksdagen.se/VOD1/PAL169/2442207180020054721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-turkietstrategi_H010318</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UgMQZHq2AEkwHiPQpiQBCw">
          <note>Interpellationen är besvarad</note>
        </correspAction>
        <correspAction type="sent" xml:id="i-VN28R7v6XAs3NDSVXbe6F3" corresp="i-CNBy5dFgNNyEozHVpAj93c">
          <date when="2013-03-07"/>
        </correspAction>
        <correspAction type="received" xml:id="i-RArqHxjP2gnzUs1uR1sExR" corresp="i-W9g5g3nUh3Fu7mKUtFoBFH">
          <date when="2013-03-07"/>
        </correspAction>
        <correspAction type="answered" xml:id="i-9EmEiGi16BT4qPbzJSfpvF" corresp="i-W9g5g3nUh3Fu7mKUtFoBFH">
          <date when="2013-04-12"/>
        </correspAction>
        <correspContext corresp="i-9EmEiGi16BT4qPbzJSfpvF">
          <ref type="record" target="prot-201213--090">Riksdagens protokoll 2012/13:90 Fredagen den 12 april</ref>
          <ref type="recordSection" target="unsetDivId">14 § Svar på interpellation 2012/13:318 om Sveriges Turkietstrategi</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AqSchvpKYWoJFstSTzfH8">
            Interpellation 2012/13:318 Sveriges Turkietstrategi av Jacob
            Johnson (V) till statsrådet Gunilla Carlsson (M)
          </p>
        </div>
        <div type="ipqSubmissionInfo">
          <p xml:id="i-JEofDRWG55Bt3dDzhutUss">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MBPEFV8db4wfg3yURPVnu1">
            Sverige har en strategi för bistånd till Turkiet vars övergripande
            mål är att stärka demokratin i Turkiet så att förutsättningarna
            för medlemskap i Europeiska unionen förbättras. Samarbetet är
            inriktat på området demokrati, mänskliga rättigheter och jämställdhet.
            Strategin gäller för perioden 2010–2013 och löper alltså ut i
            år.
          </p>
          <p xml:id="i-Fnt8GvaXLLsYFjrwe6fkiM">
            Det är uppenbart att det fortfarande råder stora brister i Turkiet
            när det gäller de krav på respekt för mänskliga rättigheter som
            måste ställas på Turkiet som ansökarland till EU. Köpenhamnskriterierna
            omfattar krav på stabila institutioner, som garanterar demokrati,
            mänskliga rättigheter, en fungerande rättsstat och skydd för nationella
            minoriteter. Den fungerande praktiken när det gäller dessa frågor
            i Turkiet som till exempel behandling av valda politiker, journalister
            med mera gör att man kan ifrågasätta om Turkiet lever upp till
            kravet enligt Köpenhamnskriterierna.
          </p>
          <p xml:id="i-QC6PbW1UDEHV4wwn7VzFL5">
            Ett av många exempel är de razzior som den turkiska polisen i
            mitten av februari riktade mot medlemmar och ledare i de offentliganställdas
            fackliga organisation Kesk med massarresteringar som följd. Vi
            vet också att ett rekordstort antal journalister är fängslade
            samt att tusentals folkvalda politiker fängslats i de så kallade
            KCK-rättegångarna. De flesta av dessa arresteringar görs utifrån
            den av omvärlden hårt kritiserade godtyckliga antiterrorlagstiftningen
            där kritik av den turkiska staten är tillräcklig grund för arresteringar.
          </p>
          <p xml:id="i-GNSuDrfgiemNPHHei6MJub">
            När det gäller kurdfrågan är utvecklingen motsägelsefull och
            innehåller såväl fortsatta militära stridigheter mellan den turkiska
            militären och PKK-gerillan som kontakter och någon sorts förhandlingar
            mellan den turkiska säkerhetstjänsten och den fängslade PKK-ledaren
            Öcalan. I samtalen med Öcalan är även representanter för det prokurdiska
            partiet BDP i Turkiet involverade.
          </p>
          <p xml:id="i-J6jFjHY5vQH5PLhKRLyb45">
            Man måste i det svåra läget för demokrati, yttrandefrihet och
            mänskliga rättigheter i Turkiet fråga sig hur Sverige med sina
            goda kontakter med breda delar av det turkiska samhället kan stödja
            en utveckling mot fred, demokrati, yttrande- och organisationsfrihet,
            jämställdhet och övriga mänskliga rättigheter.
          </p>
          <p xml:id="i-LCQhG8bK4JXe2MtxMnV2nr">
            Jag vill mot denna bakgrund fråga statsrådet:
          </p>
          <p xml:id="i-GAW2sdbiCWzszhNtHA9BYT">
            Avser statsrådet att vidta några åtgärder så att det svenska
            utvecklingsbiståndet till Turkiet när det gäller respekt för och
            efterlevnad av mänskliga rättigheter och jämställdhet samt ökad
            samhällsdebatt om demokrati, mänskliga rättigheter och jämställdhet
            kan fortsätta kommande år?
          </p>
        </div>
      </div>
    </body>
  </text>
</TEI>
