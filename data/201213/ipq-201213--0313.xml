<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0313">
  <teiHeader>
    <fileDesc>
      <titleStmt>
        <title>Interpellation 2012/13:313 av Berg, Bengt (V)</title>
        <author>Berg, Bengt (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:313 av Berg, Bengt (V) till Lena Adelsohn Liljeroth (M), kultur- och idrottsminister om Bibliotekslån och författarersättning</title>
          <idno type="rdwebb">H010313</idno>
          <ref type="dokument_url_text">http://data.riksdagen.se/dokument/H010313/text</ref>
          <ref type="dokument_url_html">http://data.riksdagen.se/dokument/H010313</ref>
          <ref type="dokumentstatus_url_xml">http://data.riksdagen.se/dokumentstatus/H010313</ref>
          <ref type="downloadurl">https://mhdownload.riksdagen.se/VOD1/PAL169/2442207190020236921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/bibliotekslan-och-forfattarersattning_H010313</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <persName>Bengt Berg</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-N3gWbD1CYm9JXfnyX9WLyx">
          <note>Interpellationen är besvarad</note>
        </correspAction>
        <correspAction type="sent" xml:id="i-9BXQqYr6YUdN1jgHsRosd1" corresp="i-CpDe8Ez4j6HcFbBfHMRKAE">
          <date when="2013-03-05"/>
        </correspAction>
        <correspAction type="received" xml:id="i-XQZEVQQRdwdjL8xumWwFmq" corresp="i-TGAeNgQV9rZoovTn5C8JAd">
          <date when="2013-03-05"/>
        </correspAction>
        <correspAction type="answered" xml:id="i-WdGEuF4uyphUQ4n7Zr2Gu4">
          <date when="2013-03-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6N2xuZ9hYuWp78q8oWBDuR">
            Interpellation 2012/13:313 Bibliotekslån och författarersättning
            av Bengt Berg (V) till kultur- och idrottsminister Lena Adelsohn
            Liljeroth (M)
          </p>
        </div>
        <div type="ipqSubmissionInfo">
          <p xml:id="i-XBCZJZjkP7TWSBte8FETVs">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-87rmx9mDSemQfcNLLi7yoz">
            Med rätta har det svenska biblioteksväsendets närvaro i samhället
            betraktats med både beundran och förundran av omvärlden. Att kunna
            tillgodogöra sig all slags litteratur helt gratis, på centralt
            belägna bibliotek med kunnig personal och en stor spännvidd på
            utbudet, det har blivit en självklar hörnpelare i det demokratiska
            samhällsbygget. Det handlar inte bara om yttrande- och åsiktsfrihet
            utan också om folkbildning och om att göra litteraturen tillgänglig
            för barn och ungdom.
          </p>
          <p xml:id="i-LFmYxno9b4rsnqTj6qXApZ">
            Men utan böcker inga bibliotek och utan författare, bildmakare,
            konstnärer och fotografer inga böcker.
          </p>
          <p xml:id="i-XsKvCZMbMwGn426dfBbgeF">
            Litteraturutredningens betänkande Läsandets kultur har varit
            ute på remiss, och nu har vi kommit fram till vissa slutsatser
            och problemställningar. Det handlar inte bara om bibliotekens
            roll i samhället utan också om upphovsrätten och inte minst ekonomisk
            ersättning för utfört arbete. Denna rätt finns för övrigt fastslagen
            genom EU-direktiv (2006/15/EU), något som regeringen tycks ha
            bortsett från vid utformandet av direktiven till Litteraturutredningen.
            Detta har också de ”bokskapande” organisationerna Sveriges Författarförbund,
            Svenska Fotografers Förbund och Föreningen Svenska Tecknare påtalat.
          </p>
          <p xml:id="i-JytvvpJcDaXJHB8qKDZQJt">
            Det finns i vårt land ett sedan decennier välfungerande och harmoniskt
            system för hur biblioteksersättningen (som ligger på 1:37 kronor
            per lån 2013) hanteras av Sveriges författarfond, som fördelar
            en del av intäkterna på basis av de enskilda upphovsmännens utlåning
            och en del i form av fleråriga arbetsstipendier, resestipendier
            eller så kallad garanterad författarpenning.
          </p>
          <p xml:id="i-7oYttT3mJyGa7W43EbUhGQ">
            Sedan mitten av 1950-talet har alltså svenska författare, litterära
            översättare och bildmakare fått ersättning för sitt arbete genom
            utlåningsstatistiken från folk- och skolbiblioteken.
          </p>
          <p xml:id="i-HTNJmyEA7z7bXyX1jbq6yi">
            I stället för denna ordning, där författarorganisationerna och
            staten har förhandlat om ersättningen för ett boklån, föreslås
            nu att denna demokratiska ordning tas bort.
          </p>
          <p xml:id="i-WGXaacDhwYcqVGRvL5KNop">
            Regeringen vill ersätta biblioteksersättningen – och därmed författarfonden?
            – med överläggningar om en klumpsumma vart femte år. Symtomatiskt
            för regeringens syn på frågan är att man kallar den ekonomiska
            ersättningen för bidrag. Därmed förvandlas en förhandlingspart
            (bokskaparna) till en bidragstagare på mycket godtyckliga grunder.
          </p>
          <p xml:id="i-5U4i1nKZtm2L11pJrQufb4">
            I svävande och substanslösa formuleringar som motiv för omdaningen
            av ett välfungerande ersättningssystem (där hela fonden är självfinansierad
            och i vars styrelse företrädare för såväl upphovsmännen som staten
            sitter) vill kulturministern enligt egen utsago skapa ett mera
            modernt och transparent system, vilket för alla med insikt i frågan
            verkar vara helt gripet ur luften.
          </p>
          <p xml:id="i-QS9vw78XjZnB6ELAUueJkL">
            Jag vill därför fråga kultur- och idrottsminister Lena Adelsohn
            Liljeroth:
          </p>
          <p xml:id="i-322YZtu8e5R5nrXvAGsEEj">
            Avser kulturministern att ersätta väl fungerande system som Författarfonden
            och dess på statistik framräknade ersättning per lån till respektive
            upphovsman med ett annat system?
          </p>
          <p xml:id="i-FHGQbH9cQESsJRZqqyozZr">
            Avser kulturministern att ersätta det exakta kron-/öretalet och
            de exakta antalen boklån med en godtycklig klumpsumma?
          </p>
          <p xml:id="i-S9k1c3tHJ4H3jHyZZsNgf2">
            Vad avser kulturministern att göra med Sveriges Författarfond
            i framtiden?
          </p>
          <p xml:id="i-5Ncans5gzev6vSueDMN2Lb">
            Vem ska i framtiden fördela och bestämma ersättningarna till
            upphovsmännen och på vilket sätt avser man trygga återväxten i
            författarleden, där stipendier och medel från författarfonden
            spelat en så omvittnat stor roll?
          </p>
          <p xml:id="i-TSPqtXkvN5V3oT5mnhC3AK">
            Avser kulturministern att förändra sin principiella syn på begreppen
            ersättning för utfört arbete (i det här fallet författande) och
            bidrag?
          </p>
          <p xml:id="i-3r2FLS9aoJoB2WKo3141o1">
            Avser kulturministern att ta bort bokskaparna som en respekterad
            motpart i samband med förhandlingar?
          </p>
        </div>
      </div>
    </body>
  </text>
</TEI>
