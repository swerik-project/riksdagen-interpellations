<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0441">
  <teiHeader>
    <fileDesc>
      <titleStmt>
        <title>Interpellation 2012/13:441 av Larsson, Hillevi (S)</title>
        <author>Larsson, Hillevi (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:441 av Larsson, Hillevi (S) till Göran Hägglund (KD), socialminister om Kontroll av vårdcentraler inom vårdvalet</title>
          <idno type="rdwebb">H010441</idno>
          <ref type="dokument_url_text">http://data.riksdagen.se/dokument/H010441/text</ref>
          <ref type="dokument_url_html">http://data.riksdagen.se/dokument/H010441</ref>
          <ref type="dokumentstatus_url_xml">http://data.riksdagen.se/dokumentstatus/H010441</ref>
          <ref type="downloadurl">https://mhdownload.riksdagen.se/VOD1/PAL169/2442207150019772221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kontroll-av-vardcentraler-inom-vardvalet_H010441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9PzhBuEiA3PKcsAxSYzwTa">
          <note>Interpellationen är besvarad</note>
        </correspAction>
        <correspAction type="sent" xml:id="i-GM994jRYDAJUXpz21zG6eP" corresp="i-EgqHRHVoW5y9USDYuNoYuA">
          <date when="2013-05-22"/>
        </correspAction>
        <correspAction type="received" xml:id="i-8KpC96mm9SAMvgkmRaaXMn" corresp="i-8BTYtQ95yRpC5syyC4aHoY">
          <date when="2013-05-22"/>
        </correspAction>
        <correspAction type="answered" xml:id="i-Kq4B1JL741n6pB221U3hp6" corresp="i-8BTYtQ95yRpC5syyC4aHoY">
          <date when="2013-06-11"/>
        </correspAction>
        <correspContext corresp="i-Kq4B1JL741n6pB221U3hp6">
          <ref type="record" target="prot-201213--120">Riksdagens protokoll 2012/13:120 Tisdagen den 11 juni</ref>
          <ref type="recordSection" target="unsetDivId">7 § Svar på interpellation 2012/13:441 om kontroll av vårdcentraler inom vårdvalet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5zypHK6KAi4rs1FjFKyxH3">
            Interpellation 2012/13:441 Kontroll av vårdcentraler inom vårdvalet
            av Hillevi Larsson (S) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-Ft8CTehzUDX99HbdhRXszT">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J5KNm6eVB7N2JBoWmjqXLD">
            Redan häromåret uppdagades det att sjukligheten bland patienter
            på ett stort antal privata vårdcentraler i Skåne hade ökat medan
            patienterna i stället blivit friskare på de offentliga vårdcentralerna.
            Inom hälsovalet får vårdcentralerna betalt per patient, och ju
            sjukare patienten är desto mer ersättning får vårdcentralen. Värdet
            är relativt, det vill säga om patienterna på en vårdcentral är
            ovanligt sjuka så räknas patienterna på andra vårdcentraler automatiskt
            som friskare.
          </p>
          <p xml:id="i-FjgWP1K7doY9yAPjs6PYbZ">
            Sedan vårdcentralerna i Skåne gick in i hälsovalet baserat på
            antal diagnoser, har man kunnat se en ökning av sjukligheten hos
            patienterna på de privata vårdcentralerna. På flera vårdcentraler
            har ökningen varit stor. Motsvarande ökning har inte kunnat ses
            på flertalet av de offentliga vårdcentralerna.
          </p>
          <p xml:id="i-4XuqyW6hGpisG13nkcTXXo">
            Nyligen rapporterade Sveriges Radio om missbruk inom Jönköpings
            län. Enligt samma system som tillämpas i Skåne, ACG-systemet (baserat
            på antal diagnoser), har vårdcentraler kunnat lägga beslag på
            mångmiljonbelopp genom att sätta massor av diagnoser på sina patienter.
            Om en patient söker vård för ett hälsoproblem skrivs en mängd
            diagnoser in i journalen i samband med läkarbesöket, trots att
            dessa inte är relevanta för besöket. Det har till och med förekommit
            att en sköterska satts att ringa runt till patienter för att samla
            in diagnoser. Sådana samtal har kunnat femdubbla ersättningen
            per patient till vårdcentralen. Vårdcentralen behövde inte ens
            träffa patienterna för att få ersättning!
          </p>
          <p xml:id="i-SKQADX9d8PuaJYNxr1MjAc">
            Hälften av Sveriges landsting tillämpar i dag ACG-systemet. Det
            finns all anledning att kritiskt granska ACG-systemet och kontrollera
            hur vårdcentralerna i berörda landsting tillämpar systemet. Det
            finns uppenbarligen risk för missbruk!
          </p>
          <p xml:id="i-Gk6D8H59kMrhcFt3ZTha2u">
            Vårdvalet, där olika vårdcentraler konkurrerar om patienter och
            ekonomisk ersättning inom landstingen, riskerar inte bara att
            leda till osund konkurrens när det gäller ACG-systemet. Marknadsföringen
            gentemot patienterna är ett annat område som behöver ses över.
          </p>
          <p xml:id="i-3A9YSbuQzHuNQjKCwCLPZi">
            Ett aktuellt exempel gäller en privat vårdcentral i Ängelholm
            i Skåne som bjöd på gratis inträde på krogen för ungdomar, mot
            att de listade sig på vårdcentralen. Många ungdomar förstod inte
            vad de skrev under och kände sig i efterhand lurade. Det är allvarligt
            att vårdcentraler kan använda så här tveksamma metoder i syfte
            att få fler listade patienter, och därmed högre ekonomisk ersättning
            från landstinget.
          </p>
          <p xml:id="i-kY1p8y3pmngKVwQmzqc2X">
            Mina frågor till sjukvårdsministern är:
          </p>
          <p xml:id="i-5UkATuZehEWzsWG5dkBnY8">
            Vad gör socialministern för att stävja missbruk inom ramen för
            de olika vårdvalssystem som tillämpas?
          </p>
          <p xml:id="i-5BCPTkVenjXWbYjSeFfewY">
            Vad gör socialministern för att främja system som premierar de
            vårdcentraler som sköter sig?
          </p>
          <p xml:id="i-K4szMgjqPWZ6hT8N7PQJFA">
            Avser socialministern att verka för etiska riktlinjer som klargör
            var gränsen går för vad som är acceptabelt för vårdcentraler att
            göra i syfte att öka den ekonomiska ersättningen?
          </p>
        </div>
      </div>
    </body>
  </text>
</TEI>
