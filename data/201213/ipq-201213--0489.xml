<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0489">
  <teiHeader>
    <fileDesc>
      <titleStmt>
        <title>Interpellation 2012/13:489 av Lundh Sammeli, Fredrik (S)</title>
        <author>Lundh Sammeli, Fredrik (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:489 av Lundh Sammeli, Fredrik (S) till Annie Lööf (C), näringsminister om En ny digital era i Sverige</title>
          <idno type="rdwebb">H010489</idno>
          <ref type="dokument_url_text">http://data.riksdagen.se/dokument/H010489/text</ref>
          <ref type="dokument_url_html">http://data.riksdagen.se/dokument/H010489</ref>
          <ref type="dokumentstatus_url_xml">http://data.riksdagen.se/dokumentstatus/H010489</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <persName>Annie Lööf</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <persName>Fredrik Lundh Sammeli</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5tT8Zb43DdDXgtL9qpKcgn">
          <note>Interpellationen är återtagen</note>
        </correspAction>
        <correspAction type="sent" xml:id="i-HnAHwAidXHPBrrpextmUqf" corresp="i-KCyyRs9HnkQhss61gii5F7">
          <date when="2013-06-10"/>
        </correspAction>
        <correspAction type="received" xml:id="i-S9ykREJ1NQQQDfWnvw25fE" corresp="i-NirXfc8JiwP3Ssuz3NR6e2">
          <date when="2013-06-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7GV2WndyH1kvao1uroeAKZ">
            Interpellation 2012/13:489 En ny digital era i Sverige av Fredrik
            Lundh Sammeli (S) till näringsminister Annie Lööf (C)
          </p>
        </div>
        <div type="ipqSubmissionInfo">
          <p xml:id="i-YCccYho91D1CNBHJ8QD1nR">
            den 10 juni
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qb8PLPEF1PhMEV2gXaLRar">
            Hösten 2011 meddelade Facebook att bolaget beslutat att bygga
            sitt tredje egna datacenter i Luleå. Datacentret tar nu form.
            Det ska vara i drift 2014 och blir bolagets första i Europa. Samtidigt
            blir datacentret i Luleå det största i sitt slag som någonsin
            byggts i Europa och det nordligaste i världen av den här storleken.
          </p>
          <p xml:id="i-rJmNCtF3UX6BTkei3mPWX">
            Klimat, tillgången till ren energi, bra mark och välutbildad
            arbetskraft lyfts fram som avgörande faktorer för det positiva
            beslutet om etableringen. För Luleå som stad är det här den största
            enskilda investeringen sedan stålverket bildades 1940. Det är
            början på en helt ny industriera för hela regionen, som i och
            med etableringen blir en nod för datatrafik i hela Europa.
          </p>
          <p xml:id="i-SSk87Y9X2prXk13zjD2qyz">
            Investeringar i datacenter växer kraftigt över världen, och redan
            nu väntas flera stora möjliga etableringar av datacenter i regionen
            följa i kölvattnet av Facebooks serverhallar. Samtidigt öppnas
            mängder med möjligheter kopplade till en ny digital era i ett
            land som Sverige. Det handlar om utbildning, forskning, entreprenörskap,
            näringslivsutveckling och innovationer som en naturlig del av
            den nya industri som starkt växer fram.
          </p>
          <p xml:id="i-EczR1QZvCCKJKM36nSSWN2">
            Möjligheterna är många, och nu handlar det om att investera för
            framtiden och jobben.
          </p>
          <p xml:id="i-NtjuEKJN1bu4cGQRJmHMaE">
            Vi behöver tydligt ta vara på den nya digitala eran som satt
            Luleå på kartan bland globala företag inom högteknologiska och
            energikrävande verksamheter. Tillsammans genom en triple helix-samverkan
            kan vi stärka Luleåregionen och genom det också stärka Sveriges
            ställning som ett högteknologiskt och innovativt land i en växande
            ny basindustri.
          </p>
          <p xml:id="i-7ZrY5AKvgQm9PHPSrsTW4h">
            Det är hög tid att utveckla ett strategiskt branschprogram för
            den nya digitala eran i Sverige. Det handlar bland annat om att
            stimulera en behovsinriktad forskningsverksamhet och att säkerställa
            en nödvändig infrastruktur och kvalificerad arbetskraft.
          </p>
          <p xml:id="i-BNDoSVHB48LCbFDLnXdAoW">
            Mina frågor till näringsministern är därför:
          </p>
          <p xml:id="i-EQsEtwDVqRxsaM1VptY8k9">
            Vad tänker näringsministern och regeringen göra för att ytterligare
            utveckla serverhallsetableringarna i Luleå för att stärka Sveriges
            ställning på det digitala området?
          </p>
          <p xml:id="i-2PcZXqcKM67wAwBF5pFUUs">
            Avser näringsministern att utforma ett strategiskt branschprogram
            för den digitala eran?
          </p>
        </div>
      </div>
    </body>
  </text>
</TEI>
