<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0179">
  <teiHeader>
    <fileDesc>
      <titleStmt>
        <title>Interpellation 2012/13:179 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:179 av Holm, Jens (V) till Eskil Erlandsson (C), landsbygdsminister om Klimatanpassat skogsbruk</title>
          <idno type="rdwebb">H010179</idno>
          <ref type="dokument_url_text">http://data.riksdagen.se/dokument/H010179/text</ref>
          <ref type="dokument_url_html">http://data.riksdagen.se/dokument/H010179</ref>
          <ref type="dokumentstatus_url_xml">http://data.riksdagen.se/dokumentstatus/H010179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-9rVk7DNxyRFPFMYmy5pAV3">
          <note>Interpellationen är återtagen</note>
        </correspAction>
        <correspAction type="sent" xml:id="i-XSLzMQ43CziJav8Jvq6tM4" corresp="i-HNw1w34Sd2tGfFnWtdrzZb">
          <date when="2012-12-12"/>
        </correspAction>
        <correspAction type="received" xml:id="i-EWbR6u38xuoDdHb6eYPu8i" corresp="i-B471TcSCwHNHrNRk1EdJek">
          <date when="2012-12-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5mv4NmvX3fRdQZQRFYU7kP">
            Interpellation 2012/13:179 Klimatanpassat skogsbruk av Jens Holm
            (V) till landsbygdsminister Eskil Erlandsson (C)
          </p>
        </div>
        <div type="ipqSubmissionInfo">
          <p xml:id="i-3dQ9SrwDjm6GvrBiL82it2">
            den 12 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CQsnw5SDPta7mHtBvvNtPX">
            Världsbanken presenterade nyligen en rapport som visar att vi
            riskerar att gå mot en temperaturhöjning på fyra grader. För att
            motverka en katastrofal utveckling för mänskligheten krävs kraftiga
            årliga utsläppsminskningar globalt och i Sverige. I samband med
            att Världsbankens rapport presenterades så poängterade miljöminister
            Lena Ek att ”klimatfrågan måste in i varje aspekt av samhället”.
          </p>
          <p xml:id="i-BDkaqdhG5MTgTvN2NcDiPh">
            Regeringen brukar lyfta visionen Skogsriket där bland annat målsättning
            finns om ett skogsbruk med ökad fattigdomsbekämpning och motverkad
            global uppvärmning. I en nyligen publicerad studie från Göteborgs
            universitet i den ansedda tidskriften Biogeosciences påvisas att
            många typer av skogsbruk leder till att utsläpp av växthusgaser
            ökar och att skogen minskar som kolsänka. Tolv skogar från Sverige
            till Portugal har undersökts. Resultaten visar att alla de vanliga
            typerna av skogsbruk minskade skogens funktion som koldioxidsänka.
            Utsläpp av den kraftigt verkande växthusgasen lustgas ökade men
            även upptagningen av metangaser minskade vid skötselåtgärderna.
            Av de undersökta skogarna hade de svenska de högsta utsläppen
            av lustgas och framför allt ökade lustgasutsläppen vid kalhyggen
            i jämförelse med kontinuitetsskogsbruk. Skogarna fanns på dikade
            torvjordar, så kallade organogena skogsmarker.
          </p>
          <p xml:id="i-F1AkTeRbwLu1eCbiSauR3m">
            Vänsterpartiet har tidigare i riksdagen lyft betydelsen av att
            införa ökat stöd för kalhyggesfritt skogsbruk för att uppnå ett
            långsiktigt hållbart skogsbruk. Med ökat inslag av till exempel
            kontinuitetsskogsbruk skulle skogens värden för biologisk mångfald,
            rekreation och turism kunna stärkas. Ovanstående studie från Göteborgs
            universitet visar att även klimatvinster finns att hämta med ökat
            inslag av kalhyggesfritt skogsbruk.
          </p>
          <p xml:id="i-DbMRHmGN6DJ4c1yxSRttFe">
            Skogstyrelsen förfogar i dag över begränsade medel för att stimulera
            alternativa skogsbruksmetoder till dagens dominerande trakthyggesbruk
            med kalhyggen. Inget arealstöd utgår till exempel till de skogsägare
            som väljer att göra en omställning till hyggesfri skogsskötsel.
          </p>
          <p xml:id="i-Mr5WcHQ1U8bRZbVCM4JTVW">
            I Vänsterpartiets budgetförslag för 2013 har vi avsatt 100 miljoner
            till Skogsstyrelsen för utbildning, utveckling och arealstöd för
            omställning till hyggesfri skogsskötsel. Vår bedömning är att
            kontinuitetsskogsbruk i betydande omfattning kan vara ett hållbart
            alternativ till trakthyggesbruk i vårt land även ur ekonomiska
            aspekter, men att det är berättigat att kompensera för eventuella
            förluster vid omställning.
          </p>
          <p xml:id="i-FmDTMBCe3R5WjStvcEbyr2">
            Med anledning av ovanstående vill jag ställa följande frågor
            till landsbygdsminister Eskil Erlandsson:
          </p>
          <p xml:id="i-H8ZH8W5ZGcoYXhUJq5ZrjM">
            Avser landsbygdsministern att verka för att ett omställningsstöd
            införs för att stimulera alternativa skogsskötselmetoder?
          </p>
          <p xml:id="i-NGhPXyDB5E4Hp24fphrrJ2">
            Avser landsbygdsministern att verka för styrmedel som begränsar
            kalhyggen på för klimatet känsliga så kallade organogena skogsmarker?
          </p>
        </div>
      </div>
    </body>
  </text>
</TEI>
