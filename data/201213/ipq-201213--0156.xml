<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0156">
  <teiHeader>
    <fileDesc>
      <titleStmt>
        <title>Interpellation 2012/13:156 av Larsson, Hillevi (S)</title>
        <author>Larsson, Hillevi (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:156 av Larsson, Hillevi (S) till Göran Hägglund (KD), socialminister om Eftervård vid svåra förlossningsskador</title>
          <idno type="rdwebb">H010156</idno>
          <ref type="dokument_url_text">http://data.riksdagen.se/dokument/H010156/text</ref>
          <ref type="dokument_url_html">http://data.riksdagen.se/dokument/H010156</ref>
          <ref type="dokumentstatus_url_xml">http://data.riksdagen.se/dokumentstatus/H010156</ref>
          <ref type="downloadurl">https://mhdownload.riksdagen.se/VOD1/PAL169/2442207200020441221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/eftervard-vid-svara-forlossningsskador_H010156</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4pdDxZuxS1kHxed6ANJ9jE">
          <note>Interpellationen är besvarad</note>
        </correspAction>
        <correspAction type="sent" xml:id="i-RTDzgSbf6cAKdUfoVQFrU7" corresp="i-EgqHRHVoW5y9USDYuNoYuA">
          <date when="2012-11-27"/>
        </correspAction>
        <correspAction type="received" xml:id="i-KUaEBzUK8VYq3xuGU5XJNJ" corresp="i-8BTYtQ95yRpC5syyC4aHoY">
          <date when="2012-11-27"/>
        </correspAction>
        <correspAction type="answered" xml:id="i-6AqRnh2eQbMmdcDwjNE3cx" corresp="i-8BTYtQ95yRpC5syyC4aHoY">
          <date when="2012-12-14"/>
        </correspAction>
        <correspContext corresp="i-6AqRnh2eQbMmdcDwjNE3cx">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">11 § Svar på interpellation 2012/13:156 om eftervård vid svåra förlossningsskador</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EaxdSp3R1F7GSGWzeQS3it">
            Interpellation 2012/13:156 Eftervård vid svåra förlossningsskador
            av Hillevi Larsson (S) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-VmYyfksgjAHEuTDrizxL5D">
            den 27 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BhCvJMs5CeCkVhHBmsqYHU">
            Varje år föder ca 100 000 kvinnor barn i Sverige. Enligt vården
            drabbas ca 4 procent av den svåraste förlossningsskadan, sfinkterruptur,
            som innebär att samtliga lager i underlivet har brustit. Samtliga
            kvinnor som drabbas har tillfälligt eller permanent svårt att
            leva ett normalt liv, och många lider av fruktansvärda smärtor.
          </p>
          <p xml:id="i-Wug4ZzNM3sEeA58Q9mMUG4">
            Men enligt en undersökning utförd på ett stort antal kvinnor
            visade det sig att bland alla som fött barn hade uppemot 10 procent
            den svåraste förlossningsskadan, sfinkterruptur. Drygt hälften
            visste inte ens om att de hade denna skada, eftersom de varken
            fått diagnos eller blivit opererade i samband med förlossningen.
          </p>
          <p xml:id="i-Nzv6rTfuipuKU7ZUofhtAE">
            Denna bild bekräftas av kvinnor som haft svåra besvär och nu
            insett att de tillhör de drabbade och därför gått ut med sina
            berättelser. Frågan uppmärksammades i Uppdrag granskning för en
            tid sedan. Där trädde även vårdpersonal fram som bekräftade att
            det med största sannolikhet finns fler drabbade än vad den officiella
            statistiken gör gällande.
          </p>
          <p xml:id="i-GmYc9RBtKtiRfDnCbG1rdq">
            Det finns misstankar om mörkläggning i en del fall, eftersom
            det ses som ett misslyckande för vårdpersonalen att kvinnorna
            drabbas av sfinkterruptur vid förlossningen. Det finns också hos
            en del inställningen att det är ett ”övergrepp” att undersöka
            de födande kvinnorna efter förlossningen för att avgöra om de
            drabbats av en sfinkterruptur. Flera experter menade dock att
            det i de flesta fall syns utanpå, utan att man ens närmare behöver
            undersöka kvinnornas underliv.
          </p>
          <p xml:id="i-8dyWPq6xrqare6uNk9MRC7">
            Det är illa att det inte finns nationella riktlinjer för att
            förebygga sfinkterruptur i Sverige, något som både Finland och
            Norge har och som lett till betydligt lägre andel förlossningsskador
            där.
          </p>
          <p xml:id="i-NKsWr8E2aUTkJ6QYjUieSj">
            Men vad som är betydligt värre är att andelen allvarliga förlossningsskador
            är ännu högre i Sverige än den officiella statistiken gör gällande.
            Det är särskilt skrämmande att det förekommer att skador mörkas!
          </p>
          <p xml:id="i-39o5EVbSBKbwkA9bgJTVHd">
            De kvinnor med sfinkterruptur som skickas hem efter en förlossning
            utan vare sig diagnos eller operation får sina liv förstörda.
            Förutom att de inte tas på allvar av vården – de flesta kvinnor
            upplever själva att de fått svåra skador – innebär det stora problem
            att leva ett normalt liv med svåra smärtor. Vad som är allra värst
            är att chansen att bli återställd minskar ju längre man dröjer
            med en operation. Det innebär att kvinnor som först långt senare
            får en diagnos och operation riskerar att aldrig kunna leva ett
            normalt liv igen.
          </p>
          <p xml:id="i-Q6FhtbxLSaisCYdmk6P5hY">
            Självklart borde det vara obligatoriskt att efter varje förlossning
            undersöka kvinnornas underliv med ett enkelt handgrepp för att
            avgöra om de drabbats av en allvarlig förlossningsskada. Vid detta
            handgrepp är det omöjligt att missa en sfinkterruptur. Vid svåra
            skador bör kvinnan omedelbart skickas till operation av en läkare.
            Kvinnan ska inte under några omständigheter sys av en barnmorska
            eller skickas hem helt utan åtgärd, som förekommer i dag.
          </p>
        </div>
        <div type="ipQuestion">
          <p xml:id="i-WAwn9SRCcTB64fLDeERnNk">
            Mina frågor till socialministern är:
            <list rend="ordered">
              <item>
                1. När får vi nationella riktlinjer för att förebygga svåra förlossningsskador?
              </item>
              <item>
                2. När får vi nationella riktlinjer gällande eftervård för att
                upptäcka och behandla svåra förlossningsskador?
              </item>
              <item>
                3. Hur arbetar socialministern för att se till att svåra förlossningsskador
                inte missas eller mörkläggs?
              </item>
            </list>
          </p>
        </div>
      </div>
    </body>
  </text>
</TEI>
