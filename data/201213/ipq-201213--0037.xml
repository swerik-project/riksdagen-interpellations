<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0037">
  <teiHeader>
    <fileDesc>
      <titleStmt>
        <title>Interpellation 2012/13:37 av Ericson, Gunvor G (MP)</title>
        <author>Ericson, Gunvor G (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:37 av Ericson, Gunvor G (MP) till Hillevi Engström (M), arbetsmarknadsminister om Kvinnors osäkra villkor</title>
          <idno type="rdwebb">H01037</idno>
          <ref type="dokument_url_text">http://data.riksdagen.se/dokument/H01037/text</ref>
          <ref type="dokument_url_html">http://data.riksdagen.se/dokument/H01037</ref>
          <ref type="dokumentstatus_url_xml">http://data.riksdagen.se/dokumentstatus/H01037</ref>
          <ref type="downloadurl">https://mhdownload.riksdagen.se/VOD1/PAL169/2442207210020714521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kvinnors-osakra-villkor_H01037</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HAhJoyMXKr6u13gLG6SszU</idno>
            <persName>Hillevi Engström</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MjodnZY3YY5Bw2KrwUEZh1">
          <note>Interpellationen är besvarad</note>
        </correspAction>
        <correspAction type="sent" xml:id="i-K4oCkEsGTuVEQzUpBauTLa" corresp="i-7YbH6oTUwG4Qn94QEVE6as">
          <date when="2012-10-18"/>
        </correspAction>
        <correspAction type="received" xml:id="i-7GPrnuwF8ioxLLMPVRVMVJ" corresp="i-HAhJoyMXKr6u13gLG6SszU">
          <date when="2012-10-18"/>
        </correspAction>
        <correspAction type="answered" xml:id="i-G4dJYwCkMER4LN4NZhYzu9">
          <date when="2012-11-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XnnrbwJi6Ade5stzUAUk71">
            Interpellation 2012/13:37 Kvinnors osäkra villkor av Gunvor G
            Ericson (MP) till arbetsmarknadsminister Hillevi Engström (M)
          </p>
        </div>
        <div type="ipqSubmissionInfo">
          <p xml:id="i-WskEFGkmgsrRx9YNEam41c">
            den 18 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-45z3YGe6FVdkxuDqtCCas1">
            Regeringen har under sin tid vid makten genomfört en rad reformer
            som påverkar arbetsmarknaden och särskilt kvinnors villkor. Minskade
            möjligheter till arbetslöshetsförsäkring för dem som är deltidsarbetslösa
            och kraftigt höjda avgifter i många kvinnodominerade yrken för
            att över huvud taget ha en arbetslöshetsförsäkring är några exempel.
            Försäkringskassan har inte längre uppdrag att främja ett mer jämställt
            uttag av föräldraförsäkringen, och den ekonomiska klyftan mellan
            kvinnor och män har ökat.
          </p>
          <p xml:id="i-HKcpiJFBDsLKBh7mEctZhM">
            Skillnaden i nettoinkomst är i dag 62 044 kronor mellan en genomsnittlig
            man och en genomsnittlig kvinna i Sverige. Det är en ökning med
            17 479 kronor sedan 2006, enligt RUT, riksdagens utredningstjänst.
          </p>
          <p xml:id="i-SwSMSezT9tdxfhfa2sTUZD">
            Många kvinnor har osäkra anställningar. I Sverige har ca 700
            000 personer korta anställningar. Bland tjänstemannaorganisationen
            TCO:s medlemmar har nästa var fjärde kvinna i åldern 20–34 år
            ett vikariat eller annan visstidsanställning, detta att jämföra
            med var tionde man. Liknande mönster kan ses bland fackförbundet
            Kommunals medlemmar.
          </p>
          <p xml:id="i-SHhzr7Jr6gwYFDANzemGjs">
            EU-kommissionen konstaterade redan för två år sedan att Sverige
            bryter mot EU:s direktiv om visstidsarbete genom att tillfälliga,
            osäkra anställningar upprepas. Ett förslag på ändring togs fram
            av regeringen år 2011, men skrotades efter stark kritik från remissinstanserna.
            I juni i år lades ett nytt förslag fram. Det innebär fortfarande
            att flera korta anställningar kan staplas på varandra. Risken
            är därför stor att osäkra anställningar kommer att bestå, vilket
            framför allt drabbar ungdomar och kvinnor.
          </p>
          <p xml:id="i-PdxXn74opnMVAQ9R1nic3S">
            Miljöpartiet de gröna anser att en god arbetsmiljö är en viktig
            folkhälsofråga. Forskningen visar att personer med tidsbegränsade
            anställningar upplever mer stress, har sämre hälsa och får mindre
            kompetensutveckling. Ekonomisk och social trygghet är faktorer
            som påverkar folkhälsan positivt, och har betydelse för omställning
            på arbetsmarknaden. Det är inte de tillfälliga anställningarna
            som sådana som är ett problem, utan att många kvinnor år efter
            år får leva med osäkra villkor och undermåliga trygghetssystem.
            Regeringen har försämrat försäkringssystemet för arbetslöshet
            och sjukdom så att det försvårar omställning och rörlighet på
            arbetsmarknaden.
          </p>
          <p xml:id="i-Gpu274rwVWv7VtYGjLbEYX">
            Sverige har inte råd att halva befolkningen generellt sett har
            sämre arbetsmiljö och sämre villkor. Det är inte effektivt ur
            resurssynpunkt och det är en rättighets- och jämställdhetsfråga.
            God arbetsmiljö och goda arbetsvillkor ska gälla alla i Sverige,
            oavsett kön. Kvinnor som grupp ska inte ha sämre arbetsvillkor
            och sämre arbetsmiljö än män som grupp.
          </p>
          <p xml:id="i-LaUvLWtgNNpVhhk9gcTMeL">
            Utifrån ovanstående ställer jag följande frågor till arbetsmarknadsministern:
          </p>
          <p xml:id="i-7PQwQY7Natctgjmgvg9XEe">
            Vad avser arbetsmarknadsministern att göra för att förbättra
            kvinnors villkor på arbetsmarknaden?
          </p>
          <p xml:id="i-K5ATTPBpR1fWxUZsDGuj9z">
            Vilka åtgärder är arbetsmarknadsministern beredd att vidta för
            att tillfälliga anställningar inte ska kunna staplas på varandra
            hur länge som helst?
          </p>
        </div>
      </div>
    </body>
  </text>
</TEI>
