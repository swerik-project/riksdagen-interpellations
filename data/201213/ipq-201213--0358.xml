<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0358">
  <teiHeader>
    <fileDesc>
      <titleStmt>
        <title>Interpellation 2012/13:358 av Johansson, Morgan (S)</title>
        <author>Johansson, Morgan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:358 av Johansson, Morgan (S) till Beatrice Ask (M), justitieminister om Demokratisk insyn i den nya polisorganisationen</title>
          <idno type="rdwebb">H010358</idno>
          <ref type="dokument_url_text">http://data.riksdagen.se/dokument/H010358/text</ref>
          <ref type="dokument_url_html">http://data.riksdagen.se/dokument/H010358</ref>
          <ref type="dokumentstatus_url_xml">http://data.riksdagen.se/dokumentstatus/H010358</ref>
          <ref type="downloadurl">https://mhdownload.riksdagen.se/VOD1/PAL169/2442207180020083321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/demokratisk-insyn-i-den-nya-polisorganisationen_H010358</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4V8iYFpe2JvrSJqdSZHtad">
          <note>Interpellationen är besvarad</note>
        </correspAction>
        <correspAction type="sent" xml:id="i-ACr1TZ6WRcF5itZSeAQo7P" corresp="i-UPW2cbGnTUbMZaKTrot5Bh">
          <date when="2013-03-27"/>
        </correspAction>
        <correspAction type="received" xml:id="i-4wHVGtcgDgQXi46FVkJC7X" corresp="i-PRHkYxGCaT2cbJpjjfnRtn">
          <date when="2013-03-27"/>
        </correspAction>
        <correspAction type="answered" xml:id="i-BtHUc4npSxVg5RfzgqQG7E">
          <date when="2013-04-12"/>
        </correspAction>
        <correspContext corresp="i-BtHUc4npSxVg5RfzgqQG7E">
          <ref type="record" target="prot-201213--090">Riksdagens protokoll 2012/13:90 Fredagen den 12 april</ref>
          <ref type="recordSection" target="unsetDivId">10 § Svar på interpellation 2012/13:358 om demokratisk insyn i den nya polisorganisationen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CxqoU9TiL8EhSALkd4NQ1E">
            Interpellation 2012/13:358 Demokratisk insyn i den nya polisorganisationen
            av Morgan Johansson (S) till justitieminister Beatrice Ask (M)
          </p>
        </div>
        <div type="ipqSubmissionInfo">
          <p xml:id="i-8mpceGLtccWEBPZa8nhbeY">
            den 27 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2pgFA77UPtRKE5ggaqSr16">
            I slutet av förra året tog regeringen beslut om att tillsätta
            en genomförandeorganisation för de åtgärder som krävs för att
            ombilda Rikspolisstyrelsen och de 21 polismyndigheterna till en
            sammanhållen myndighet.
          </p>
          <p xml:id="i-AowVaNSECj3wMYf6p6sBVX">
            Ett av de allra största och viktigaste uppdragen som utredaren
            får är att besluta om den regionala organisationsstrukturen, med
            geografiska gränser och huvudorter.
          </p>
          <p xml:id="i-E5DyTdg8Bhbp4ME1Pq7yC9">
            I direktiven till utredaren upprepar regeringen ett flertal gånger
            vikten av att regionerna är bärkraftiga. Detta för att garantera
            såväl specialistkompetens som tillgången till särskild utrustning
            samt säkerställa polisiär närvaro.
          </p>
          <p xml:id="i-PBf8H19YZuj9DxT56kKm5q">
            Mycket talar för att utgångspunkten i indelningen av regioner
            vilar på de sju samverkansområden som finns i dag. Regeringen
            uttrycker det som att "det ska finnas välgrundade skäl för att
            frångå nuvarande indelning i samverkansområden".
          </p>
          <p xml:id="i-Pjo2X7mP25eReAXT4BJMNR">
            En aspekt som knappt berörs i direktiven är betydelsen av att
            den nya polismyndigheten får en geografisk indelning med regional
            politisk insyn som också gör det möjligt att reellt tala om en
            lokal demokratisk insyn och påverkan.
          </p>
          <p xml:id="i-Xe48jMrf9FvzxGZoEN7A7u">
            Vid varje polisregion ska det finnas ett regionspolisråd. Detta
            ska utöva insyn i verksamheten och kunna ge råd till regionpolismästaren,
            men även följa verksamheten. Om strukturen med sju regioner bibehålles
            kommer regionerna att bli kolossalt stora. I norr skulle i så
            fall Norrbotten, Västerbotten, Västernorrland och Jämtland bilda
            en region. I söder skulle Kalmar, Blekinge, Kronoberg och Skåne
            bilda en region.
          </p>
          <p xml:id="i-TN3GQ7GaeV6PgkqK6vE1cM">
            Var och en förstår att de personer som ingår i ett regionspolisråd
            skulle få ett nästan omöjligt uppdrag att kunna följa en verksamhet
            som sträcker sig över så stora geografiska områden. Risken är
            överhängande att det blir ett demokratiskt underskott i verksamheten
            och att insynsfrågan kommer att bli en chimär.
          </p>
          <p xml:id="i-6YUuoT54j5a9goYku36mfj">
            Mot bakgrund av att polisen har våldsmonopol och mycket långtgående
            befogenheter borde den demokratiska insynen i verksamheten tillmätas
            en betydligt större vikt.
          </p>
          <p xml:id="i-MY1zfHBNZWAdmBEVk1XdXb">
            Enligt regeringens direktiv ska utredaren besluta om polisregionindelningen
            senast den 1 september 2013. Ska den demokratiska förankringen
            i den nya polisorganisationen få större vikt än det förslag som
            i dag ligger till grund för regionerna måste regeringen skyndsamt
            göra det klart för utredaren. Det finns en viktig demokratisk
            aspekt som talar för att regionerna bör bli betydligt fler än
            vad underlaget pekar på i dag.
          </p>
          <p xml:id="i-CCwkjXdZEzf18RKvmpvgMa">
            Jag vill därför fråga justitieministern:
          </p>
          <p xml:id="i-8QK6dttRh3JfR6aUvGAAhw">
            Vilka åtgärder tänker justitieministern ta för att säkerställa
            det regionala demokratiska inflytandet i polisen?
          </p>
        </div>
      </div>
    </body>
  </text>
</TEI>
