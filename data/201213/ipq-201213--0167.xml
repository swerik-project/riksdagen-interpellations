<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0167">
  <teiHeader>
    <fileDesc>
      <titleStmt>
        <title>Interpellation 2012/13:167 av Danielsson, Staffan (C)</title>
        <author>Danielsson, Staffan (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:167 av Danielsson, Staffan (C) till Catharina Elmsäter-Svärd (M), statsråd om Nyanserade synfältskrav för körkort</title>
          <idno type="rdwebb">H010167</idno>
          <ref type="dokument_url_text">http://data.riksdagen.se/dokument/H010167/text</ref>
          <ref type="dokument_url_html">http://data.riksdagen.se/dokument/H010167</ref>
          <ref type="dokumentstatus_url_xml">http://data.riksdagen.se/dokumentstatus/H010167</ref>
          <ref type="downloadurl">https://mhdownload.riksdagen.se/VOD1/PAL169/2442207200020388621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/nyanserade-synfaltskrav-for-korkort_H010167</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3bqPEdbNbewHyNDmUrR5nQ">
          <note>Interpellationen är besvarad</note>
        </correspAction>
        <correspAction type="sent" xml:id="i-9dSfmrW2GRD5TLzGa7UWhU" corresp="i-N9Pi9YpD4nvtCEsVp2CGcX">
          <date when="2012-12-04"/>
        </correspAction>
        <correspAction type="received" xml:id="i-9eCkwkhmpteXSGW77obHhq" corresp="i-J7LihzSktwE55CCSfYQXLk">
          <date when="2012-12-04"/>
        </correspAction>
        <correspAction type="answered" xml:id="i-JP1netgcVwZzF4xETLbgP3">
          <date when="2012-12-14"/>
          <time when="13:10:52" dur="PT142S"/>
        </correspAction>
        <correspContext corresp="i-JP1netgcVwZzF4xETLbgP3">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-TozD25hDZpXzB4RoUGg2Gn" type="discussed" corresp="i-N9Pi9YpD4nvtCEsVp2CGcX">
          <date when="2012-12-14"/>
          <time when="13:13:19" dur="PT251S"/>
        </correspAction>
        <correspContext corresp="i-TozD25hDZpXzB4RoUGg2Gn">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-RR6XJShfPfQK9EGtVCRNJ8" type="discussed" corresp="i-J7LihzSktwE55CCSfYQXLk">
          <date when="2012-12-14"/>
          <time when="13:17:30" dur="PT163S"/>
        </correspAction>
        <correspContext corresp="i-RR6XJShfPfQK9EGtVCRNJ8">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-JXUiQs2wEr5LwrmnH45oxD" type="discussed" corresp="i-N9Pi9YpD4nvtCEsVp2CGcX">
          <date when="2012-12-14"/>
          <time when="13:20:13" dur="PT245S"/>
        </correspAction>
        <correspContext corresp="i-JXUiQs2wEr5LwrmnH45oxD">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-4wZa72X1A7NDWtJrVoAmnV" type="discussed" corresp="i-J7LihzSktwE55CCSfYQXLk">
          <date when="2012-12-14"/>
          <time when="13:24:18" dur="PT106S"/>
        </correspAction>
        <correspContext corresp="i-4wZa72X1A7NDWtJrVoAmnV">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-56ULksdjiaGVahgNgBan2v" type="discussed" corresp="i-N9Pi9YpD4nvtCEsVp2CGcX">
          <date when="2012-12-14"/>
          <time when="13:26:05" dur="PT127S"/>
        </correspAction>
        <correspContext corresp="i-56ULksdjiaGVahgNgBan2v">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
        <correspAction xml:id="i-3ZPfooHy8V3o7eAahCum8X" type="discussed" corresp="i-J7LihzSktwE55CCSfYQXLk">
          <date when="2012-12-14"/>
          <time when="13:28:12" dur="PT34S"/>
        </correspAction>
        <correspContext corresp="i-3ZPfooHy8V3o7eAahCum8X">
          <ref type="record" target="prot-201213--044">Riksdagens protokoll 2012/13:44 Fredagen den 14 december</ref>
          <ref type="recordSection" target="unsetDivId">18 § Svar på interpellation 2012/13:167 om nyanserade synfältskrav för körkort</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NsAdCPdVo9vffbvBZUfeS2">
            Interpellation 2012/13:167 Nyanserade synfältskrav för körkort
            av Staffan Danielsson (C) till statsrådet Catharina Elmsäter-Svärd
            (M)
          </p>
        </div>
        <div type="ipqSubmissionInfo">
          <p xml:id="i-MGf12nCnHPXrppGyG8Aj9i">
            den 4 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SL9S7Zx3zvDgjoESNFCukW">
            Jag har de senaste åren engagerat mig i frågan om hur pass bra
            man måste kunna se för att få inneha körkort. Många personer som
            ser bra fråntas varje år sitt körkort, trots att de ofta kört
            prickfritt i flera decennier. Orsaken är att de har vissa brister
            i sitt synfält, det vill säga att när de ser rakt fram uppfattar
            de inte riktigt lika många synintryck från sidan som de som har
            perfekt syn gör.
          </p>
          <p xml:id="i-5tp5Cwi6KAXRpc6HBeqe8U">
            Det är en desperat situation att se bra men ändå förbjudas att
            köra bil. Många drabbade kämpar med överklaganden och visar att
            de klarar uppkörningsprov och test i bilsimulator och tester i
            en maskin som testar synfält. I andra länder i Europa eller i
            USA hade de sannolikt fått behålla sitt körkort, men inte längre
            i Sverige.
          </p>
          <p xml:id="i-PggWwzwKqLWfyAtWgQAX6U">
            Orsaken är att i Sverige är det Transportstyrelsens ögonspecialister
            som fastställer exakt vilka testresultat som måste uppnås för
            det maskintest som föreskrivs. Ibland klarar man den ena maskinen
            men inte den andra. Och testresultaten varierar betydligt, bland
            annat eftersom de innebär en enorm stresssituation för dem som
            genomgår dem. I andra länder är maskintesten ett underlag bland
            andra men ofta kan körkort ändå behållas eller erhållas om man
            klara praktiska uppkörningsprov och/eller test i körsimulator.
          </p>
          <p xml:id="i-Aq2KMch1QAvSDwK5CeK68D">
            Det vetenskapliga underlaget för att exakt låta testmaskiner
            bestämma när människor som ser bra men som har vissa brister i
            sitt ”sidseende” har så pass allvarliga brister att körkortet
            måste dras in är omtvistat.
          </p>
          <p xml:id="i-DyKie7j6AbvrhMPXsXpPFw">
            I Sverige har Transportstyrelsen ändå valt att låta synfältstesten
            nästan helt avgöra körkortsfrågan, man bestämmer själv exakt vilka
            testresultat som måste uppnås för varje typ av maskin, och klarar
            en testperson inte dem så dras körkortet. Detta motverkar ”godtycke”
            och gör att alla testpersoner likabehandlas, är motivet. Å andra
            sidan förutsätter det att kraven är ”vetenskapligt korrekta” och
            att korrelationen mellan testresultat och bilkörningsförmåga är
            stor, vilket starkt ifrågasätts av trafikexpertis med ett bredare
            perspektiv.
          </p>
          <p xml:id="i-NXi7rgyZqLaLXS6Yn78yPK">
            Hade de personer med vissa brister i synfältet som i Sverige
            fråntagits sina körkort bott i andra EU-länder, eller i USA eller
            Kanada, hade de i stor utsträckning fått behålla körkortet.
          </p>
          <p xml:id="i-ANveVvbGha6ve9FtEbLswh">
            Transportstyrelsen vill låta påskina att Sverige har liknande
            regler som andra länder, men min uppfattning är att Sverige tillämpar
            sina regelverk extremt fyrkantigt och strängt.
          </p>
          <p xml:id="i-Wufy2ys43NnaBtQMi5u6UT">
            Sverige ska liksom övriga EU-länder självfallet ha bilförare
            som kör säkert och som har tillräckligt goda förutsättningar för
            att köra säkert. Antalet trafikolyckor minskar också, och Sverige
            ligger i täten i världen vad gäller trafiksäkerhet.
          </p>
          <p xml:id="i-DU6XS6bYoxGCgzFCgXXCE5">
            Självfallet är det viktigt att ställa krav på till exempel omdöme
            och kunskaper och synförmåga på svenska körkortsinnehavare.
          </p>
          <p xml:id="i-HK9Qs9pysJJffDhwwjczFZ">
            Samtidigt måste alltid en avvägning göras hur långt kraven ska
            sträckas. Sverige har valt en förnuftig linje när människor blir
            äldre och drabbas av försämras syn och även vanligen av synfältsbortfall.
            I stället för att kalla in alla äldre till regelbundna syn- och
            synfältskontroller gäller körkortet oavsett ålder, och det är
            upp till den enskilde och dennes omdöme att successivt begränsa
            och upphöra med sin bilkörning när synen och andra kroppsfunktioner
            förändras. Ett motiv för detta är att äldre som grupp har en liten
            olycksfrekvens i trafiken.
          </p>
          <p xml:id="i-4hyDxaRBR6DXQZwWvUgkVa">
            Även vad gäller de många hundratusentals människor med god syn
            men med brister i sina synfält accepterar Sverige att de finns
            och att de kör bil. Inte heller deras olycksfrekvens skiljer sig
            från normalbilistens. Skulle det vara trafikosäkert att köra bil
            med vissa brister i synfältet borde givetvis alla i riskzonen
            regelbundet kallas in till undersökningar och göra förnyade körprov.
            Så sker inte.
          </p>
          <p xml:id="i-Liwb3uHEB5gGfEUg4qeHgk">
            I stället har läkare anmälningsskyldighet när man bedömer att
            en patient av medicinska skäl är ”olämplig” som bilförare (tidigare
            ”uppenbart olämplig”). Det är läkarnas bedömning som avgör vilka
            som kommer att prövas av Transportstyrelsens körkortsenhet, som
            också har konsultläkare att rådfråga.
          </p>
          <p xml:id="i-LjJS8h5CyFY7UXCGuws7Aw">
            Genom att skärpa läkarnas anmälningsplikt kommer alltfler människor
            nu att åläggas att göra synfältstest. Med dagens förment exakta
            testkrav kommer sannolikt antalet människor som ser bra men som
            berövas sina körkort på grund av synfältsbrister att öka kraftigt.
          </p>
          <p xml:id="i-C2fuRwJuPzT3PAsUje5YoM">
            Av alla de med brister i sina synfält i Sverige är det alltså
            ett fåtal som för det första söker läkare och för det andra av
            läkaren bedöms som ”olämplig” att köra bil. De flesta torde ha
            drabbats av till exempel diabetes eller glaukom (starr) där synfältet
            ofta påverkas.
          </p>
          <p xml:id="i-gqMn3zRne7t65goZG2aAM">
            För att underlätta bedömningen och få ett likvärdigt kriterium
            har Transportstyrelsen och dess trafikmedicinska råd infört mycket
            detaljerade krav på vilka testresultat man måste uppnå i olika
            synfältstestsapparater (främst Humphrey, Goldman, Esterman). Man
            kräver ett statiskt synfält på 120 grader horisontellt och 40
            grader vertikalt. Inom detta område måste de allra flesta mätpunkter
            visa att inga synfältsbrister finns.
          </p>
          <p xml:id="i-YSaBBAVAEPPPkda58XYZkR">
            Testet är mycket stressande och olika apparater och utförare
            kan ge betydande spridning i resultaten. För den som inte klarar
            testet mycket bra finns vanligen ingen återvändo, körkortet dras
            in. Det spelar nästan ingen roll om man haft synfältsbristen medfödd
            och kört bil prickfritt i hundratusentals mil.
          </p>
          <p xml:id="i-Y1HF4gGk3VHZqhvrSNYALE">
            Att förlora rätten att köra bil trots att man ser bra (men har
            brister i sitt synfält) är en oerhört långtgående frihetsinskränkning.
            Av de ca 150 som varje år fråntas sina körkort på grund av Transportstyrelsens
            testregler är det en del som protesterar och några få som lyckas
            få en omprövning. Oftast betyder tester och bedömningar från erfarna
            ögonläkare eller väl avlagda praktiska körkortsprov ingenting.
            Klarar man inte rätt ”synfältstestarmaskin” står beslutet vanligen
            fast.
          </p>
          <p xml:id="i-Ukw7kAPvaoEGxfpJykFoTJ">
            Det blir enklare för läkarna, likabehandling av dem som hamnar
            i maskinen men ändå i betydande grad ett lotteri.
          </p>
          <p xml:id="i-3pPtnBtvwJui8LuBSYQmvE">
            Bertil Lindblom, vetenskaplig expert hos Transportstyrelsen,
            har själv skrivit att ”avgörandet huruvida synfältskravet är uppfyllt
            är i många fall en tolkningsfråga”.
          </p>
          <p xml:id="i-UxM9nmLybyebj23TRsA55P">
            I samband med att EU har antagit minimidirektiv har Sverige snarast
            skärpt sin tillämpning genom att så i detalj specificera synfältskraven
            och låta testmaskiner stå för nästan hela avgörandet. Sverige
            torde ha bland de strängaste och mest detaljerade kraven på synfältstest
            i världen.
          </p>
          <p xml:id="i-QxKhz1JbshAAQHn89FDB4a">
            Som framgår ovan finns det sannolikt hundratusentals personer
            i landet som inte skulle klara detta test, men som behåller sina
            körkort och kör utan att detta bedöms öka trafikolycksfrekvensen
            i landet.
          </p>
          <p xml:id="i-3YWXXUar4pxXHd7RQzPokc">
            I andra länder varierar sätten att mäta synförmåga och kraven
            på fullgoda synfält. Det finns delstater i USA och många länder
            där synfälten knappast testas alls utan där huvudfokus läggs på
            synskärpa och på praktiska körprov.
          </p>
          <p xml:id="i-G7n31hRM1DGkRHf4Qy38Qn">
            Många är de som legat i gränslandet vid synfältstest och blivit
            fråntagna sina körkort. En del har orkat överklaga och några har
            till och med lyckats få tillbaka sina körkort efter omprövning.
          </p>
          <p xml:id="i-MkMikaV41xS4k7kbMwrSAQ">
            Jag kan nämna några av de många som jag haft mycket kontakt med:
            Thomas Hammarström, Tony Svensson, Sune Franzén, Lisbeth Andersson,
            Kjell Sundin, Göran Pettersson och Mats Olofsson.
          </p>
          <p xml:id="i-QUvHYUPEtJaUBwyAB3qur">
            Deras kritik är att synfältskraven är så detaljerat uppsatta,
            och att just resultaten i synfältstestmaskiner ges en så helt
            utslagsgivande roll.
          </p>
          <p xml:id="i-F2MGRiEts2hwSpJhgFS4PY">
            Professor Kjell Ohlsson vid Linköpings universitet är expert
            på hur människor och maskiner fungerar tillsammans och kritisk
            till det svenska regelverket vad gäller synfältskrav. Enligt honom
            är det vetenskapliga stödet för samband mellan synfältsbortfall
            och körprestation mycket svagt. Testen är artificiella och har
            inte mycket att göra med de krav som ställs på bilföraren i en
            konkret trafiksituation.
          </p>
          <p xml:id="i-2QK1dCpqxz8BjxhqNCattE">
            ”Maskintesterna” har enligt Kjell Ohlsson ett antal fundamentala
            brister. De är alltför statiska. De är inte tillräckligt tillförlitliga.
            De mäter inte det funktionella synfältet i dynamiska köruppgifter.
            I praktiken krymper synfältet vid körning. De detaljerade svenska
            kriterierna är alltför diffusa, dåligt vetenskapligt underbyggda
            och faktiskt rätt godtyckliga.
          </p>
          <p xml:id="i-Cj9oWs44gjjBLZbR4gxMo8">
            En person som har brister i synfältet kompenserar vanligen detta
            i betydande grad genom att röra huvudet mer och flytta blicken
            oftare, vilket empiriska studier också visar. Människor med mycket
            begränsade synfält klarar mer visuellt krävande uppgifter än att
            köra bil, till exempel att spela bordtennis på elitnivå eller
            inneha flygcertifikat. Detta förklarar att bilförare kan köra
            prickfritt i hundratusentals mil utan incidenter trots att de
            lider av betydande synfältsbortfall.
          </p>
          <p xml:id="i-MQWGFWjmiLNGCzRDaXuqvc">
            Synfältet försämras progressivt från 50 års ålder, liksom även
            mörkerseendet, vilket inte föranleder allmänna synfältstester
            eller körkortsindragningar.
          </p>
          <p xml:id="i-6UTmWWu924h1vjyJrKkQjT">
            I stället för att slaviskt följa testmaskiner ger test i bilkörningssimulatorer
            ett bättre underlag för att bedöma syn- och synfältsfel.
          </p>
          <p xml:id="i-44eEdiwgmGfJtDJMeBrmsU">
            Professor Kjell Ohlsson arbetar vid Linköpings universitet med
            bland annat en av världens mest avancerade simulatorer som finns
            vid VTI (simulator 3) och med den vid Linköpings universitets
            Virtual &amp; Simulation Lab. Argussimulatorn vid Karolinska sjukhuset
            är oöverträffad vad gäller antalet komplexa trafikscenarier.
          </p>
          <p xml:id="i-3wFt1MhNPAeqvZX8RGvKjo">
            Enligt Kjell Ohlsson säger ett simulatortest betydligt mer om
            en persons förmåga att framföra en bil än de syntest som genomförs
            vid körkortsprövningar. Han menar att det vore önskvärt att man
            i stället för ohemula krav på visuellt synfält (vilket har slopats
            i många länder) föreskrev väl godkända prov på körförmåga i vetenskapligt
            utprövade scenarier i verifierade simulatorer. Körförmågan kan
            också, om det anses nödvändigt, verifieras i ett normalt praktiskt
            körkortsprov.
          </p>
          <p xml:id="i-VnBNVUKmyKVcwDxyGwiqec">
            Kjell Ohlsson kritik är att i dag även personer med mindre allvarliga
            synfältsbortfall i perifera delar drabbas av körkortsåterkallelse.
            Han anser att de som forskar inom området trafiksäkerhet och perception
            borde vara bättre skickade att avgöra om en person ska anses utgöra
            en potentiell fara för sin omgivning vid bilkörning än läkare
            utan specialisering inom områdena visuell perception, synergonomi
            och reliabilitet. Rigida testmetoder med bristande validitet och
            reliabilitet bör inte ligga till grund för körkortsåterkallelser.
          </p>
          <p xml:id="i-SEgyT4GkvaD9keFFpiYLMN">
            Att bli fråntagen sitt körkort är en oerhörd frihetsinskränkning
            i livet, särskilt om man ser bra och har kört prickfritt sedan
            länge. Självfallet ska de som har körkort ha kunskaper och förmåga
            att köra på ett trafiksäkert sätt. De som klarat körkortsteori
            och praktik behåller i dag sina körkort in på ålderns höst, trots
            att synfält och mörkerseende och annat försämras. Mot den bakgrunden
            känns det fel att ställa så hårda krav på att klara synfältstest
            som Sverige i dag gör, för de fåtal som kommer under Transportstyrelsens
            prövning varje år.
          </p>
          <p xml:id="i-7rvNfvF5jJirCvgVBXGxF7">
            Jag har lagt flera motioner i denna fråga, som utskottet avslagit
            med hänvisning till Transportstyrelsens argumentation som bygger
            på dess trafikmedicinska råds uppfattning.
          </p>
          <p xml:id="i-Wd2UQP9aV3YUVq3dNMcXTq">
            Svenska Diabetes- och Glaukomförbunden har också engagerat sig
            i dessa frågor, eftersom dessa sjukdomar kan påverka synfälten.
          </p>
          <p xml:id="i-9jBbeVEApSHRqzLxhucxen">
            Jag anser att frågan om att på vilka grunder körkort ska dras
            in när man har god men inte perfekt syn inte enbart är en ögonspecialist-
            eller myndighetsfråga. Det är också ett politiskt ansvar att avgöra
            hur högt ribban för perfekt syn ska sättas relativt hur man klarar
            uppkörningar och test i körsimulator. Därför är mitt förslag till
            statsrådet att tillsätta en utredare som analyserar de svenska
            regelverken i ett internationellt perspektiv och som tar in både
            ögon- och trafikexpertis i arbetet.
          </p>
          <p xml:id="i-GTKAeY5BiGYcovGc5oXVL9">
            Vad gäller betydelsen av testning i erkända bilkörningssimulatorer
            föreligger samstämmighet mellan Transportstyrelsen och till exempel
            Kjell Ohlsson. Det finns utmärkta simulatorer i Sverige men det
            återstår något års utvecklingsarbete för att anpassa dem till
            detta.
          </p>
          <p xml:id="i-TE759aNVJcGgcRWbBkBt1R">
            Jag vill fråga statsrådet om hon är beredd att agera med anledning
            av vad jag här framfört, framför allt med avseende på den erkände
            trafikforskaren Kjell Ohlssons analys.
          </p>
          <p xml:id="i-3s4FC36JJCNSTcVnN799Wf">
            Är statsrådet beredd att förstärka forsknings- och utvecklingsmedlen
            för detta angelägna ändamål?
          </p>
        </div>
      </div>
    </body>
  </text>
</TEI>
