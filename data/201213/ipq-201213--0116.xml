<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0116">
  <teiHeader>
    <fileDesc>
      <titleStmt>
        <title>Interpellation 2012/13:116 av Hedström, Lotta (MP)</title>
        <author>Hedström, Lotta (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:116 av Hedström, Lotta (MP) till Stefan Attefall (KD), statsråd om Ekologisk begravning</title>
          <idno type="rdwebb">H010116</idno>
          <ref type="dokument_url_text">http://data.riksdagen.se/dokument/H010116/text</ref>
          <ref type="dokument_url_html">http://data.riksdagen.se/dokument/H010116</ref>
          <ref type="dokumentstatus_url_xml">http://data.riksdagen.se/dokumentstatus/H010116</ref>
          <ref type="downloadurl">https://mhdownload.riksdagen.se/VOD1/PAL169/2442207210020558821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ekologisk-begravning_H010116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <persName>Lotta Hedström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2qtSWtUkojhhhDagEMyxWx">
          <note>Interpellationen är besvarad</note>
        </correspAction>
        <correspAction type="sent" xml:id="i-SVvp83fwbLixCKv5XXN6Yx" corresp="i-Q6T8pKy9pERdSQEuTcARyR">
          <date when="2012-11-13"/>
        </correspAction>
        <correspAction type="received" xml:id="i-UAhhBjNw7zR3XrLiPtF71u" corresp="i-Fa75ePV6JC2wN91aE4xcYD">
          <date when="2012-11-13"/>
        </correspAction>
        <correspAction type="answered" xml:id="i-7b53JCa5g2MuXeFpp38fUn" corresp="i-Fa75ePV6JC2wN91aE4xcYD">
          <date when="2012-12-04"/>
        </correspAction>
        <correspContext corresp="i-7b53JCa5g2MuXeFpp38fUn">
          <ref type="record" target="prot-201213--036">Riksdagens protokoll 2012/13:36 Tisdagen den 4 december</ref>
          <ref type="recordSection" target="unsetDivId">10 § Svar på interpellation 2012/13:116 om ekologisk begravning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q3QhaziZ6U2Ee2U7nSJckR">
            Interpellation 2012/13:116 Ekologisk begravning av Lotta Hedström
            (MP) till statsrådet Stefan Attefall (KD)
          </p>
        </div>
        <div type="ipqSubmissionInfo">
          <p xml:id="i-DSDhaxZ8gZqZR2DSWN5wsE">
            den 13 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CFwaJPaCKvXHNkByq1th4f">
            Varje kultur i mänsklighetens historia har haft sina seder och
            föreställningar runt döden. Många olika metoder och praktiker
            för hur man handskats med den döda kroppen har förekommit under
            årtusendenas lopp. Tro och föreställning om livet och tillvarons
            natur speglas på ett konkret och drastiskt sätt i just döden.
          </p>
          <p xml:id="i-XkgPxAVuj4jahSV9iR7haB">
            Den växande globala migrationen gör att många förut formfasta
            religiösa föreställningar luckras upp och blandas. Människor i
            Sverige vill alltmer följa sin personliga smak snarare än att
            vara bundna av traditionella och konventionella seder.
          </p>
          <p xml:id="i-VsVLQ5wxU4QaKH6K7cLKsF">
            Kistbegravning har varit det traditionella bruket i vårt land
            och förekommer oftast på landsbygden. Det är en utrymmeskrävande
            metod där kroppen inte förmultnar, utan ruttnar i sin kista på
            grund av bristande syretillgång på ett alltför stort djup.
          </p>
          <p xml:id="i-NrVJX8gmdK8qiRLc8CK6fr">
            Begravningsplatserna på och invid landets 3 200 kyrkogårdar fylls
            sakta upp och platsbrist råder på vissa håll, särskilt på de stora
            städernas eftertraktade centralt placerade äldre kulturkyrkogårdar.
          </p>
          <p xml:id="i-4ermQSZ5LDm8qFjLYGiKyH">
            Efter 1920-talet kom kremeringen, eldbegängelse, alltmer i bruk
            och den är mindre utrymmeskrävande. Askan kan spridas på vissa
            ställen, men där skulle en större valfrihet av plats fylla en
            funktion, eftersom den estetiska och miljömässiga påverkan med
            att sprida aska för vinden eller över hav är minimal.
          </p>
          <p xml:id="i-JtQDsGw3wAeJem5foM9XwM">
            Jag menar därför som ett första skäl att människor i dag bör
            erbjudas en långtgående valfrihet i valet av begravningsmetod
            och ritualer.
          </p>
          <p xml:id="i-Mr7KuLv42cLUFt7mgYL9nR">
            Kremering är emellertid mycket problematisk från miljösynpunkt.
            Stora mängder kvicksilver, dioxin och andra miljögifter sprids
            i krematoriernas rök, även då filter installerats. Balsamering
            är också ett problematiskt steg innan kremeringen. Det är en förskönande
            omskrivning för att den döda kroppen fylls med formalin för att
            någorlunda behålla formen och fördröja förruttnelsen, under dess
            ibland månadslånga väntan på att brännas. Särskilt i storstäder
            är köerna betydande och balsameringen utbredd.
          </p>
          <p xml:id="i-LvKYH8Qw7dLLSKprbqttyf">
            Ingen myndighet tar i dag ansvar för att denna i övrigt bannlysta
            kemikalie fasas ut ur begravningshanteringen. Ospecificerad och
            icke bokförd fortsätter det dödskallemärkta formalinet att flöda.
            Det finns således också av rena miljöskäl anledning att bejaka
            bättre begravningsformer.
          </p>
          <p xml:id="i-MkKTUQLw2v72VvTvC9KNaV">
            Ansvaret för vad som sker i samband med död och begravningar
            har historiskt vilat på religiösa auktoriteter. I vår sekulära
            tid och i vårt sekulariserade land är det dock en anonym länsstyrelse
            som ska ansvara för begravningsväsendet. Hos dem finns sällan
            utsedda opartiska handläggare eller fastslagna beslutsvägar.
          </p>
          <p xml:id="i-LQtY34Ar7tV5MMCGVsQ1ng">
            Nuvarande begravningslag tillkom då Svenska kyrkan var statskyrka.
            Lagen är nu otillräcklig och föråldrad både till innehåll och
            i sin tillämpning.
          </p>
          <p xml:id="i-8YQQFaBn12LqUhqDzVuBi5">
            I statens hägn är det Socialdepartementet och delvis Skatteverket
            som folkbokföringsmyndighet som för närvarande handskas med frågorna,
            men de gör det på ett passivt sätt utan tillräcklig sak- eller
            branschkunskap, riktning eller kraft.
          </p>
          <p xml:id="i-Uw1yZXiyjxT6kCLcYdxUzq">
            Handfallenheten är således stor i hela den svenska administrativa
            apparaten. I realiteten är det dock kommersiella och ideologiska
            aktörer, såsom Eldbegängelseföreningen, Sveriges kyrkogårds- och
            krematorieförbund med sitt dotterbolag Ignis, Fonus och Sveriges
            Begravningsbyråers Förbund som dominerar hela bilden. Deras branschspecifika
            bedömningar och behov sätter all praxis. När frågor rörande begravningsväsendet
            avhandlas i statliga utredningar, samråd, i kyrkogårdsförvaltningar
            eller i andra församlingar och beslutande organ i Svenska kyrkan,
            är det dessutom nästan bara dessa som konsulteras och som man
            delegerar ansvar till.
          </p>
          <p xml:id="i-MVRZDHQC5uERKV9QNYP3vq">
            Som ett alternativ till kistbegravning och kremering har dock
            ett kraftfullt utvecklingsarbete och en handfast metodframtagning
            pågått under många år. En stiftelse och ett företag har i över
            tio års tid arbetat uthålligt med att kunna lansera en tidsenlig,
            modern, ekologisk och förbättrad jordbegravning. Det kallas promession,
            från början omnämnd frystorkning.
          </p>
          <p xml:id="i-88VrVvvEcHY9RzN3cvbXSZ">
            Metoden går ut på att den döda kroppen fryses ned till under
            minus 100 grader med hjälp av flytande kväve. Vävnaderna faller
            då, med hjälp av en kort mekanisk vibration, samman till ett organiskt
            stoft som frystorkas. Kvar blir 30 procent av kroppsvikten. Det
            torra stoftet som före kistläggningen har renats från alla fasta
            metaller gravsätts relativt ytligt, där tillgång på luft och ett
            aktivt nedbrytarliv finns och mull kan bildas. Framför allt genom
            tillträde av syre och levande nedbrytare – aerobt – i mullagret
            bryts kvarlevorna snabbt ned och kommer att bli en gåva tillbaka
            till jorden i stället för ett deponiproblem. Det blir till nytta
            i ett organiskt och helt naturligt kretslopp där inget förgås
            och allt tas till vara. Man kan bokstavligen bli en blommande
            buske efter sin död.
          </p>
          <p xml:id="i-WWetB82bzqpChG8dqvPVcr">
            Metoden gör det också fullt möjligt att säkert avlägsna de ibland
            farliga eller värdefulla metaller som finns i tänder och kroppsimplantat
            och som vid framför allt kremering kan orsaka miljöproblem.
          </p>
          <p xml:id="i-PmkGYchu9fhFjN3WzQ8Lg5">
            De församlingar som ursprungligen sagt sig vara positiva och
            velat införa möjligheten till ekologisk begravning har i vissa
            fall övertygats av Sveriges kyrkogårds- och krematorieförbund
            att det skulle vara rent olagligt. Få fritidspolitiker genomskådar
            att detta rör sig om kommersiell lobbying från kyrkogårdsförvaltningarna.
          </p>
          <p xml:id="i-K348qK3twUVHKd5BZjtfqs">
            Promession är inte förbjuden, men heller ännu inte uttryckligen
            tillåten fast begäran har ältats, utretts och bollats runt på
            ett ovanligt valhänt sätt i utredningar, dialoger och kyrkoråd.
          </p>
          <p xml:id="i-14MR2jjJX55rjjTv9eUmEJ">
            2007 beställdes en utredning av promession av före detta hovrättspresident
            Carl Axel Petri. Den kallades ett ”pm” och fick aldrig status
            som SOU, men där förordas promession. Underlaget förelades i tur
            och ordning två kulturministrar, en socialdemokratisk och en borgerlig,
            men båda valde att inte behandla frågan.
          </p>
          <p xml:id="i-71didhKvCdgd25V9giK2XC">
            I den senaste propositionen om begravningslagen, 2011/12:51,
            valde regeringen att bara kalla promession för ”andra begängelsemetoder”.
            Under utredningens 13 månader tilläts anmärkningsvärt nog landets
            enda företrädare för metoden att förklara modellen under enbart
            en timme. I övrigt företräddes begravningsbranschen av krematorierörelsen
            och deras kontakter.
          </p>
          <p xml:id="i-7FV7vqLWnWiQLQ1odTxaFY">
            Regeringen sade då att det inte går att säga om promession alls
            kan bli aktuell. Ett tillstånd får meddelas ”endast om metoden
            är förenlig med kravet på en värdig behandling av avlidna, samt
            även i övrigt framstår som lämplig ur bland annat etiska, miljömässiga
            och ekonomiska hänseenden”. Men ett ännu icke reglerat område
            är ju inte detsamma som en olaglighet, och promession får därmed
            ses som uppskjuten på en obestämd framtid, trots att den fyller
            alla dessa krav på hygien, etik, ekonomi, miljöhänsyn, valfrihet
            och värdighet.
          </p>
          <p xml:id="i-UX3ny5aACXULZq9RodmQEK">
            Slutligen finns det också en nationell tillväxtaspekt på denna
            världsunika metod. Fler än 60 exportländer står på kö och vill
            se ett svenskt genombrott för att själva kunna ta del av en helt
            unik och banbrytande metod. Konkurrerande idéer är definitivt
            att vänta. Med en statsunderstödd svensk exportsatsning och för
            svensk innovationsindustri skulle promession i vårt land helt
            enkelt få stora konkurrensmässiga internationella försteg.
          </p>
          <p xml:id="i-VfbBNwqaAqTuLt4EktD9m3">
            Jag vill fråga statsrådet Stefan Attefall:
          </p>
          <p xml:id="i-XmtuYYn2xLA1svmQxrZmmM">
            Vad avser statsrådet att göra för att påskynda och ge ett explicit
            klartecken till att tillåta promession?
          </p>
          <p xml:id="i-D6hAJCFML6r8D2N7STtVqC">
            Vad avser statsrådet att göra för att sprida kunskapen om metoden?
          </p>
          <p xml:id="i-MuEzxXU3i5vK1v9xJeCDMW">
            Vad avser statsrådet att göra för att kommersiellt stödja produktframtagningen?
          </p>
          <p xml:id="i-BfFPuzjxMdpcCcna6siM9t">
            Vad avser statsrådet att göra för att länsstyrelser, departement
            med flera i sina konsultationer och beredningar ska ge tillträde
            även till nuvarande och framtida ekologiska begravningsformer?
          </p>
        </div>
      </div>
    </body>
  </text>
</TEI>
