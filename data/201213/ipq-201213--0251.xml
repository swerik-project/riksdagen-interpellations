<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0251">
  <teiHeader>
    <fileDesc>
      <titleStmt>
        <title>Interpellation 2012/13:251 av Luttropp, Agneta (MP)</title>
        <author>Luttropp, Agneta (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:251 av Luttropp, Agneta (MP) till Göran Hägglund (KD), socialminister om Statens stöd till Rett Center</title>
          <idno type="rdwebb">H010251</idno>
          <ref type="dokument_url_text">http://data.riksdagen.se/dokument/H010251/text</ref>
          <ref type="dokument_url_html">http://data.riksdagen.se/dokument/H010251</ref>
          <ref type="dokumentstatus_url_xml">http://data.riksdagen.se/dokumentstatus/H010251</ref>
          <ref type="downloadurl">https://mhdownload.riksdagen.se/VOD1/PAL169/2442207190020285321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/statens-stod-till-rett-center_H010251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <persName>Agneta Luttropp</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Xr4JGhLmCjWGDoPdmc45V6">
          <note>Interpellationen är besvarad</note>
        </correspAction>
        <correspAction type="sent" xml:id="i-83VwJ5kXWMboGaF1bpPa34" corresp="i-D7mgFwiCKxywz1E18YrEuZ">
          <date when="2013-02-04"/>
        </correspAction>
        <correspAction type="received" xml:id="i-3KpieUJZkopB9QrSK5Seo6" corresp="i-8BTYtQ95yRpC5syyC4aHoY">
          <date when="2013-02-12"/>
        </correspAction>
        <correspAction type="answered" xml:id="i-EJYPXEpxMfWrGYg5w9Svje">
          <date when="2013-02-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RRdJBYVMgd1XXBSiJybxxG">
            Interpellation 2012/13:251 Statens stöd till Rett Center av Agneta
            Luttropp (MP) till socialminister Göran Hägglund (KD)
          </p>
        </div>
        <div type="ipqSubmissionInfo">
          <p xml:id="i-4cmrBpHvXAJaABuSAneKgD">
            den 4 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YYFLZD2G9HAcvW9xQEBhfA">
            Retts syndrom (RTT) är benämningen på en kombination av svåra
            funktionsstörningar som utvecklas i en förutsägbar sekvens. Syndromet
            i dess klassiska form ses i stort sett endast hos flickor.
          </p>
          <p xml:id="i-JHgkYyghSdMeudvAAyB8un">
            Rett Center i Östersund är en unik nationell resurs för patienter
            med Retts syndrom. Sedan 2003 har staten haft det grundläggande
            finansiella ansvaret. Detta har medfört att verksamheten utvecklats
            på ett för patientgruppen mycket betydelsefullt sätt, såväl för
            den kliniska verksamheten som för forskningen.
          </p>
          <p xml:id="i-AQ4TpL8jk2sddYCjcJpJKf">
            Under den förra socialdemokratiska regeringen, 2002–2006, när
            Socialdemokraterna, Vänsterpartiet och Miljöpartiet de gröna samarbetade,
            lyftes Rett Centers bidrag in i statsbudgeten med stöd av en enig
            riksdag, vilket gjorde att verksamheten gavs en långsiktig planeringshorisont.
            Detta manifesterades särskilt tydligt av att bidraget gavs i form
            av ett rullande treårsstöd. Sedan den borgerliga regeringen tillträdde
            efter valet 2006 har statens stöd till Rett Center i statsbudgeten
            hanterats på följande sätt:
            <list rend="unordered">
              <item>
                &lt;![if !supportLists]&gt;- &lt;![endif]&gt;För 2007 och 2008 blev det ettåriga
                anslag till Rett Center utan vidare kommentar.
              </item>
              <item>
                &lt;![if !supportLists]&gt;- &lt;![endif]&gt;För 2009, 2010 och 2011 angavs
                ingen summa alls och bidraget hanterades inom ramen för övriga
                bidrag för utveckling inom hälso- och sjukvårdsområdet, dock nämndes
                Rett Center som exempel på mottagare. Vidare angavs att dylika
                bidrag ska omprövas årligen för att säkerställa att statliga medel
                som utbetalas används väl och i enlighet med regeringens intentioner.
                Närmare villkor bestäms i kommande regleringsbrev.
              </item>
              <item>
                &lt;![if !supportLists]&gt;- &lt;![endif]&gt;För 2012 och 2013 nämns ingenting
                i budgeten. Bidrag betalades dock ut för 2012 med samma belopp
                som tidigare inom ramen för anslaget Övriga bidrag inom hälso-
                och sjukvårdsområdet. Besked om anslag för 2012 gavs strax före
                jul 2011.
              </item>
            </list>
          </p>
          <p xml:id="i-9MRX9r8uZX211LpYuMyfoq">
            Att gå från ett läge med treårsbidrag i statsbudgeten till att
            bidraget inte ens omnämns i budgeten innebär att långsiktigheten
            i statens ansvar urholkas radikalt. Anslaget har varit oförändrat
            sedan 2003. Långsiktigheten kräver att bidraget anpassas till
            kostnadsutvecklingen, vilket för 2013 innebär att medelsbehovet
            är 10 miljoner kronor.
          </p>
          <p xml:id="i-QmsbdHkVaqiwVZ8RJ79YkJ">
            Som specialistklinik utgör Rett Center ett komplement till hälso-
            och sjukvård/habilitering på hemorten. Rett Center erbjuder högspecialiserad
            tvärprofessionell medicinsk vård till alla personer med Retts
            syndrom i Sverige, baserad på samlad kunskap och kompetens om
            Retts syndrom.
          </p>
          <p xml:id="i-D9oGpDe7tptmA5fm7rqJKe">
            Vid Rett Center pågår även ett ständigt utvecklingsarbete, vilket
            innebär utveckling av arbetsmodeller, bedömningsverktyg och behandlingsformer.
          </p>
          <p xml:id="i-2HK3HLYfxqVRwToAVsab5h">
            Nationellt Kompetenscentrum Sällsynta Diagnoser vid Ågrenska
            har som huvuduppgift att samla, utveckla och sprida kunskap om
            sällsynta diagnoser och dess konsekvenser i hela livsperspektivet.
          </p>
          <p xml:id="i-JEJZUFgBqGm7wvYigJYfiY">
            Det uppdraget kan således inte ersätta det arbete som görs vid
            Rett Center som utöver kunskapsspridning arbetar med behandling
            och avancerad forskning.
          </p>
          <p xml:id="i-JKXzWJB6QRpNVMfNYKy3a9">
            Staten har ett särskilt ansvar för Rett Center, och vi i Miljöpartiet
            de gröna föreslog därför i vårt budgetalternativ att statsbidraget
            till Rett Center räknas upp till 10 miljoner för 2013 inom befintligt
            totalanslag 1:6 Bidrag till folkhälsa och sjukvård. Detta förslag
            röstades ned i samband med beslut om statsbudgetramarna. Beslutet
            om vilken nivå Rett Center ska få ligger i händerna på regeringen,
            och de kan välja att höja anslaget eller att inte göra det.
          </p>
          <p xml:id="i-DWRnAucp1StQ7A8MLmeQRe">
            Föreningen Rett Syndrom i Sverige (RSIS), som organiserar anhöriga
            till personer med Retts syndrom vädjar i en skrivelse den 11 december
            2012 till socialministern att hörsamma Rett Center. För denna
            patientgrupp är det enligt skrivelsen livsviktigt att Rett Center
            får fortsätta att bedriva sitt arbete med fokus på Retts syndrom.
          </p>
          <p xml:id="i-9dWG1EDobugiMk95t7j8Rk">
            Mot bakgrund av detta vill jag ställa följande frågor till socialministern:
          </p>
          <p xml:id="i-DWZuPM2qSya9omwTp5PGcg">
            Vilka åtgärder är socialministern beredd att vidta för att säkra
            verksamheten vid Rett Center?
          </p>
          <p xml:id="i-8zg9WbuNestviT3qe39Wvg">
            Vilka åtgärder är socialministern beredd att vidta för att säkra
            Rett Centers behov av ökade medel för att verksamheten ska kunna
            fortsätta?
          </p>
        </div>
      </div>
    </body>
  </text>
</TEI>
