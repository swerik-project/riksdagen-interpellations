<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201213--0293">
  <teiHeader>
    <fileDesc>
      <titleStmt>
        <title>Interpellation 2012/13:293 av Ericson, Gunvor G (MP)</title>
        <author>Ericson, Gunvor G (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2012/13:293 av Ericson, Gunvor G (MP) till Ulf Kristersson (M), statsråd om Sjukpenninggrundande inkomst, SGI, för företagare som driver aktiebolag</title>
          <idno type="rdwebb">H010293</idno>
          <ref type="dokument_url_text">http://data.riksdagen.se/dokument/H010293/text</ref>
          <ref type="dokument_url_html">http://data.riksdagen.se/dokument/H010293</ref>
          <ref type="dokumentstatus_url_xml">http://data.riksdagen.se/dokumentstatus/H010293</ref>
          <ref type="downloadurl">https://mhdownload.riksdagen.se/VOD1/PAL169/2442207190020232221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sjukpenninggrundande-inkomst,-sgi,-for_H010293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EcX4uv7NvXMMHHa2jLmD68">
          <note>Interpellationen är besvarad</note>
        </correspAction>
        <correspAction type="sent" xml:id="i-W6vdBaJo5VihaEiih6CCj4" corresp="i-7YbH6oTUwG4Qn94QEVE6as">
          <date when="2013-02-21"/>
        </correspAction>
        <correspAction type="received" xml:id="i-XMLjCUfhVpfvp1yEGr4BAg" corresp="i-bRyJHEKb5DCkicXkuZwMY">
          <date when="2013-02-21"/>
        </correspAction>
        <correspAction type="answered" xml:id="i-4gZhWRyRvdUXDFd7Fjpg5W">
          <date when="2013-03-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V1dvLQhpd6HtS8p3xKUfii">
            Interpellation 2012/13:293 Sjukpenninggrundande inkomst, SGI,
            för företagare som driver aktiebolag av Gunvor G Ericson (MP)
            till statsrådet Ulf Kristersson (M)
          </p>
        </div>
        <div type="ipqSubmissionInfo">
          <p xml:id="i-TxMsb7ZPpNTi1NKHmgfFBc">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-REUEEayWa6BGjSkMFqXRP6">
            En företagare i Umeå har blivit nekad ersättning av Försäkringskassan
            vid sjukskrivning i samband med graviditet för att hon driver
            sitt företag som aktiebolag och inte som enskild firma. Hon fick
            alltså inte pengar från försäkringen att leva på trots att hon
            var sjuk bara för att hon valt ”fel” företagsform.
          </p>
          <p xml:id="i-pUvms4SGGD8uNewCDdA97">
            Om hon drivit enskild firma skulle hon ha kunnat få ersättning
            enligt sitt tidigare SGI, eftersom den som startar enskild firma
            får sjukpenninggrundande inkomst beräknad på tidigare inkomst
            under 24 månader från företagsstarten. Företagaren kan alltså
            få ersättning även om denne inte hunnit få i gång verksamheten
            på allvar och har inkomster från sitt företagande. Men det gäller
            inte för den som startar aktiebolag. I de flesta fall fungerar
            systemet för företagare som tar ut en vanlig lön från sina företag.
            Det blir dock problem när man precis har startat aktiebolag och
            ännu inte hunnit ta ut någon lön. Det gör att man kan nekas ersättning
            även om man tidigare haft en bra lön och trots att verksamheten
            man driver är stark.
          </p>
          <p xml:id="i-EshUxfLdKkZ4EAGmL94NcA">
            För svensk ekonomi är det allvarligt att många som står beredda
            att ta steget att starta företag tvekar då de inte vill sätta
            sin egen trygghet på spel, särskilt inte när man ser hur företagare
            hamnar i kläm. Eftersom fyra av fem nya jobb skapas i de mindre
            företagen är det oerhört viktigt att så många som möjligt vågar
            bli företagare.
          </p>
          <p xml:id="i-QA9Ejj1MmhnFdSzztnxwM3">
            Problemet med att reglerna om SGI vid uppstart inte gäller aktiebolag
            är känt sedan flera år. Det föreslogs en lösning i utredningen
            Trygghetssystemen för företagare (SOU 2008:89) genom att den som
            driver fåmansaktiebolag skulle kunna få samma förmåner vid uppstart
            som den som driver enskild firma.
          </p>
          <p xml:id="i-3KCnrYEQDHgx9b5qdeSsiR">
            Detta förslag togs dock bort i den följande beredningen. Nu har
            frågan skjutits till Socialförsäkringsutredningen. Eftersom den
            utredningen fått förlängd tid ända till januari 2015, skulle förändrade
            regler tidigast kunna träda i kraft någon gång 2016–2017, vilket
            är väldigt avlägset då frågan är så viktig för att få fler att
            våga ta steget till eget företagande, och särskilt kvinnor. Det
            finns ju som sagt redan ett utrett och remissbehandlat förslag
            och då vore det förhållandevis enkelt för regeringen att föra
            frågan vidare och lägga fram en proposition redan i höst i enlighet
            med nämnda SOU.
          </p>
          <p xml:id="i-MFWtqkVkG7h72tDE4T6Arb">
            Frågan om trygghetssystemen för företagare har också en viktig
            jämställdhetsaspekt. I rapporten Försäkring – ett lyft för kvinnors
            företagande av Nima Sanandaji har en genomgång av internationella
            och svenska studier gjorts. Där visas att tillgången till trygghet
            påverkar incitamenten till företagande i allmänhet och för kvinnor
            i synnerhet:
          </p>
          <p xml:id="i-4qsMevzhqfLtvjaekcTdj3">
            ”I dag tvekar många att lämna en anställning för att starta företag
            eftersom det innebär en risk att tappa inkomstrelaterade förmåner
            inom socialförsäkringen. Denna tveksamhet är framför allt stor
            bland kvinnor. Även bland dem som tar steget och satsar på företagande
            förefaller det finnas en ovilja att ge upp den trygghet som en
            anställning innebär för att realisera sin dröm på heltid. Detta
            är sannolikt en viktig förklaring till varför hälften av de nystartade
            företag som drivs av kvinnor och en tredjedel av de nystartade
            företag som drivs av män sköts som en sidoverksamhet till en anställning.”
          </p>
          <p xml:id="i-D3kjfJNnX553K5UctfLFsG">
            Färre än en tredjedel av alla företagare i Sverige är kvinnor.
            Underrepresentationen är ännu tydligare bland företag som har
            minst en anställd förutom företagaren själv. Enbart en femtedel
            av dessa företag drivs av en kvinna i Sverige.
          </p>
          <p xml:id="i-VAunEMRd8UuXSXSRpftvCk">
            En delförklaring till kvinnors underrepresentation bland företagare
            i Sverige kan vara att socialförsäkringssystemet missgynnar företagare
            jämfört med anställda, något som minskar incitamenten för anställda
            att övergå till företagande, och då särskilt för kvinnor. Ekonomerna
            Pernilla Andersson Joona och Eskil Wadensjö visar i en studie
            2008 en liknande bild. Studien fann att den grupp som är allra
            minst benägen att övergå till förtagande är kvinnor som redan
            har en anställning.
          </p>
          <p xml:id="i-DS4T5Xc88i5huwQTQ37J9q">
            Företagaren i Umeå som nämndes inledningsvis hade vågat ta steget.
            Men när hon behövde trygghetssystemet så fanns det inte där.
          </p>
          <p xml:id="i-D5JMzLXSzv4v2ScgAgnSEr">
            Vilka åtgärder kommer statsrådet att vidta för att inte fler
            företagare ska komma i kläm genom denna olikhet i regelverket?
          </p>
          <p xml:id="i-RP4KGji49LHPNXcitBQ46Q">
            Är statsrådet beredd att behandla frågan separat och skyndsamt
            och i så fall enligt vilken tidsplan?
          </p>
        </div>
      </div>
    </body>
  </text>
</TEI>
