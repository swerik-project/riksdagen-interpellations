<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0138">
  <teiHeader>
    <fileDesc>
      <titleStmt>
        <title>timmertransporter i Kopparbergs län</title>
        <author>Ragnhild Pohanka (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:138 av Ragnhild Pohanka (mp) till kommunikationsministern om timmertransporter i Kopparbergs län</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_149.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_150.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ragnhild Pohanka (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-FaHZVPWVR2eB2WbWdES1dK</idno>
          </person>
          <person gender="man">
            <persName>Mats Odell</persName>
            <idno>i-QrnhMBZLsGdbeBasmoTLpZ</idno>
            <state type="partyAffiliation" ref="Q213654"/>
          </person>
          <person gender="woman">
            <persName>Ines Uusmann</persName>
            <idno>i-3sPbyicZy7gfbq8RdVTQMb</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-B9S1GVPXeTS5ZGcA5AqPep" corresp="i-FaHZVPWVR2eB2WbWdES1dK">
          <date when="1995-05-02"/>
        </correspAction>
        <correspAction type="received" xml:id="i-TkAcM1GeJLSU5eHZpxUzPa">
          <note>date unknown</note>
          <name>kommunikationsministern</name>
        </correspAction>
        <correspAction type="questionStatus" subtype="unknown" xml:id="i-HCWeJbUjHnQsEZwo12n3WK">
          <note>: Bsvarad den 29 maj : Prot. 1994/95:110</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8x2HPLXxaPi1F5GCGSJrMJ">
            1994/95:138 av Ragnhild Pohanka (mp) till kommunikationsministern
            om timmertransporter i Kopparbergs län
          </p>
        </div>
        <div type="ipqSubmissionInfo">
          <p xml:id="i-17THPiKrAqiFSUkzsPfTVa">
            Inkom den 2 maj : Bsvarad den 29 maj : Prot. 1994/95:110
          </p>
        </div>
      </div>
      <div type="ipqBody">
        <div type="ipContext">
          <note xml:id="i-cB7K4n8QSM95CmwhGNXwZ" type="margin">
            Interpellationer1994/95:1 - 154
          </note>
          <p xml:id="i-MwuBidTDL91WD8oEDsWeuN">
            Socialdemokraterna i Kopparbergs län vill utveckla Dalarna och
            Kopparbergs län till ett ekolän. I deras programförklaring står
            bl.a. att läsa att ”Trafiken och dess utsläpp måste minska. Godstransporterna
            på järnväg ska öka och transporterna minska på lastbil. Bygg ut
            kollektiv­trafiken! Naturen och människan tål inte mer!”. Vidare
            kan vi läsa att ”Vi måste slå vakt om våra järnvägar i länet,
            de gör oss mindre beroen­de av tunga vägtransporter med lastbilar
            och minskar utsläppen”. Allt detta är vällovligt och har mitt
            fulla stöd.
          </p>
          <p xml:id="i-22f3G9esTsa2gDW31GYkqP">
            Verkligheten ser dock helt annorlunda ut. I Dalarna har godstrafi-
            ken flyttats från järnväg till landsväg. Tidigare har virkestransporterna
            skett per tåg från tio virkesterminaler till massafabrikerna.
            I dag har sex av dessa tio lagts ner och nu sker större delen
            av dessa transporter i stället per lastbil. Konkret leder beslutet
            till att åttio ”extra” långtradare per dag kör genom Mora jämfört
            med tidigare, och drygt 11 000 extra årligen genom Vansbro. Beslutet
            är märkligt inte minst som Siljansba- nan samtidigt rustas upp
            för 700 miljoner, bl.a. för att förbättra gods- trafikens villkor.
            När beslutet togs krävde kommunalråden i Leksand, Mora, Orsa,
            Rättvik och Älvdalen gemensamt att beslutet skulle om­prövas.
            Dessutom ville de att beslutet att lägga ner timmerterminalerna
            miljöprövas enligt naturresurslagen, vilket inte skett.
          </p>
          <p xml:id="i-Nyt7TPSWCJED4PhwUS7Aa6">
            Kommunikationsministerns statliga järnvägsbolag SJ får sägas
            medverka till att öka miljöförstöringen, eftersom de bidrar till
            att trans­porter flyttas från järnväg till landsväg. Varje tåg
            om 42 vagnar med timmer motsvarar 32 lastbilar om 60 tons last.
            Skogsägarna i området har i en utredning kommit fram till att
            flytten från järnväg till lastbil ger en ökad dieselförbrukning
            vid lastbilstransport med drygt två och en halv miljon liter,
            motsvarande en kostnad på 10,3 miljoner. Detta gäller enbart enkel
            resa!
          </p>
          <p xml:id="i-36rv1G15zuNeftwFEbHNnd">
            Enligt Vägverket motsvarar varje fullastad långtradare 10 000
            per­sonbilar i ökat slitage på vägarna. Vägnätet i Dalarna är
            inte, och bör inte heller vara, dimensionerat för en så kraftigt
            tung trafik som om­läggningen innebär. Kopparbergs läns länsstyrelse
            har beräknat de samhällsekonomiska kostnaderna. De ökade kväveoxidutsläppen
            be­räknas kosta 0,8 miljoner, koldioxidökningen 0,5 miljoner,
            egendoms- skador 0,4 miljoner och ökade personskador till följd
            av trafikolyckor kostar 2,4 miljoner årligen. Därutöver skall
            det ökade vägunderhållet som behövs för att reparera den tunga
            transportens slitage gå på 1,2 miljoner årligen. Redan detta är
            allvarligt, men i verkligheten blir siff­rorna förmodligen betydligt
            högre. Länsstyrelsen har nämligen räknat med att alla lastbilarna
            skall gå på miljöklass 1- och 2-bränsle, men så är det inte alls
            i dag.
          </p>
          <p xml:id="i-PwHXRYxQjpGEZqUB6Mf6qG">
            Än allvarligare är att hela järnvägen på sikt hotas av nedläggning
            när timmer- och flistransporterna flyttas till lastbil. Då ökar
            antalet personbilar och bussar mycket kraftigt, och därmed miljöförstöringen
          </p>
          <note xml:id="i-GPVf95vrPdLdy9e3MV5K1r" type="pageNumber">
            149
          </note>
          <note xml:id="i-K5PBLtYRbYpgMnbtmRKFn4" type="margin">
            Interpellationer1994/95:1 - 154
          </note>
          <note xml:id="i-QYS2pst5FJQwMhF6zCFBNf" type="pageNumber">
            150
          </note>
          <p xml:id="i-AwsTZzQVfzi1z3ce1Td3Sf">
            och antalet trafikolyckor likaså. Att utvecklingen mot ökade
            last­bilstransporter inte är strängt nödvändig, är uppenbart vid
            en gransk­ning av Härjedalens torvtillgångar. De transporteras
            på Inlandsbanan hela vägen til slutorten, t.ex. Uppsala.
          </p>
          <p xml:id="i-vhbWdgHfmgEXjmZQKgZhm">
            Om socialdemokraterna avser att försöka leva upp till av riksdag
            och regering antagna nationella utsläppsmål, så bör de inte medverka
            till att transporter flyttas från järnväg till lastbil. Menar
            socialdemokra­terna allvar med att de tänker göra Dalarna till
            ett ekolän, så måste de arbeta för att timret skall transporteras
            på räls, inte på asfalt.
          </p>
          <p xml:id="i-KkqTsxBUUEfgneuKFkzaBg">
            Med anledning av det anförda vill jag fråga kommunikationsminis­tern
            det följande:
          </p>
          <p xml:id="i-Vbc2CJj5JzVXhdWAALGsKY">
            1. Vilka åtgärder ämnar kommunikationsministern vidtaga för att
            behålla transporter på järnväg?
          </p>
          <p xml:id="i-AxpVSZ8B7ChH7RVd1BJis6">
            2. Vad görs på kommunikationsministerns departement för att det
            nationella koldioxidmålet om stabiliserade utsläpp skall uppnås?
          </p>
        </div>
      </div>
    </body>
  </text>
</TEI>
