<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0094">
  <teiHeader>
    <fileDesc>
      <titleStmt>
        <title>svenska som EU-språk</title>
        <author>Siv Holma (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:94 av Siv Holma (v) till statsrådet Mats Hellström om svenska som EU-språk</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_96.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_97.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <persName>Siv Holma (v)</persName>
            <state ref="unknown" type="partyAffiliation">
              <desc>v</desc>
            </state>
          </person>
          <person>
            <persName>statsrådet Mats Hellström</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NdhUt3n3bAV9Qme5HJrWgG">
          <name/>
          <date when="1994-03-28"/>
        </correspAction>
        <correspAction type="received" xml:id="i-EghWqJr9iWYi99KPhAYxhB">
          <note>date unknown</note>
          <name>statsrådet Mats Hellström</name>
        </correspAction>
        <correspAction type="questionStatus" subtype="answered" xml:id="i-LQ5Z2yAchNNE39UQ8xf6ZK">
          <note>Besvarad</note>
        </correspAction>
        <correspAction type="answered" xml:id="i-5mQuoAxJ3sHkyfgxfrVme7">
          <date when="1994-04-24"/>
        </correspAction>
        <correspContext corresp="i-5mQuoAxJ3sHkyfgxfrVme7">
          <ref type="record" target="prot-199495--093">Prot. 1994/95:93</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-62DpagTg8zwtf85bQg8sKS">
            1994/95:94 av Siv Holma (v) till statsrådet Mats Hellström om
            svenska som EU-språk
          </p>
        </div>
        <div type="ipqSubmissionInfo">
          <p xml:id="i-DAfHvyyrEj4Z75Lc8hRHDu">
            Inkom den 28 mars : Besvarad den 24 april Prot. 1994/95:93
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W8bD1KMFtWkvBscJX6zVaU">
            Under kampanjen inför EU-folkomröstningen utlovade ja-sidan att
            det svenska språket skulle bli officiellt språk och fungera likvärdigt
            med andra EU-språk. Riksdagen har också uttalat att svenska språket
            skall kunna talas och användas obehindrat i EU-sammanhang.
          </p>
          <p xml:id="i-5J5PU9Lz8tpwF8tXaUfPdb">
            Men efter några månaders medlemskap så visar det sig att svenska
            språket inte alls har fått det genomslag inom EU som utlovats.
            Flera ledamöter i EU-parlamentet har tvingats tillgripa främmande
            språk eftersom det saknats tolkning till svenska. Ett exempel
            på detta är sammanträdena i det institutionella utskottet i EU-parlamentet,
            där det hittills saknats tolkning till och från svenska språket.
            Handlingar över­sätts heller inte alltid till alla språk. Andra
            svenskar har av olika skäl undvikit att tala svenska trots att
            det funnits översättningsservice. T.ex. har den svenska EU-kommissionären
            Anita Gradin valt att tala engels­ka vid flera tillfällen.
          </p>
          <p xml:id="i-JkDDfgZ4w92iGwXWuPiBmW">
            Kombinationen av dåliga översättningsresurser och oviljan från
            en del politiker och ämbetsmän att använda svenska språket leder
            till att vårt språk utarmas inom EU-systemet. Därmed gynnas eliterna
            ytterli­gare, och de språkligt välutbildade blir de enda som kan
            komma ifråga inom systemets ramar. Det ger också de krafter som
            vill reducera anta­let officiella språk inom EU, däribland den
            franske Europaministern Alain Lamassoure, vatten på sin kvarn.
          </p>
          <p xml:id="i-F2SmFuMn2LLw5NkZ2aqpcJ">
            För att svenskan skall fylla funktionen av officiellt språk krävs
            ock­så att all primär- och sekundärrätt finns tillgänglig på svenska,
            ett krav
          </p>
          <p xml:id="i-JQAyVUuURdZTXzSEy1HFtC">
            som ännu inte uppfyllts i praktiken. EU-rätten skall ju tillämpas
            som lag i Sverige. Svenska språket är också viktigt eftersom mycket
            av EU:s regelmassa är så oprecis till sin karaktär, och det är
            först efter EG-domstolens beslut som många frågor kan anses vara
            utklarade. Inte heller detta problem är löst och inga klara förbättringar
            tycks vara i sikte.
          </p>
          <p xml:id="i-VYKep1z3eKuomWrHvbsZYt">
            Det har föranlett den svenske EG-domaren i Luxemburg, Hans Ragnemalm,
            att slå larm genom att utarbeta en promemoria, som sam­manfattningsvis
            är mycket kritisk över de resurser som budgetmässigt kommer att
            tilldelas domstolen i samband med de nya medlemsstater­nas anslutning.
            Konsekvenserna blir, enligt Ragnemalm, bl.a. ätt publi­ceringen
            av den svenska utgåvan av domstolens löpande domstolssam- ling
            försenas och att utredningskapaciteten avseende svensk rätt och
            svenska domstolars tillämpning av EG-rätten bortfaller.
          </p>
          <p xml:id="i-4xWAQJN1BcY7yNdTpuNpTD">
            Med hänvisning till det anförda vill jag fråga:
          </p>
          <p xml:id="i-DNfwCFifYf8S2AeWCViqcr">
            1. Vilka initiativ avser regeringen ta för att det svenska språket
            på ett tillfredsställande sätt kan fungera som ett officiellt
            EU-språk?
          </p>
          <p xml:id="i-CfEX2VTt4dSebfJjALLBpr">
            2. Vilka åtgärder tänker regeringen vidta för att underlätta
            för per­soner som enbart kan svenska att kunna ta del av EU-handlingar?
          </p>
          <p xml:id="i-GCwzt1mqzcaXwqDyAVgWJR">
            3. Vilka initiativ avser regeringen ta för att förstärka språkutbild­ningen
            när det gäller att utbilda tolkar och översättningspersonal till
            EU:s olika institutioner?
          </p>
        </div>
      </div>
    </body>
  </text>
</TEI>
