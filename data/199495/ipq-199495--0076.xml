<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0076">
  <teiHeader>
    <fileDesc>
      <titleStmt>
        <title>ett inte- grationsdepartement</title>
        <author>Juan Fonseca (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:76 av Juan Fonseca (s) till statsrådet Jan Nygren om ett inte- grationsdepartement</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_74.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_75.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_76.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_77.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Juan Fonseca (s)</persName>
            <state ref="Q105112" type="partyAffiliation">
              <desc>s</desc>
            </state>
            <idno>i-NCm71g5anUBUXFniX6Er3C</idno>
          </person>
          <person gender="man">
            <persName>statsrådet Jan Nygren</persName>
            <idno>i-71Yvb2NTa6umiP8SCefQeg</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WiKQjeCY6CG1gpjR75u2aT" corresp="i-NCm71g5anUBUXFniX6Er3C">
          <date when="1995-03-13"/>
        </correspAction>
        <correspAction type="received" xml:id="i-CgMLgti23hHEcw5ze54TJc">
          <note>date unknown</note>
          <name>statsrådet Jan Nygren</name>
        </correspAction>
        <correspAction type="questionStatus" subtype="answered" xml:id="i-Su8U1r4vngJNjZmjTLPxJR">
          <note>Besvarad</note>
        </correspAction>
        <correspAction type="answered" xml:id="i-V4r4QMbY7hraLppPcxtqNP">
          <date when="1995-03-31"/>
        </correspAction>
        <correspContext corresp="i-V4r4QMbY7hraLppPcxtqNP">
          <ref type="record" target="prot-199495--083">Prot. 1994/95:83</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7JWeUrnBtp9fWYBTaApLbK">
            1994/95:76 av Juan Fonseca (s) till statsrådet Jan Nygren om
            ett inte- grationsdepartement
          </p>
        </div>
        <div type="ipqSubmissionInfo">
          <p xml:id="i-SPPdkpKmt2XYTqMyM1Nc3y">
            Inkom den 13 mars : Besvarad den 31 mars : Prot. 1994/95:83
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SfGSrhvYKLdo97yFCPSdEL">
            ”Sverige är i dag ett mångkulturellt samhälle. Vi måste gemensamt
            förhindra att samhället splittras genom motsättningar mellan människor
            från olika länder och kulturer. Hela vårt samhälle måste mobiliseras
            för att öka integrationen och motverka segregationen.” Citat ur
            statsminis­ter Ingvar Carlssons regeringsförklaring den 7 oktober
            1995.
          </p>
          <p xml:id="i-DsGb7UeghPJoNC1awFMYwA">
            Statsminister Ingvar Carlsson anger med detta citat inriktningen
            för det framtida samhällsbygget. Jag tolkar honom som att han
            menar att Sveriges etniska homogenitet hör till det förflutna.
            En epok tar slut och en ny har börjat. Efterkrigstidens stora
            invandring har under de senaste åren nått rekordnivåer. Mellan
            1984 och 1993 fick drygt 320 000 utomnordiska medborgare uppehållstillstånd
            i Sverige. För 1994 är siffran över 60 000. I dag har drygt en
            och en halv miljon av landets invånare invandrarbakgrund. Det
            mångetniska samhället har kommit för att stanna. Frågan, den mest
            relevanta man kan ställa sig i dag i vårt land, är hur detta nya
            Sverige kan formas. Hur skapar vi en nation med plats för alla
            dess medborgare oavsett hudfärg, religion och födelseort?
          </p>
          <p xml:id="i-9oTdiMuc4amFz9YvzsgXUG">
            Ett mångkulturellt samhälle måste innebära ett Sverige som funge­rar
            på ett nytt sätt och tar till vara mångfalden. Ett Sverige som
            bygger på människors olikheter, integrerar invandrare med värdighet
            och re­spekterar rätten att vara svensk på ytan och annorlunda.
          </p>
          <p xml:id="i-35jZEboomiTvKWrXsoaaUH">
            En stor del av människor med rötter i andra kulturer är mellan
            15 och 24 år. Gemensamt för dessa ungdomar är att deras föräldrar
            är
          </p>
          <p xml:id="i-KAAdW1zxtznFzJNvEnbv9i">
            födda utanför Sverige eller i s.k. blandäktenskap, där en förälder
            är född utomlands. Dessa ungdomar har också gemensamt att de tillhör
            ett land, Sverige. Men de upplever att landet Sverige inte varit
            förmöget att värna och älska dem som sina egna barn. De kallar
            sig utlänningar dvs. utomstående, avvikande, ickesvensk, annorlunda
            och utanför. De flesta av dessa ungdomar drömmer om att vara en
            bland de andra, att smälta in i den svenska miljön, att över huvud
            taget bli accepterad som man är. Dessa ungdomars kamp för respekt
            påminner mycket om den svarta eller latinamerikanska ungdomens
            kamp i USA. Det är samma desperata längtan efter ett värdigt liv.
            Kampen för respekt är ett ge­nomgående tema i dessa ungdomars
            liv. Att kränkas, att bli tagna för hjäplösa, bidragsbehövande
            m.m. kan över huvud taget ej accepteras.
          </p>
          <p xml:id="i-U76Nmh97baahvrs2P1iCPt">
            Mycket av Sveriges framtid kommer att avgöras med hur det går
            för dessa ungdomar. Det handlar i dag om tusentals individer som
            på olika sätt kommer att göra sig hörda. Frågan är bara hur -
            på vilka sätt? Dessa frågor avgörs av dagens samhälle. Om utanförskap,
            marginalise- ring, segregering, diskriminering och fattigdom bland
            dessa ungdomar inte bromsas, om deras föräldrar och släktingar
            inte hittar en väg mot ett värdigt liv i Sverige, om underklasspositionen
            permanentas och en underklasskultur utvecklas, då kommer Sverige
            att uppleva våldsamma konfrontationer som är etniskt betingade.
          </p>
          <p xml:id="i-Qb2TpkiZF8g9zCDSXJXhAX">
            Illdådet vid Sturecompagniet skakade Sverige. Under några veckor
            skrevs det mängder av artiklar om det växande utanförskap som
            alltmer splittrar vårt land. Invandrarspöket genomsökte ett land
            i chocktill­stånd. Förorternas verklighet skymtade fram genom
            TV-rutan, folk­hemmets bakgård visade sitt dystra ansikte: arbetslöshet,
            segregation, bidragsberoende, hopplöshet, våld, kriminalitet,
            fattigdom, ett liv i utkanterna av livet. Några kampanjer mot
            våldet och rörelser för att skaffa pappor för invandrarungdomar
            startade, men i stort sett har det hela för närvarande stannat
            av. Det är en mycket märklig tillställning; först konstaterar
            man att vårt land håller på att segregeras och ett tvåtredjedelssamhälle
            utvecklas. Våra styrmän är i stillestånd.
          </p>
          <p xml:id="i-3DGq2ZuXi1zWCiF8EcDxhC">
            Under tiden har nya rapporter från bl.a. Stockholm och Malmö
            kommit ut som med eftertryck bekräftar den pågående katastrof
            som framför allt drabbar stora invandrargrupper och deras barn.
            Arbetslös­hetsnivåer på över 70 % har blivit vanliga, och bidragsberoendet
            kan i vissa fall nå upp till 100 %.
          </p>
          <p xml:id="i-6fra3SgcRX76k1fzUDmVqM">
            För gemene man kan det ligga nära till hands att förklara problemen
            med hänvisning till påstådda negativa egenskaper hos invandrarna
            själva eller den kultur de bär på. Många talar om stora anpassnings­problem,
            kulturavstånd, bristande kulturell kompetens, låg utbild­ningsnivå,
            språkproblem, traumatiska upplevelser osv. I båda fallen ligger
            emellertid felen hos invandrarna. Här ligger det stora missför­ståndet.
            De problem invandrarna drabbas av är i huvudsak svenska problem.
            Den överväldigande majoriteten av de personer som har sökt sig
            hit har arbetat och kämpat under hela sitt vuxna liv. Ofta har
            de en bra utbildning. Invandrarna vill och kan göra en produktiv
            insats i sitt nya land. Det som hindrar dessa att göra rätt för
            sig i Sverige är det svenska samhällets svårigheter att bejaka
            mångfalden och ta till vara dessa människors resurser och skaparkraft.
            Vårt sätt att ta emot männi-
          </p>
          <note xml:id="i-9snKRDSjqx7367aqXTyVVK" type="margin">
            Interpellationer1994/95:1 - 154
          </note>
          <note xml:id="i-Y8SoY3p1ik81yG6qHzi9uB" type="pageNumber">
            75
          </note>
          <note xml:id="i-Dm7KdXS26r2eL6fCvmky87" type="margin">
            Interpellationer1994/95:1 - 154
          </note>
          <p xml:id="i-BBZD9CZMsx1nmLuXTwPZ6K">
            skor präglas av ett problemperspektiv som automatiskt gör invandrarna
            till en socialvårdsfråga. Vi har dessutom en förödande trångsynthet
            hos arbetsgivarna som inte lämnar något annat alternativ till
            invandrarna än att hamna i ett långvarigt och ofta destruktivt
            bidragsberoende.
          </p>
          <p xml:id="i-UTA3zY1kJEpZmqNKRRMTXW">
            Denna allvarliga situation kan definitivt spåra ur om Sverige
            inte har en fungerande integrationspolitik. För att arbeta med
            integrations­frågor och motverka segregering krävs enligt min
            mening nya och moderna strukturer som just återspeglar det nya
            samhället. Vi har fram till i dag haft invandrarministrar som
            i huvudsak har ägnat sig åt flyk­tingpolitiken, dvs. hur många
            flyktingar som får stanna, av vilka skäl och hur många som inte
            får stanna. Frågor som berör de 11 % av be­folkningen som har
            rötter i andra länder och kulturer har knappast berörts. Integrationsproblemen
            är på sikt vårt lands allvarligaste pro­blem, och det är mycket
            svårare att åtgärda än t.ex. budgetunderskottet. Det behövs ett
            samlat grepp och nya idéer.
          </p>
          <p xml:id="i-8VwyRV1SiaUaAfNiSUc3bf">
            Jag anser att regeringen på allvar bör fundera på att göra radikala
            strukturförändringar för flykting- och integrationspolitik. Man
            bör skilja flykting- och integrationspolitik (invandrarpolitik)
            från varandra. Organisatoriskt bör flyktingfrågorna (inklusive
            de delar av Invandrar­verket som sysslar med dessa frågor samt
            flyktingmottagningen) samt samordningsarbetet av politiken i Skandinavien,
            Europa och EU flyttas till Utrikesdepartementet under biträdande
            utrikesministerns ansvar. För tillståndsgivningen bör särskilda
            domstolar prövas och ligga under det allmänna rättsväsendet.
          </p>
          <p xml:id="i-VMfVmZMj2Xi2BemxL9gHuW">
            Ett integrationsdepartement som helt ägnar sig åt integrationsfrågor
            och uppbyggande av det mångkulturella samhället bör inrättas med
            ordentliga resurser och ordentlig personal. Till detta departement
            bör det knytas duktiga människor, både svenskar och människor
            med in­vandrarbakgrund som har kompetens i mångkulturella frågor
            och gi­vetvis allmänna meriter.
          </p>
          <p xml:id="i-S2mbtfXHG9JQyG6Jju8WW3">
            Jag vet att två parlamentariska utredningar är tillsatta och
            har inlett sitt arbete. Den ena arbetar med flyktingpolitik och
            den andra med invandrarpolitik. Men frågor som berör strukturförändringar
            av den karaktär jag ovan beskrivit finns inte med i direktiven.
            Det är därför jag tycker att det är viktigt att dessa frågor diskuteras
            av regering och riks­dag.
          </p>
          <p xml:id="i-G6QupqXFCf5tK6BUzqzkPw">
            Med hänvisning till vad ovan anförts vill jag fråga samordningsmi-
            nistern följande.
          </p>
          <p xml:id="i-YaTr7S56oq45xw1ojtB7zS">
            Avser ministern att ta initiativ för att utreda frågan om strukturför­ändringar
            för flykting- och invandrarpolitiken?
          </p>
          <p xml:id="i-8svb1KjR3hQSvh9tmrTYH4">
            Avser regeringen att inrätta ett integrationsdepartement?
          </p>
          <note xml:id="i-WeMqE8cvx2KcBSGRhPXQHB" type="pageNumber">
            76
          </note>
          <note xml:id="i-FC4rJDsKmhqM5bdYkxPGDd" type="margin">
            Interpellationer1994/95:1 - 154
          </note>
        </div>
      </div>
    </body>
  </text>
</TEI>
