<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0081">
  <teiHeader>
    <fileDesc>
      <titleStmt>
        <title>FN:s sociala toppmöte i Köpenhamn</title>
        <author>Eva Zetterberg (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:81 av Eva Zetterberg (v) till statsministern om FN:s sociala toppmöte i Köpenhamn</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_81.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_82.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_83.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Eva Zetterberg (v)</persName>
            <state ref="unknown" type="partyAffiliation">
              <desc>v</desc>
            </state>
            <idno>i-Kytbd3WZfQeKTPffXjTEpk</idno>
          </person>
          <person gender="man">
            <persName>statsministern</persName>
            <idno>i-AZnaWEAg22YQ3HzVMfNSHR</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-35VpaXNjRStzVQyoyBWcid" corresp="i-Kytbd3WZfQeKTPffXjTEpk">
          <date when="1994-03-17"/>
        </correspAction>
        <correspAction type="received" xml:id="i-AR3Aq6unBEUwp5duHwcnvz">
          <note>date unknown</note>
          <name>statsministern</name>
        </correspAction>
        <correspAction type="questionStatus" subtype="answered" xml:id="i-63evcy5hkYUCwfdofw2VXX">
          <note>Besvarad</note>
        </correspAction>
        <correspAction type="answered" xml:id="i-GGbLdayoUR8SecjkYEht3d">
          <date when="1994-05-08"/>
        </correspAction>
        <correspContext corresp="i-GGbLdayoUR8SecjkYEht3d">
          <ref type="record" target="prot-199495--100">Prot. 1994/95:100</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2qyfga9jP21rXkmbLVQ8Ew">
            1994/95:81 av Eva Zetterberg (v) till statsministern om FN:s
            sociala toppmöte i Köpenhamn
          </p>
        </div>
        <div type="ipqSubmissionInfo">
          <p xml:id="i-N37UXgainFhGohowF76tj6">
            Inkom den 17 mars : Besvarad den 8 maj Prot. 1994/95:100
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MnZe3F7WP2afBGpK6hkkQY">
            Den 11 och 12 mars 1995 samlades världens statschefer i Köpen­hamn.
            Bakgrunden är väl känd. Över en miljard människor lever under
            fattigdomsstrecket. Gränsen går vid dem som har mindre än en dollar
            om dagen. Lägger man till alla de människor som har något mer
            än en dollar om dagen, men saknar tillgång till rent vatten, bra
            mat, funge­rande sjukvård och hälsovård rör det sig om långt mer
            än en miljard. Ca 50 % av världens befolkning är barn. Under 1995
            beräknas 13 mil­joner av dessa barn dö på grund av orimliga levnadsvillkor.
          </p>
          <p xml:id="i-GEqJXsUMUYr1EDsc9xgkpj">
            De sociala problemen i västländerna berörs också. Bristen på
            social integration, dåliga villkor för gästarbetare och behovet
            av stöd till dem som frivilligt vill återvända till sitt hemland
            uppmärksammas. För första gången har en FN-konferens med deltagande
            av världens politis­ka ledare ställt de sociala frågorna och problemen
            som existerar i både Nord och Syd i fokus.
          </p>
          <p xml:id="i-QrQizvMroXvBdHKNzHciou">
            Ett omfattande dokument om de nödvändiga insatserna för att be­kämpa
            fattigdomen skrevs under av nästan alla statschefer, inklusive
            den svenske statsministern.
          </p>
          <p xml:id="i-6uTmGJrKTvQf6M6p8SG3Yn">
            Toppmötet hade föregåtts av intensiva förhandlingar under lång
            tid mellan företrädare för FN:s alla medlemsstater. Framför allt
            ägnades veckan före toppmötet åt att till slut komma överens om
            utformningen av deklarationen och handlingsprogrammet i form av
            de tio åtaganden som nu föreligger. Dokumentet har kritiserats
            och kan givetvis med rätta kritiseras för att inte tillräckligt
            ta upp frågan om fattigdomens orsaker. Förslagen vad gäller medlemsländernas
            åtaganden till ökade resurser till de fattigaste länderna eller
            den militära nedrustningen är inte heller så långtgående som många
            skulle vilja se.
          </p>
          <p xml:id="i-8i8eaRTx96bn6vbsxX4SSB">
            Faktum kvarstår dock att om handlingsprogrammet verkligen togs
            på allvar av FN:s alla medlemsländer, skulle mycket förändras
            i värl­den!
          </p>
          <p xml:id="i-QgrD8ZpJpHBpY6X4KjHXNb">
            De konventioner som antagits av FN, exempelvis Barnkonventio­nen,
            samt även de dokument som skrivits på av medlemsländerna i samband
            med miljökonferensen i Rio, mänskliga rättighetskonferensen i
            Wien och befolkningskonferensen i Kairo finns som en grund när
            detta nya dokument har lagts fram i Köpenhamn.
          </p>
          <p xml:id="i-AEF67QVCG8GFtFgd18zTa7">
            Aktionsplanen innebär att länderna, förutom sin vilja att bekämpa
            fattigdomen, också uttalat sin avsikt att verka för full sysselsättning,
            rätten till utbildning och hälsa för alla. Att flickor på grund
            av könsdis­kriminering har svårare att få tillgång till utbildning
            påpekas särskilt. Målet är att alla till år 2000 skall gå i grundskola.
            De fattigaste länder­nas behov av skuldavskrivningar liksom nödvändigheten
            av att öka biståndet fanns också med.
          </p>
          <p xml:id="i-GVR1Ehqs6k5BLaamUTB7wo">
            Nödvändigheten av att minska resurserna för militära ändamål,
            ola­ga vapenhandel och särskilt skadliga vapen diskuterades intensivt.
            Sverige ville i detta sammanhang speciellt hänvisa till personminorna
          </p>
          <p xml:id="i-Leg5KNQRTQdTrbgsMTq6GD">
            6 Riksdagen Interpellationer 1994/95:1—154
          </p>
          <note xml:id="i-XbkTAFoMs6mUviUafKqGE" type="margin">
            Interpellationer1994/95:1 - 154
          </note>
          <note xml:id="i-V9YcioQAHEdCTJbiFeWh9B" type="pageNumber">
            82
          </note>
          <p xml:id="i-UntKwSLQcJBXsUigHrruDs">
            och de fruktansvärda konsekvenser som personminorna leder till.
            Ty­värr fick inte detta förslag allmän acceptans. En komplikation
            när det gäller internationellt förbud mot personminor är onekligen
            att Sverige som stat inte konsekvent själv gått före med ett totalförbud
            mot innehav av personminor inom det svenska försvaret.
          </p>
          <p xml:id="i-HkdDtR8yL9y9yVJjzbv4TE">
            En speciell detalj i FN-sammanhang är att påvestaten, den Heliga
            stolen, uppbär status som stat. Det innebär att dess representant
            är med och förhandlar på lika villkor som andra stater med miljoner
            invånare. Det kan förefalla lustigt, men konsekvensen är att en
            kyrka därigenom får en helt unik särställning. Dessa företrädare
            brukar framföra mycket konservativa åsikter om familjen och reproduktiv
            hälsa, dvs. aborter och familjeplanering.
          </p>
          <p xml:id="i-86Kq7cCWqwWiV7pAhtcJzb">
            Danmark gjorde under konferensen ett utspel där de efterskänkte
            skulder på över en miljard danska kronor till u-länder. Skulderna
            var av en typ som Sverige redan för flera år sedan har avskrivit.
            Men Dan­marks agerande väckte trots allt berättigad uppmärksamhet.
            Danmark har dessutom, i motsats till Sverige, lyckats behålla
            enprocentsmålet i biståndet. Sveriges beslut att frysa biståndet
            har uppfattats mycket negativt.
          </p>
          <p xml:id="i-3YMWvYiYLLrjgeurDVAyXe">
            De svenska ståndpunkterna framfördes av regeringen men hade för­ankrats
            i förberedelsekommittén. Ett uppenbart problem visade sig jämfört
            med tidigare FN-konferenser, där Sverige med kraft kunnat driva
            angelägna frågor: Nu måste de svenska ståndpunkterna framföras
            enbart inom EU-kretsen, och det är EU:s talesman som i de slutliga
            förhandlingarna avgör vad som skall sägas.
          </p>
          <p xml:id="i-RgGxUe37axvCenCkxFESsM">
            Samtidigt med den officiella konferensen på Bella Center pågick
            en alternativkonferens på Holmen som samlat ett stort antal frivilliga
            or­ganisationer av NGO-typ, däribland ett hundratal svenska. Ett
            alterna­tivt slutdokument lades fram. Betydelsen av de frivilliga
            organisatio­nernas arbete betonades dock även på den officiella
            konferensen. Från svensk sida är det angeläget att ta vara på
            synpunkter från dessa organi­sationer.
          </p>
          <p xml:id="i-DsfaYri2KE7gRKREgcdnNP">
            Ingela Thalén framhöll i sitt tal att FN:s sociala toppmöte inte
            var en final utan en startpunkt för agerande. Ingvar Carlsson
            betonade att de rika länderna måste leva upp till 0,7 %-målet
            till bistånd som är FN:s riktmärke och att vi måste sätta barnen
            främst.
          </p>
          <p xml:id="i-79kEw4Z5a7basXYVuixJrH">
            Med anledning av ovanstående vill jag fråga statsministern:
          </p>
          <p xml:id="i-XgzTm7XPjGyXnRUQaD2fyU">
            1. På vilket sätt avser regeringen att se till att förverkliga,
            i Sverige och internationellt, de åtaganden som antagits på FN:s
            sociala toppmö­te i Köpenhamn, däribland att sätta barnen främst?
          </p>
          <p xml:id="i-F8jypVpwth8yywvZkysZ4D">
            2. Vad gör den svenska regeringen för att se till att påvestatens,
            den Heliga stolens, status som stat upphör?
          </p>
          <p xml:id="i-CvK67zPhKrKYi7P7cPSG9d">
            3. Hur kommer regeringen att agera i FN-sammanhang där Sveriges
            ståndpunkter framförs av EU:s talesman?
          </p>
          <p xml:id="i-2BnNyEk8KKacYC4BH7MquB">
            4. Vad tänker regeringen göra för att följa åtagandet vad gäller
            att minska överdrivna militära kostnader?
          </p>
          <p xml:id="i-ELrKGSVq2xCwbY4TAPeghW">
            5. Vad tänker regeringen göra för att leva upp till handlingspro­grammet
            vad gäller de särskilt skadliga vapnen och det svenska inne­havet
            av minor?
          </p>
          <p xml:id="i-DCEVJHBkxksaZBiVVMvda4">
            6. På vilket sätt ämnar regeringen ta vara på de synpunkter som
            kommit fram från frivilliga organisationer?
          </p>
          <p xml:id="i-KFvrc5F2LhpUk4Mhz4ZUxj">
            7. Har regeringen efter FN:s toppmöte omvärderat uppfattningen
            att det svenska biståndet skall frysas fram till 1998?
          </p>
        </div>
      </div>
    </body>
  </text>
</TEI>
