<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0100">
  <teiHeader>
    <fileDesc>
      <titleStmt>
        <title>forskning­ens villkor</title>
        <author>Per Unckel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:100 av Per Unckel (m) till utbildningsministern om forskning­ens villkor</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_102.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_103.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_104.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Unckel (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-BbWhKN8LYooYPeK77uLHBD</idno>
          </person>
          <person gender="man">
            <persName>utbildningsministern</persName>
            <idno>i-BbWhKN8LYooYPeK77uLHBD</idno>
            <state type="partyAffiliation" ref="Q110843"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C1sso5sTAr5PEDYNG9D1s" corresp="i-BbWhKN8LYooYPeK77uLHBD">
          <date when="1994-03-31"/>
        </correspAction>
        <correspAction type="received" xml:id="i-AHS9apqLB5CarQV8CPMQcP">
          <note>date unknown</note>
          <name>utbildningsministern</name>
        </correspAction>
        <correspAction type="questionStatus" subtype="answered" xml:id="i-Dw6z5BAqgwfNoKfPgAPe2B">
          <note>Besvarad</note>
        </correspAction>
        <correspAction type="answered" xml:id="i-71jQmJu6RWd4UJkEUbnHC1">
          <date when="1994-05-29"/>
        </correspAction>
        <correspContext corresp="i-71jQmJu6RWd4UJkEUbnHC1">
          <ref type="record" target="prot-199495--110">Prot. 1994/95:110</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TCiN31gKCYDn4NtYNsgPZN">
            1994/95:100 av Per Unckel (m) till utbildningsministern om forskning­ens
            villkor
          </p>
        </div>
        <div type="ipqSubmissionInfo">
          <p xml:id="i-YaZ4uovgkemTRbdk8ojZnv">
            Inkom den 31 mars : Besvarad den 29 maj Prot. 1994/95:110
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NXaLm53SeG4BYNxknAQJd9">
            I september 1994 uttalade socialdemokraternas dåvarande forsk-
            ningspolitiska talesman Lena Hjelm-Wallén att hennes parti även
            i framtiden skulle slå vakt om resurserna för forskningen i vårt
            land.
          </p>
          <p xml:id="i-TMGcx7TkQUPUHMMwgiKNPW">
            Verkligheten skulle snabbt visa sig bli en annan.Sedan socialdemokraterna
            tillträtt regeringsmakten vidtog en hän­delseutveckling som i
            sin faktiska negativism gentemot såväl högre utbildning som forskning
            söker sin motsvarighet i modern tid. Särskilt har regeringens
            aversion kommit att riktas mot de nya forskningsfinan- sierande
            stiftelser som riksdagen på den borgerliga regeringens förslag
            bildade med hjälp av medel ur de tidigare löntagarfonderna.
          </p>
          <p xml:id="i-EUqG5vx4DtWVhsc55hSUM6">
            På juridiskt tveksamma grunder har utbildningsministern utövat
            på­tryckningar mot stiftelserna för att dels få dem att ändra
            sina stadgar till förmån för ett starkt politisk inflytande över
            stiftelsernas styrelser, dels få dem att anvisa betydande medel
            i enlighet med regeringens priorite­ringar och som en ersättning
            för forskningsmedel som regeringen i strid med tidigare avgivna
            löften avsåg att dra in. Syftet med påtryckningar­na har uppenbarligen
            varit att legitimera mycket stora neddragningar av resurserna
            för svensk forskning.
          </p>
          <p xml:id="i-VhvZJdYX1PKcVBR1Xwr4ps">
            Regeringen föreslår i budgetpropositionen betydande - och okloka
            - neddragningar av anslagen till bl.a. fakulteter och forskningsråd.
            Dessutom aviserar utbildningsministern ytterligare besparingar
            med hänvisning till forskningsstiftelserna. I propositionen refereras
            till dis­kussioner med forskningsstiftelserna i syfte att ersätta
            1 500 miljoner kronor under ordinarie statliga anslag med finansiering
            från stiftelserna. Av utbildningsministerns brev till forskningsstiftelserna
            framgår att man förutsätter att dessa medel skall ställas till
            förfogande under bud­getåret 1997 och 1998, dvs. i genomsnitt
            750 miljoner kronor per år.
          </p>
          <p xml:id="i-NstLYrCpo7pXYG141pMyQ7">
            Om en motsvarande neddragning av de statliga forskningsanslagen
            genomförs innebär detta en historisk vändpunkt för svensk forskning.
            En referenspunkt utgörs av anslagen för 1995/96 till MFR, NFR
            och TFR, vilka uppgår till totalt ca 1 300 miljoner kronor. Regeringens
            planerade nedskärning utgör sålunda 65 % av dessa anslag.
          </p>
          <p xml:id="i-UMTgNH3HKA47RJChTLvT5k">
            I en uppvaktning för riksdagens utbildningsutskott den 16 mars
            har FRN, HSFR, MFR, NFR och TFR väckt flera centrala forskningspoli-
            tiska frågor. Forskningsråden framhåller att tillkomsten av forsk­ningsstiftelserna
            och utvidgningen av EU:s ramprogram för forskning innebär att
            balansen mellan resurser för programstyrd forskning och resurserna
            för fri grundforskning redan har förskjutits till den senares
            nackdel. Man pekar vidare på att vetenskapen som verksam kraft
            i samhället alltid måste hämta sin näring i den fria grundforskningens
            pluralism och kritiska sökande efter ny kunskap över breda områden.
            Grundforskningen utgör därmed en viktig investering i framtida
            ut­veckling.
          </p>
          <note xml:id="i-6DnjAPseHRGqDSiE8rZEUC" type="pageNumber">
            102
          </note>
          <p xml:id="i-EqGdNiD4J12hNehrUb8GhC">
            Den borgerliga regeringen förmådde - trots ett kritiskt statsfinasiellt
            läge - genomföra en angelägen förstärkning av svensk forskning.
            Re­surserna för den fria grundforskningen hölls intakta, samtidigt
            som väsentliga nya resurser ställdes till förfogande för strategisk
            forskning. Denna var uttryck för en medveten prioritering av forskning
            och högre utbildning som verksamhet av fundamental, långsiktig
            betydelse för vårt lands välstånd. Också när statsfinanserna saneras
            måste de mest avgörande investeringarna hållas uppe.
          </p>
          <p xml:id="i-8RLgjKX9FanMScgkdy9Yk4">
            Det fria forskningsstiftelserna etablerades för att förstärka
            den samlade forskningspotentialen, men också för att mer specifikt
            göra det möjligt att i riktade former öka stödet till de allra
            mest lovande områ­dena och projekten, sett i ett internationellt
            perspektiv. Stiftelsernas fria form skulle dessutom öka mångfalden
            av forskningsfinansiärer.
          </p>
          <p xml:id="i-5QmxQBuTthRsztkXZubAbf">
            Det är väsentligt att understryka att forskningsstiftelserna
            aldrig av­setts bli ersättare för t.ex. forskningsråden med dessas
            särskilda ansvar för grundforskningen. Tvärtom gör tillkomsten
            av forskningsstiftelser­na det än mer angeläget att upprätthålla
            styrkan och finansieringsför- mågan i forskningsrådsorganisationen.
          </p>
          <p xml:id="i-FbCwPx1mVLecE9N24sXNWy">
            Den socialdemokratiska regeringens grundsyn är uppenbarligen
            en annan än den förra regeringens. Redan i förslagen till anslag
            för nästa budgetår föreslås, som nämnts, besparingar såväl inom
            forskningen som inom den högre utbildningen. Forskningsrådens
            ovan refererade principiella kritik är för övrigt väl grundad
            även i detta perspektiv, eftersom en förstärkning av t.ex. anslagen
            till NUTEK sker samtidigt som mer omfattande neddragningar föreslås
            drabba MFR, NFR och TFR. I det längre tidsperspektivet innebär
            regeringens planer på mil­jardbesparingar i forskningen en dramatisk
            kantring till grundforsk­ningens nackdel.
          </p>
          <p xml:id="i-3XLaaQk3xfNnxqf1PHsnja">
            Regeringens agerande i forskningspolitiska frågor präglas av
            en beklaglig brist på insikt om forskningens behov av stabila
            ekonomiska och organisatoriska villkor och om villkoren för Sveriges
            långsiktiga utvecklingsförmåga. Det gäller också utöver de mer
            principiella frågor, som just har berörts. Ett svårgenomträngligt
            resonemang i budgetpro­positionen ger t.ex. vid handen en önskan
            att slå vakt om forskarut­bildningens dimensionering, samtidigt
            som man faktiskt reducerar den viktigaste finansieringskällan
            för forskarstudier och handledning, näm­ligen fakultetsanslagen.
            Om man av detta trots allt skall dra slutsatsen att de aviserade
            besparingarna inte primärt skall drabba fakultetsansla­gen är
            alternativet en ännu större åderlåtning av de nationellt priorite­rade
            anslagen via forskningsråden.
          </p>
          <p xml:id="i-6NwYSwV5SwiT8dq7APQAem">
            Forskningsråden är forskarsamhällets främsta instrument för förny­else
            och kvalitetsprövning av forskningen. En neddragning av dessa
            anslag får därigenom även konsekvenser för det samlade forskningssys­temets
            allmänna funktionsduglighet. Inte heller denna insikt förefaller
            regeringen besitta.
          </p>
          <p xml:id="i-JbPHWHXSTGabd5PBkUNjU1">
            Moderaternas uppfattning om hur behovet av en sanering av statsfi­nanserna
            skall tillgodoses skiljer sig från socialdemokraternas. Rege­ringens
            linje att ”alla måste bära sin del av bördan”, dvs. även forsk­ningen
            och liknande investeringsområden, är orimlig. Forskningen är en
            investering för framtiden, inte konsumtion.
          </p>
          <note xml:id="i-3NP5kgfmWyDZqEAx2Tp1Rh" type="margin">
            Interpellationer1994/95:1 - 154
          </note>
          <note xml:id="i-T3wbYAg1ut94eAj4bgbaUC" type="pageNumber">
            103
          </note>
          <note xml:id="i-DFZTCsxMnpTiQPLgPGXmen" type="margin">
            Interpellationer1994/95:1 - 154
          </note>
          <note xml:id="i-WjLPV3U7Fp8qDng4gzULbD" type="pageNumber">
            104
          </note>
          <p xml:id="i-V4Sv7RMtv31SQ9965TmRSu">
            För ett litet land som Sverige, med höga ambitioner i fråga om
            väl­stånd för medborgarna, är en dynamisk, internationellt väl
            sedd forsk­ning avgörande. Hittills har Sverige genom ett starkt
            stöd åt sina fors­kare förmått vidmakthålla en framtidstro och
            en lojalitet bland dessa av stor betydelse för vårt lands framtid.
            Forskningen har givit Sverige en relativt sett framträdande position
            inom många områden. Denna posi­tion riskerar snabbt att eroderas
            om regeringens nuvarande politik full­följs. Konsekvenserna för
            Sveriges långsiktiga konkurrenskraft och välståndsutveckling riskerar
            att bli allvarliga.
          </p>
          <p xml:id="i-SpBFTByw8dgwbk4a7WgtCY">
            Den svenska ekonomin står inför ett akut behov av kraftiga sane­ringsåtgärder.
            Betydande besparingar i statens utgifter är nödvändiga. Sådana
            besparingar måste emellertid förenas med en långsiktig till­växtstrategi
            som kan återföra Sverige till en internationell tätposition. Bara
            så kan välståndet på sikt tryggas.
          </p>
          <p xml:id="i-KXZQAx9hm4tVJJbCGj1ZLa">
            Utbildning och forskning tillhör de strategiska framtidsinvesteringar
            som Sverige behöver mer av och som måste klaras samtidigt som
            de offentliga finanserna saneras. Regeringens på en gång otillräckliga
            och oreflekterade nedskärningar förefaller - dessvärre - att se
            alla bespa­ringar på samma sätt, oaktat drastikt olika långsiktiga
            effekter. En så­dan politik har små förutsättningar att vinna
            framgång.
          </p>
          <p xml:id="i-7XtESkqq68MLpsEUQtHx5Y">
            Mot denna bakgrund vill jag ställa följande frågor till utbildnings­minister
            Carl Tham:
          </p>
          <p xml:id="i-FANWMdzxVR8J8D7XxG6E6V">
            - Hur avser utbildningsministern agera för att fullt ut utnyttja
            Sveri­ges vetenskapliga potential?
          </p>
          <p xml:id="i-WgCWhTybZ3VnsBqzR1Wbx8">
            - Efter vilka långsiktiga principer styrs regeringens förhållningssätt
            gentemot kunskapsuppbyggnad i allmänhet och den mest avancerade
            kunskapen i synnerhet?
          </p>
          <p xml:id="i-CKMzmD8v91JpirrdNpeQ7y">
            - Hur avser utbildningsministern göra avvägningen mellan pro­gramstyrd
            forskning och fri grundforskning?
          </p>
          <p xml:id="i-RE2BH8A3MkVZDTJoLUoqok">
            - Vilken analys har lett utbildningsministern fram till ståndpunkten
            att en framgångsrik forskarutbildning skall kunna bedrivas samtidigt
            som resurser för vetenskaplig handledning och fri grundforskning
            kraf­tigt reduceras?
          </p>
        </div>
      </div>
    </body>
  </text>
</TEI>
