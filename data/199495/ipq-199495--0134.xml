<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0134">
  <teiHeader>
    <fileDesc>
      <titleStmt>
        <title>politikerna och finansmarknaden</title>
        <author>Johan Lönnroth (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:134 av Johan Lönnroth (v) till finansministern om politikerna och finansmarknaden</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_143.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_144.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_145.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Johan Lönnroth (v)</persName>
            <state ref="unknown" type="partyAffiliation">
              <desc>v</desc>
            </state>
            <idno>i-WvrkgGMVWbiVxVoPqgJuEF</idno>
          </person>
          <person>
            <persName>finansministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9jvMjoHmswEe4BZheuotYS" corresp="i-WvrkgGMVWbiVxVoPqgJuEF">
          <date when="1994-05-02"/>
        </correspAction>
        <correspAction type="received" xml:id="i-P9PJ9QjoRy2Dn7XyGYBj7g">
          <note>date unknown</note>
          <name>finansministern</name>
        </correspAction>
        <correspAction type="questionStatus" subtype="answered" xml:id="i-ARxu1hFSNpmw92yRZeer5S">
          <note>Besvarad</note>
        </correspAction>
        <correspAction type="answered" xml:id="i-47McsXmwjZuQ3XqKd39Kxe">
          <date when="1994-05-29"/>
        </correspAction>
        <correspContext corresp="i-47McsXmwjZuQ3XqKd39Kxe">
          <ref type="record" target="prot-199495--110">Prot. 1994/95:110</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-L5CXtrFAQmxfdbZneKdju">
            1994/95:134 av Johan Lönnroth (v) till finansministern om politikerna
            och finansmarknaden
          </p>
        </div>
        <div type="ipqSubmissionInfo">
          <p xml:id="i-A55k2ErFCs6ev73i5xrykW">
            Inkom den 2 maj : Besvarad den 29 maj Prot. 1994/95:110
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LhDS6mSqc87qQVMH3KWPpw">
            Efter sammanbrotten i Östeuropa och den monetaristiska revolutio­nen
            i västvärlden har det gamla talesättet om att pengar är makt blivit
            sannare än kanske någonsin tidigare i världshistorien. Belopp
            i stor­leksordningen 80 000 miljarder kronor - motsvarande ca
            15 000 kr per världsmedborgare - omsätts dagligen på världens
            internationella fi­nansmarknader. Bara en tjugondei av transaktionerna
            består av betal­ningar för varu- och tjänsteexport. Särskilt marknaderna
            för s.k. derivat har haft en explosionsartad tillväxt.
          </p>
          <p xml:id="i-PuUgG77ojGPENjjQyMowQ2">
            Väldiga finansiella förmögenheter och skulder har byggts upp.
            Förmögenheterna ligger i huvudsak i företag, i olika typer av
            pensions- och andra fonder samt hos privatpersoner - överklass
            och välbeställd medelklass. Skulderna ligger till stor del på
            stater - och som finansmi­nistern själv brukar säga: Den som är
            i skuld är icke fri. Därmed finns starka makter som kunnat genomdriva
            en ny ideologi. Valutakontroller avvecklades. Inflationsbekämpningen
            ersatte full sysselsättning som huvudmål för den ekonomiska politiken.
            President Ford i USA gav redan 1976 inför ett jublande Wall Street-auditorium
            den nya inställ­ningen i ett nötskal: ”-------arbetslösheten påverkar
            när allt kommeromkring bara 8 procent av folket medan inflationen
            påverkar 100 pro­cent.”
          </p>
          <p xml:id="i-8Uqm55sQYjbD9fcXcFz2ja">
            Den svenska staten måste banta sina skulder - pengar måste flyttas
            från privat till offentligt och utgifter måste minskas - för att
            den eko­nomiska politiken skall kunna återfå en rimlig grad av
            verkningskraft. Det råder bred enighet i Sverige om detta. Men
            insikten växer också om att det inte räcker med bara skuldsanering,
            att det måste göras något också åt själva systemet. Allan Larsson
            har i sin bok ”Sverige, Europa och Jobben” från förra året föreslagit
            att svenska initiativ tas via EU för att åstadkomma ”ett världsomfattande
            avtal om åtgärder mot interna­tionell spekulation”. Han har också
            i andra sammanhang sagt att EU borde göras till en ”sysselsättningsunion”.
            LO-ordföranden Bertil Jons­son har nyligen begärt att regeringen
            skall ta initiativ till bildandet av en internationell expertgrupp
            för att komma till rätta med de ”snabba rycken” på den globala
            penningmarknaden.
          </p>
          <note xml:id="i-MmVZp6QUBHX4xut1KWMbnR" type="margin">
            Interpellationer1994/95:1 - 154
          </note>
          <note xml:id="i-GaYQqdWT1gudZpjF4qBUY3" type="pageNumber">
            143
          </note>
          <note xml:id="i-4Tz55ne4yoLqA21TzBM7b5" type="margin">
            Interpellationer1994/95:1 - 154
          </note>
          <note xml:id="i-EUasvp6a7rbNT1FxNjB6kc" type="pageNumber">
            144
          </note>
          <p xml:id="i-NhmY2svMjQoZx5DqGDjjuG">
            De kommande överläggningarna om det framtida EU borde ge rika
            tillfällen att ta initiativ på det sätt Allan Larsson efterlyser.
            Kapital­ägarnas ohämmade rätt att själva bestämma över sina pengar
            och infla­tionsbekämpningens överhöghet är grundbultar i Maastrichtavtalet.
            Också EMU-kraven om Riksbankens och Europeiska Centralbankens
            oberoende ställning är ägnade att skydda finansmarknadernas aktörer
            från offentlig insyn och från ett mer direkt demokratiskt inflytande.
            Om initiativ skall tas på det sätt Larsson och Jonsson förespråkar
            måste EMU-projektet ändras i grunden.
          </p>
          <p xml:id="i-6SpwgpAYsWudrwsMi7L6Yf">
            Men det är klart vad regeringen anser om detta. I årets finansplan
            hette det att Sverige inte kommer att förhindra arbetet med EMU.
            I den reviderade finansplanen säger man att ”EU:s riktlinjer för
            den ekono­miska politiken har med aktiv medverkan från Sverige
            kompletterats med ökade krav på sysselsättningspolitiken------arbetslösheten
            redovi­sas för ministerrådet och medlemsländerna uppmanas utarbeta
            medel- fristiga program för sysselsättningen.” Det är ju bra,
            men det ändrar inget substantiellt i frågan om EMU:s grundprinciper.
            Enligt medie- uppgifter så var friheten från nickel i de blivande
            ecu-mynten - vällov­ligt i sig - det enda svenska kravet på det
            senaste Ecofin-mötet.
          </p>
          <p xml:id="i-CtAwnw4yhgUHTMh6nySKwC">
            I aprilnumret av UD:s informationsblad ”Sverige i EU” sägs att
            det är ”-------mindre sannolikt att EMU kommer upp i regeringsförhand-lingarna
            1996------ det finns redan detaljerade regler för utvecklingenmot
            en ekonomisk och monetär union”. Skall detta tolkas så att rege­ringen
            redan bestämt sig för att inget göra åt det system som även le­dande
            socialdemokrater på ja-sidan så hårt angrep före folkomröstning­en
            om EU-medlemskap?
          </p>
          <p xml:id="i-JFzfR5eqHa9wz5kDfK2Vtt">
            Regeringen bör enligt Vänsterpartiets mening ta initiativ för
            att öka det demokratiska inflytandet över det internationella
            finanskapitalet och för att hävda sysselsättningsmålet i det internationella
            samarbetet. Men självklart får initiativ av denna typ inte användas
            som alibi för att inget göra också på hemmaplan. Aftonbladets
            ledare den 28 april kon­staterar att ”den mystiska marknaden”
            inte är någon ”demon” och räk­nar upp ett antal av dess ”viktigaste
            ansikten” här i Sverige. Tidningen förespråkar att regeringen
            både här hemma och utomlands driver frågan om att ”bryta det skyddande
            mörkret på penningmarknaden och hitta system för insyn och granskning
            av valutahandeln”. Jag föreslog på Vänsterpartiets vägnar i den
            ekonomiska debatten den 5 april att rege­ringen tillsätter en
            särskild kommission i detta syfte.
          </p>
          <p xml:id="i-9wTUtU1hWpqsqFpJhvoHK2">
            Mot denna bakgrund vill jag fråga finansministern:
          </p>
          <p xml:id="i-4CAGuEbRXdQc1vPpE9jHne">
            1. Vilka initiativ avser regeringen ta - via EU och i andra interna­tionella
            sammanhang - för att hävda sysselsättningsmålet i det interna­tionella
            samarbetet om den ekonomiska politiken?
          </p>
          <p xml:id="i-PWVNHcQX58Zcehi85DmmLi">
            2. Vilka initiativ avser regeringen ta - via EU och i andra interna­tionella
            sammanhang - för att minska spekulationen och öka den of­fentliga
            insynen i och det demokratiska inflytandet över de internatio­nella
            och inhemska finansmarknaderna?
          </p>
          <p xml:id="i-A4fKWTGFHBucqKToHi8rnN">
            3. Vilka initiativ avser regeringen ta för att granska de större
            aktö­rernas roll i samband med den senaste tidens turbulens på
            marknaden för svenska kronor och värdepapper?
          </p>
        </div>
      </div>
    </body>
  </text>
</TEI>
