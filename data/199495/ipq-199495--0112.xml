<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0112">
  <teiHeader>
    <fileDesc>
      <titleStmt>
        <title>produk­tions- och miljömålen i skogsbruket</title>
        <author>Roy Ottosson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:112 av Roy Ottosson (mp) till näringsministern om produk­tions- och miljömålen i skogsbruket</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_118.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_119.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_120.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Roy Ottosson (mp)</persName>
            <state ref="unknown" type="partyAffiliation">
              <desc>mp</desc>
            </state>
            <idno>i-4wzmEstkwDoqsQwqUhMe6k</idno>
          </person>
          <person>
            <persName>näringsministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3UnyRaLbNwEmTRTvymPLEZ" corresp="i-4wzmEstkwDoqsQwqUhMe6k">
          <date when="1994-04-12"/>
        </correspAction>
        <correspAction type="received" xml:id="i-9bqEZ4UoStJ8Cb84aEC9Kj">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-MeCsr8MFCbPkHRRMWrUL3T">
          <note>Besvarad</note>
        </correspAction>
        <correspAction type="answered" xml:id="i-WHZGXiNiCnTkNfshnYqUNa">
          <date when="1994-05-15"/>
        </correspAction>
        <correspContext corresp="i-WHZGXiNiCnTkNfshnYqUNa">
          <ref type="record" target="prot-199495--105">Prot. 1994/95:105</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vsbz2ACBa2UtNPJNeJqSDd">
            1994/95:112 av Roy Ottosson (mp) till näringsministern om produk­tions-
            och miljömålen i skogsbruket
          </p>
        </div>
        <div type="ipqSubmissionInfo">
          <p xml:id="i-N72VQJBBLVzp6Y37NqpiBV">
            Inkom den 12 april : Besvarad den 15 maj : Prot. 1994/95:105
          </p>
        </div>
      </div>
      <div type="ipqBody">
        <div type="ipContext">
          <note xml:id="i-SUXAvFwKjAdhsSLPTNnJks" type="pageNumber">
            118
          </note>
          <p xml:id="i-KMPUqypMDVcEgP3cMmxe7R">
            Produktions- och miljömålen jämställda?
          </p>
          <p xml:id="i-SV8i1QcYt44PEGzau5G9qa">
            Det händer en hel del positivt inom svenskt skogsbruk i dag vad
            gäller utbildning, information och insatser för naturvård. Här
            tänkte jag enbart beröra frågan hur bra Sverige är på att i realiteten
            skydda värde­full skogsnatur.
          </p>
          <p xml:id="i-kGA56L7outznaBnujFbEz">
            I den nya skogsvårdslagen som antogs häromåret jämställdes pro­duktions-
            och miljömålet inom svenskt skogsbruk. Det borde i prakti­ken
            innebära att naturtyper med hotade arter skyddades. Så är inte
            fallet i dag beroende på bristande politisk vilja och därav följande
            brist på pengar. Hotade arter och deras biotoper har inget automatiskt
            lagskydd.
          </p>
          <p xml:id="i-SxM7ZLUGju7PrnVfCAFikK">
            Naturvårdsverkets markanslag ligger kvar på blygsamma 190 mil­joner
            kronor per år trots att skogspriserna nästan fördubblats de två
            senaste åren och trots att den samlade skogsindustrins vinster
            för 1995 beräknas nå rekordnivån 20 miljarder kronor. Det är tveksamt
            om må­len i skogsvårdslagen blivit jämställda.
          </p>
          <p xml:id="i-WUPRzZkL3TUN1Dfr2NSW8z">
            Mer skyddad natur behövs i Sverige!
          </p>
          <p xml:id="i-DQbHeTKEhpndKs7FRwcswB">
            I den svenska skogsdebatten ifrågasätts ibland behovet av mer
            skogsreservat. Nedanför fjällområden är enbart 5 promille (tusendelar)
            av den produktiva skogsarealen skyddad i reservat. 99,5 % av skogsarealen
            saknar reservatsskydd. Detta är en internationellt sett låg siffra
            som uppmärksammas alltmer. USA har sparat över 20 %, Kanada ännu
            mer och många fattiga u-länder mer än 20 % av sina skogar! En
            särskild expertgrupp inom senaste skogsutredningen bestående av
            någ­ra av landets ledande skogsekologer ansåg att Sverige borde
            spara någonstans mellan 5 och 15 % av sina skogar i reservat för
            att klara det långsiktiga målet om bevarad biologisk mångfald.
            Den lägre siffran gällde om den allmänna hänsynen låg på en tillfredsställande
            hög nivå.
          </p>
          <p xml:id="i-JFcxKHi79xLxTpqeh7cuJ2">
            Tunga motiv finnes för att lämna skogsområden orörda. De är gen­bankar,
            referensområden för forskning och undervisning, innehåller hotade
            arter, ger fina naturupplevelser och är en del av vårt nationella
            arv. De har även ett egenvärde. Biologer talar om behovet av gammal
            skog där kontinuitet råder genom århundraden i fråga om stående
            träd, död ved och markskikt.
          </p>
          <p xml:id="i-5r4JTXRdeN2nhjMo9fpB1Q">
            Konkreta aktionsplaner
          </p>
          <p xml:id="i-2xYFDyPrkKe7TqhDTovAwu">
            Vid Riokonferensen 1992 skrev Sverige under en konvention om
            bevarandet av biologisk mångfald. En landstudie över den biologiska
            mångfalden i Sverige finns nu framtagen. En vacker, läsvärd och
            in­formativ bok som borde finnas framme på bordet hos alla som
            hanterar naturresurser. Landstudiearbetet fortsätter nu under
            våren genom framtagandet av konkreta aktionsplaner. Naturvård
            verket, Skogsstyrel­sen, Jordbruksverket, Boverket och Fiskeristyrelsen
            arbetar just nu parallellt med sina respektive bitar.
          </p>
          <p xml:id="i-p4vm9PBzHF6fjmHkgGe8U">
            Aktionsplanerna kommer att diskuteras i olika sammanhang under
            våren 1995. Kärnfrågan är återigen huruvida den politiska viljan
            finns inom socialdemokratin att ta fram pengar för att skydda
            hotade naturty­per och hotade arter. Lavskrikan, långskäggslaven,
            nornan och alla andra unika arter i vår natur är i dag fredlösa
            om deras naturliga miljöer inte direkt utpekas som skyddsvärda
            av Skogsvårdsstyrelsen. Det är tveksamt om Sverige i dag lever
            upp till Riomålet om bevarandet av biologisk mångfald beroende
            på att pengar inte tas fram för reservats- skydd.
          </p>
          <p xml:id="i-DFJfborDNnGCgM5kCiLDKL">
            Areella glappet
          </p>
          <p xml:id="i-5xTUYFAyW8S382CvLGwgVe">
            I en tidigare interpellation uppmärksammade jag miljöministern
            på det s.k. areella glappet. Skyddsvärd natur som hamnar över
            gränsen för biotopskydd (5 hektar) och nedanför den i praktiken
            gällande gränsen för naturreservat (ca 100 hektar i norra Sverige
            och ca 20 hektar i södra Sverige) riskerar i dag att avverkas
            bort. Varken skogsvårdsstyrelser eller länsstyrelser runt om i
            landet vill befatta sig med dessa områden. Ett synnerligen graverande
            förhållande och direkt stridande mot såväl Riomålet som jämställdhetsmålet
            i den nya skogsvårdslagens portalpa­ragraf.
          </p>
          <p xml:id="i-EZpqrtnhhKdyzKoz1VPPAu">
            Klaras biotopskyddet?
          </p>
          <p xml:id="i-7HKA7pbNfT6K8rJH7h4H89">
            I denna interpellation vill jag fråga näringsministern om Sverige
            ens klarar av att skydda områden som behöver biotopskyddas, dvs.
            områ­den upp till fem hektar som hyser eller kan förväntas hysa
            hotade arter. Skogsvårdsstyrelsens inventering av nyckelbiotoper
            på privatmark (ej bolagsmark) äger rum 1994-1998. Nu i januari
            1995 fanns tidnings­uppgifter i mitt hemlän Västernorrland där
            följande alarmerande upp­gifter framkom. I Västernorrland påträffas
            ungefär 1-2 skyddsvärda biotoper per 1 000 hektar vilket innebär
            2 000-3 000 områden i hela länet. Dessa småområden (bäckdalar,
            raviner, brantberg, naturskogs- fläckar m.m.) får dock inget automatiskt
            skydd utan SVS måste ofta avgränsa och märka ut områdena och betala
            markägaren för intrånget. I realiteten räknar man i Västernorrland
            med att kunna skydda högst 10 % av områdena, kanske maximalt 100
            områden i hela länet! Lars Bengtsson vid Skogsvårdsstyrelsens
            länskontor säger: ”1 år, dvs. 1995, har vi fått ungefär en miljon
            till skydd. De pengarna räcker inte, vi får koncentrera oss på
            de nyckelbiotoper som är hotade av avverkning och de allra finaste
            objekten.” (Nya Norrland den 27 januari 1995.)
          </p>
          <p xml:id="i-Ly8BbpgSPH2PLMPZLmPV7p">
            När jag i januari läste om situationen i Västernorrland vad gäller
            hur biotopskyddet fungerar i verkligheten så trodde jag att speciella
            förhållanden rådde i mitt hemlän. Nu ser jag i Dagens Nyheter
            den 28 mars 1995 att samma förhållande råder i hela landet! Statens
            bidrag till biotopskyddet är 20 miljoner kronor för budgetåret
            1994-1995 och skall räcka fram till den 1 juli 1995. Men pengarna
            hos många skogsvårdsstyrelser tog slut redan nu vid årsskiftet.
            Man säger på di­strikt efter distrikt att ”pengarna är en droppe
            i havet”, man tvingas bese hur skyddsvärda biotoper med hotade
            arter bara försvinner i da­gens skogskonjunktur.
          </p>
          <note xml:id="i-Gza8wkYGWRb9K4UKqPTJ9o" type="margin">
            Interpellationer1994/95:1 - 154
          </note>
          <note xml:id="i-PH28E6fWWji3yiPsAF8hJj" type="pageNumber">
            119
          </note>
          <note xml:id="i-BEaK2k5Lsmsx8reT6L6Lqv" type="margin">
            Interpellationer1994/95:1 - 154
          </note>
          <note xml:id="i-3WvyDPuVJC7mQbw4YhRnvk" type="pageNumber">
            120
          </note>
          <p xml:id="i-cMTXJSnx8uHaDTEEYGYwW">
            Läser man uttalanden från Skogsstyrelsen kan man få intrycket
            att nyckelbiotopinventeringen skulle innebära att man är nära
            förverkli­gandet av en effektiv naturvård i den svenska skogen.
            Förlagschef Lars- Erik Holmberg har nyligen i en debattartikel
            lyft fram nyckelbiotopin­venteringen som en stor och viktig sak
            inom svensk naturvård. Skogs­styrelsens tidigare generaldirektör
            Hans Ekelund gör samma sak i det ”naturvårdsintyg” som skogsnäringens
            kunder i utlandet har begärt av honom för att de skall våga köpa
            svenska skogsprodukter. Rapporterna utifrån landets SVS-distrikt
            talar i dag, våren 1995, ett helt annat språk!
          </p>
          <p xml:id="i-14g97hAwu4cY7buZUMNWJL">
            Tyvärr finns risk för att tomma ord kablas ut över världen på
            grund av brist på pengar. Fagert tal räddar nämligen inga hotade
            arter. Det är pengar till inköp av skog som behövs.
          </p>
          <p xml:id="i-BzewA1uLcioACyYuYefvMj">
            Sverige är ett skogsland. Vi har ett ansvar att skydda skogliga
            natur­typer. Det rör sig om oerhört långsiktiga investeringar.
            Därtill kräver en växande opinion bland konsumenter av våra skogsprodukter
            nere på kontinenten att vi inte avverkar bort unik skogsnatur.
          </p>
          <p xml:id="i-4TPkQmHzNpunzjCzPhRqP8">
            Jag frågar näringsminister Sten Heckscher:
          </p>
          <p xml:id="i-YUoWpDnZ3zmG8M16V3ac6B">
            Avser näringsministern vidta några åtgärder så att skogsvårdslagens
            miljö- och produktionsmål blir mer jämställda i det praktiska
            skogsbru­ket?
          </p>
          <p xml:id="i-WemASzXexZePFECrcPR5oh">
            Avser näringsministern föreslå en förändring i procentsiffran
            för skyddad produktiv skog nedom fjällområdena i Sverige?
          </p>
          <p xml:id="i-H8qGf1u44mwWFKH4UEVaF8">
            Är näringsministern beredd att ordna fram mer pengar till Skogssty­relsen
            för biotopskyddet under innevarande budgetperiod?
          </p>
        </div>
      </div>
    </body>
  </text>
</TEI>
