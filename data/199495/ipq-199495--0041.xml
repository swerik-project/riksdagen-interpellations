<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0041">
  <teiHeader>
    <fileDesc>
      <titleStmt>
        <title>satellit-TV- området</title>
        <author>Hadar Cars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:41 av Hadar Cars (fp) till kulturministern om satellit-TV- området</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_34.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_35.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_36.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Hadar Cars (fp)</persName>
            <state ref="unknown" type="partyAffiliation">
              <desc>fp</desc>
            </state>
            <idno>i-EjgCsasV3xuCur7HxqaNHA</idno>
          </person>
          <person gender="woman">
            <persName>kulturministern</persName>
            <idno>i-aihY66rhb8LqCkSn8GhKt</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7qzwXqZt8h1LR8jJGwrTFa" corresp="i-EjgCsasV3xuCur7HxqaNHA">
          <date when="1994-12-06"/>
        </correspAction>
        <correspAction type="received" xml:id="i-Fpc2LwYAGMYQETdQm63WoQ">
          <note>date unknown</note>
          <name>kulturministern</name>
        </correspAction>
        <correspAction type="questionStatus" subtype="answered" xml:id="i-U9hgmbiSngwd4gFhnHS4MD">
          <note>Besvarad</note>
        </correspAction>
        <correspAction type="answered" xml:id="i-2v75M37r73TmuD3MU8TrHG">
          <date when="1994-01-19"/>
        </correspAction>
        <correspContext corresp="i-2v75M37r73TmuD3MU8TrHG">
          <ref type="record" target="prot-199495--053">Prot. 1994/95:53</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YAnyJUdJeQtc3mZmaCfmWN">
            1994/95:41 av Hadar Cars (fp) till kulturministern om satellit-TV-
            området
          </p>
        </div>
        <div type="ipqSubmissionInfo">
          <p xml:id="i-SkRq1mGyUfjkHvFXTsbcbp">
            Inkom den 6 december : Besvarad den 19 januari Prot. 1994/95:53
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PjxVQ8MHnvypxRqyxHKmCb">
            De senaste årens avreglering av etermedierna har på många sätt
            varit bra och välkomnas av en bred allmänhet. Utvecklingen har
            kunnat ske dels genom att den tekniska utvecklingen drivit på
            processen och skapat jordmån för dynamiskt företagande, dels genom
            aktiva insatser inte minst från den förra borgerliga regeringen
            och dess kulturminister. Nu finns det en mängd nya kanaler att
            välja mellan i både radio och TV. Mångfalden och yttrandefriheten
            har förstärkts och samtidigt har upphävandet av monopolet inneburit
            att etermediernas rikslikarroll försvagats. Detta är ur många
            aspekter hälsosamt.
          </p>
          <p xml:id="i-5JYdpYrJFvddd1BASxzTCC">
            Därmed inte sagt att utvecklingen också leder till i alla avseenden
            positiva ägarstrukturer. Risken för nya monopol, inte minst när
            det gäller skandinavisk kabel- och satellit-TV, är uppenbar. Nästan
            utan att någon tagit notis om det har tre giganter inom telekommunikation
            och satellit-TV nyligen inlett ett samarbete som kan leda till
            att satellit-TV i Skandinavien inom bara något år kontrolleras
            helt av en enda aktör.
          </p>
          <p xml:id="i-NdJBLK8i7oHTxqP85ZDzUi">
            I augusti i år kunde Kinnevik meddela att företaget inlett ett
            nor­diskt samarbete genom vilket tongivande medie- och telekommunika-
            tionsintressen kittas samman. Tillsammans med Tele-Danmark och
            Norska Televerket har Kinnevik bildat ett bolag för distribution
            av program via satellit - Nordic Satellitic Distribution, NSD.
            Ett syfte med bolaget är att genom bakomliggande avtal kontrollera
            distribution och försäljning via alla de för nordiska ändamål
            existerande TV- satelliterna - Thor, Sirius, Tele X och Intelsat
            702.
          </p>
          <p xml:id="i-WPzZeZNnbzUujN7HStC5Xd">
            Härtill har Kinneviks dotterbolag VIASAT av NSD getts en enastå­ende
            position. Företaget marknadsför och administrerar de s.k. smarta
            kort som den måste ha som vill se en viss satellitkanal via sin
            para- bolantenn. I Sverige har VIASAT fått NSD:s uppdrag att hantera
            all sådan administration, kund- och betalningshantering åt NSD.
          </p>
          <p xml:id="i-BPXwCJDJtXsF3ufJTUQ5Mf">
            För konsumenten kan den nya sammordningen vid en ytlig betrak­telse
            framstå som attraktiv. Den innebär att man med en relativt enkel
            och billig parabolantenn kan få in stora delar av kanalutbudet.
            Anten­nen behöver inte vridas fram och tillbaka eftersom kanalerna
            sprids via en och samma satellitplattform. Parabolägaren, som
            abonnerar på sina kanaler via smarta kort, kommer i princip bara
            behöva skaffa sig Via- sats parabolkort.
          </p>
          <p xml:id="i-A7tkjgTJ8F5ZmSKzZhneE2">
            NSD:s stiftare är uppenbarligen medvetna om det känsliga i projek­tets
            koncentrationseffekter. Då NSD lanserades sökte man därför foku­sera
            uppmärksamheten på projektets kulturpolitiska betydelse och dess
            vikt för det nordiska samarbetet. Bl.a. instiftade NSD en särskild
            pro­gramfond om 5 miljoner kronor och fick företrädare för Föreningen
            Norden att välsigna planerna.
          </p>
          <p xml:id="i-Qx5E64ZJPufznDhK4ZH5Pp">
            Helt klart är att företaget Kinnevik - den dominerande privata
            TV- aktören i Skandinavien - utnyttjat möjligheterna att skaffa
            sig kontroll över satellit-TV-marknaden i Skandinavien. Enbart
            i Sverige omfattar Kinneviks kanaler - utöver den enskilt största
            ägarposten i TV 4 - TV 3, TV 1000, Filmmax, TV 6, TV G, och Z-TV.
            Härtill kommer ett otal ytterligare TV- och medierelaterade företag
            samt betydande inne­hav inom bl.a. telekommunikation. Då därtill
            kommer att de ledande statliga teleföretagen och kabeloperatörerna
            i Norge och Danmark (Norska Televeket och Tele-Danmark) ingår
            i denna allians ställs många telerättsliga principer på sin spets.
          </p>
          <p xml:id="i-UDQMgERvzxudCCDnomCeGi">
            Med det norsk-danska samarbetet får Kinnevik möjlighet att, när­mast
            totalt, kontrollera satellit-TV-marknaden. Det blir Kinnevik som
            i praktiken avgör vilka kanaler och TV-bolag som skall få tillgång
            till satelliterna och därmed nå de skandinaviska TV-tittarna.
            Kinnevik befäster sin ställning genom att kunna erbjuda de mest
            attraktiva smarta korten - och det är Kinnevik som avgör vilka
            kanaler som skall få finnas med på Viasats kort. Hur strategin
            att nå dominans kan ta sig uttryck framgår av hur VISAT börjat
            marknadsföra den nya satellit­plattformen. Det kontrakt som erbjuds
            omfattar hela kanalutbudet för­utom Kinneviks huvudkonkurrent,
            Film-Net. Härtill begär man att kunderna uppger om de prenumererar
            på annan filmkanal, dvs. Kinne­vik söker registrera konkurrenternas
            kunder. Enligt uppgifter har Film- Net gått till norsk domstol
            för att bl.a. få denna sak prövad gentemot
          </p>
          <note xml:id="i-Lnb8EcWySwbE7LUvcVXzgP" type="margin">
            Interpellationer1994/95:1 - 154
          </note>
          <note xml:id="i-HZPY2m1gjQF5faMsW7jbG3" type="pageNumber">
            35
          </note>
          <note xml:id="i-Y5698HUrB8PdCib9PHLnuF" type="margin">
            Interpellationer1994/95:1 - 154
          </note>
          <p xml:id="i-MhLqtStpxzquQRDS8Da3S6">
            det norska Televeket. Även EU-kommissionen har från konkurrens­rättsliga
            utgångspunkter uppmärksammat fallet.
          </p>
          <p xml:id="i-QD5NFhcoWyiJehuvoTpZpr">
            NSD har presenterat planer på att framgent utveckla en ny egen
            nordisk kodningsstandard. Enkelt uttryckt gäller det hur TV-signalerna
            omvandlas för att en parabolägare skall kunna se satellit-TV när
            väl abonnemanget är betalt. Om NSD gör allvar av planerna kan
            Kinnevik i praktiken komma att få monopol på den teknologi som
            framgent måste användas.
          </p>
          <p xml:id="i-8zAqJZV983PVj8kzW8qNgW">
            I dagsläget är det uppenbart att det skapats ett etablerings-
            och kon­kurrenshinder. Med NSD har all attraktiv satellitkapacitet
            sålts slut. Inga ytterligare etableringar kan ske utan att utgivaren
            först passerar Kinneviks nålsöga. Inför den digitala revolutionen
            kontrollerar Kinne­vik med NSD en kapacitet som enkelt kan flerdubblas
            och ge Kinnevik åtminstone ett trettiofemtal TV-kanaler i Norden.
          </p>
          <p xml:id="i-CGHNTQbq83dS14KnCfcETS">
            Alla monopol leder förr eller senare till ineffektivitet och
            kostnader för enskilda och för samhället som helhet. Monopol i
            medierna är sär­skilt allvarlig då yttrandefriheten förutsätter
            mångfald och konkurrens.
          </p>
          <p xml:id="i-N33eWmFRpruSe99j9rshrD">
            I NSD-samarbetet ingår bl.a. den nya svenska TV-satelliten Sirius,
            ägd av Rymdbolaget, och Teracom - båda helägda statliga bolag.
            För­utom till TV 4 har all kapacitet på Sirius sålts till Kinneviksgruppens
            kanaler. De överväganden som ligger till grund för denna försäljning
            av satellitkapacitet är knappast mediepolitisk, utan har främst
            styrts av affärsmässiga överväganden, dvs. att snabbt visa Sirius
            ägare (staten) att satellitförvärvet var affärsmässigt motiverat.
          </p>
          <p xml:id="i-Q6ycxAhJ8zEf2GnVuiLTqY">
            Jag har med tillfredsställelse noterat att statsrådet inte tänker
            vara overksam inför monopoltendenserna på satellit- och kabel-TV-området.
            I flera intervjuer tar kulturministern Kinneviks NSD-engagemang
            som exempel på oönskad maktkoncentration. Enligt regeringsförklaringen
            kan vi också vänta en utredning av maktkoncentrationen i medierna.
          </p>
          <p xml:id="i-4k9BLw4Re8U7dcZ2Def3jf">
            Jag vill ställa följande frågor till statsrådet:
          </p>
          <p xml:id="i-NsuyLYFgRozvFg2Hd2eqH1">
            1. Vilka initiativ avser statsrådet ta med anledning av NSD:s
            försök att skaffa sig kontroll över distributionen av satellit-TV?
          </p>
          <p xml:id="i-8DZEA66BJzxUQPt8wjKfsD">
            2. Vilka legala möjligheter ger nationell och internationell
            rätt att lösa upp sådana etablerings- och konkurrenshinder som
            jag här redo­gjort för?
          </p>
          <p xml:id="i-RiqtbQvQdToBQ63CawmQmv">
            3. Kommer statsrådet att ta kontakt med sina norska och danska
            kolleger för att finna en gemensam strategi i denna sak?
          </p>
        </div>
      </div>
    </body>
  </text>
</TEI>
