<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0079">
  <teiHeader>
    <fileDesc>
      <titleStmt>
        <title>den monetära unionen</title>
        <author>Lars Tobisson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:79 av Lars Tobisson (m) till finansministern om den monetära unionen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_78.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_79.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lars Tobisson (m)</persName>
            <state ref="unknown" type="partyAffiliation">
              <desc>m</desc>
            </state>
            <idno>i-QKH1DSWytvVGtUZkzdboRg</idno>
          </person>
          <person gender="woman">
            <persName>finansministern</persName>
            <idno>i-9J1gmLVJSnGBRMzrAVvtvR</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4YkH2CBfvzYHSD8aordk1Y" corresp="i-QKH1DSWytvVGtUZkzdboRg">
          <date when="1994-03-15"/>
        </correspAction>
        <correspAction type="received" xml:id="i-YNqyrZJgThMfcxneg63YLo">
          <note>date unknown</note>
          <name>finansministern</name>
        </correspAction>
        <correspAction type="questionStatus" subtype="answered" xml:id="i-D3HWpbQuPMMS1e4PPKbNXi">
          <note>Besvarad</note>
        </correspAction>
        <correspAction type="answered" xml:id="i-rSP7brFWZtgH95y2Smf6o">
          <date when="1994-04-28"/>
        </correspAction>
        <correspContext corresp="i-rSP7brFWZtgH95y2Smf6o">
          <ref type="record" target="prot-199495--097">Prot. 1994/95:97</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3re79qaAfUiwjfBmp4z5ys">
            1994/95:79 av Lars Tobisson (m) till finansministern om den monetära
            unionen
          </p>
        </div>
        <div type="ipqSubmissionInfo">
          <p xml:id="i-W62Wyo4ocNkn7G1tHnKupK">
            Inkom den 15 mars : Besvarad den 28 april Prot. 1994/95:97
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C1SsVtk5EX2GdYhwkd4xZg">
            Enligt Maastrichtfördraget skall det inom EU upprättas en ekono­misk
            och monetär union - EMU. Sedan den 1 januari 1994 befinner sig
            detta arbete i sin andra fas. Under detta skede förbereds inrättandet
            av en gemensam centralbank och en gemensam valuta, samtidigt som
            samarbetet med de nationella centralbankerna stärks och dessa
            - på nationell nivå - garanteras en oberoende ställning. Medlemsländerna
            har också åtagit sig att uppfylla vissa konvergenskrav beträffande
            den ekonomiska utvecklingen. Övergången till EMU:s tredje och
            sista fas sker den 1 januari 1997, om minst hälften av medlemsländerna
            då upp­fyllt konvergenskraven. Annars bildas EMU den 1 januari
            1999 av de medlemsländer som då uppfyller kraven.
          </p>
          <p xml:id="i-KPDeR2kWtzL7EzPdBpAhtU">
            Vid det formella öppnandet av förhandlingarna om svenskt EU-
            medlemskap den 1 februari 1993 yttrade statsrådet Dinkelspiel:
            ”Sverige vill delta i den framväxande ekonomiska och monetära
            unio­nen (EMU).” Något förbehåll gjordes inte på denna punkt i
            det slutliga avtalet. Dock har Sverige förklarat att beslutet
            om att vårt land skall gå över från fas två till fas tre skall
            fattas av riksdagen.
          </p>
          <p xml:id="i-4QV1sR2v3H6C3mBo4hmyzw">
            Den ekonomiska nedgången i början av 1990-talet och de åter­kommande
            störningarna på de internationella finansmarknaderna ska­pade
            tvivel på att EMU kommer att genomföras enligt planerna. Men den
            senaste tidens snabba återhämtning har nu fött hopp om att en
            majoritet av medlemsländerna skulle kunna vara klara att bilda
            EMU redan 1997. Annars tar 1999 ett antal länder detta steg mot
            ökad valu­tastabilitet.
          </p>
          <p xml:id="i-AQ1R3awVfCeyZNEuTtkF61">
            En i verklig mening gemensam marknad förutsätter en gemensam
            valuta. En sådan underlättar prisjämförelser för konsumenter och
            före­tag och ökar därmed konkurrensen. Genom att minska transaktions­kostnaderna
            och växelkursrisken underlättar en gemensam valuta lång­siktiga
            handelsförhållanden och investeringar över nationsgränserna. Med
            en gemensam, stark och oberoende centralbank blir dessutom kampen
            mot inflationen mer trovärdig och därmed också mera effektiv.
          </p>
          <p xml:id="i-2WkHm7iKyWTGohC3y8NarL">
            En vanlig invändning är att EU:s medlemsländer inte utgör ett
            op­timalt valutaområde. Vad man då tänker på är främst den bristande
            löneflexibiliteten samt arbetskraftens begränsade geografiska
            och yr­kesmässiga rörlighet, vilken sammanhänger med språkliga
            och kulturel­la skillnader. Det görs gällande att det därför kan
            finnas skäl att bevara en nationell kontroll över penning- och
            valutapolitiken, så att man kan ta sig ur en ofördelaktig kostnadssituation
            genom en anpassning av växelkursen.
          </p>
          <p xml:id="i-K7bDgaJ4DstyaEnUSyxoEs">
            EU-länderna i Nord- och Mellaneuropa har dock en tillräckligt
            lik­artad ekonomisk struktur för att kunna ingå i ett valutaområde.
            Och det finns verkligen skäl att fråga sig vad nationell suveränitet
            på det valu­tapolitiska området egentligen är värd. Sverige har
            fattat en serie beslut i syfte att skapa tilltro till landets
            vilja och förmåga att sanera statsfi-
          </p>
          <p xml:id="i-S3K1SiGwJzqGgNkTgYeMRG">
            nanserna och bringa inflationen under kontroll. Men kronan är
            fortfa­rande svag och realräntan hög. Och varje gång det uppstår
            oro på de internationella finansmarknaderna blir verkningarna
            som störst i Sveri­
          </p>
          <p xml:id="i-fBVJTYejDhd8Lag2UWArY">
            ge- ..Även om Sverige skulle få bättre ordning på sin ekonomi,
            är det inte säkert att kronan skulle bli starkare och mera stabil.
            I en situation där låginflationsländerna i Europas mitt har bildat
            EMU med gemen­sam centralbank och gemensam valuta blir det inte
            lätt för ett litet land att stå utanför. Med stor säkerhet skulle
            Sverige liksom andra länder i Europas utkant med egna valutor
            få räkna med en betydande ränte­marginal mot EMU-valutan. Ett
            inträde i EMU skulle betyda en lägre räntenivå och större valutastabilitet.
          </p>
          <p xml:id="i-LLadphes6i6rbFGWYhBcUe">
            Mot denna bakgrund anser Moderata samlingspartiet att Sverige
            skall gå med i EMU så snart de nödvändiga förutsättningarna är
            upp­fyllda. Den ekonomiska politiken måste inriktas på att konvergenskra­ven
            nås snarast möjligt. Riksbanken bör skyndsamt ges ökat oberoende
            i enlighet med Riksbanksutredningens förslag. Dessutom är det
            nöd­vändigt att öka flexibiliteten i arbetslivet för att motverka
            förekomsten av det slags strukturarbetslöshet som kan uppkomma
            vid lokala stör­ningar inom ett gemensamt valutaområde.
          </p>
          <p xml:id="i-MT11iZoK83DupzAhNQPQxc">
            Vad den socialdemokratiska regeringen vill är däremot oklart.
            Den avser att lägga fram ett konvergensprogram, men finansministern
            har betonat att de där uppställda kriterierna bör uppfyllas under
            alla om­ständigheter. Beträffande EMU hänvisas det till att det
            slutliga beslutet skall fattas av riksdagen.
          </p>
          <p xml:id="i-HpH3MBoeyrYJpHCwAVHtd8">
            Men det är regeringen som skall förelägga riksdagen förslag till
            be­slut. Inom EU pågår förberedelsearbetet för EMU för fullt.
            Eftersom Sverige inte har utverkat något förbehåll mot att delta,
            kan vårt land inte stå vid sidan av.
          </p>
          <p xml:id="i-JYdwgdCpk5XWxgarEoG8sD">
            Mot denna bakgrund vill jag fråga finansministern:
          </p>
          <p xml:id="i-K8SvmaE3yL1iwUio14hm7W">
            1. Kommer regeringen att arbeta för ett svenskt deltagande i
            EMU:s tredje fas?
          </p>
          <p xml:id="i-TokSvbhtZq8XEmCsLgw9Ne">
            2. På vilket sätt kommer det i så fall att ske?
          </p>
        </div>
      </div>
    </body>
  </text>
</TEI>
