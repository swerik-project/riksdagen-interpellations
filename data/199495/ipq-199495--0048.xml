<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0048">
  <teiHeader>
    <fileDesc>
      <titleStmt>
        <title>Bretton Woods-institutionerna</title>
        <author>Eva Zetterberg (y)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1994/95:48 av Eva Zetterberg (y) till finansministern om Bretton Woods-institutionerna</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_46.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_47.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199495/pages/ip_199495_48.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Eva Zetterberg (y)</persName>
            <state ref="unknown" type="partyAffiliation">
              <desc>y</desc>
            </state>
            <idno>i-Kytbd3WZfQeKTPffXjTEpk</idno>
          </person>
          <person gender="woman">
            <persName>finansministern</persName>
            <idno>i-9J1gmLVJSnGBRMzrAVvtvR</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C1Nw64wLyskNPRkpayXZtF" corresp="i-Kytbd3WZfQeKTPffXjTEpk">
          <date when="1994-01-13"/>
        </correspAction>
        <correspAction type="received" xml:id="i-JVst1jmDsv5MP7cwip8iCp">
          <note>date unknown</note>
          <name>finansministern</name>
        </correspAction>
        <correspAction type="questionStatus" subtype="answered" xml:id="i-G3XuJC5nRYmqmPn4jLDu5P">
          <note>Besvarad</note>
        </correspAction>
        <correspAction type="answered" xml:id="i-Uyoexcghk13hUMRg4NfJU">
          <date when="1994-02-17"/>
        </correspAction>
        <correspContext corresp="i-Uyoexcghk13hUMRg4NfJU">
          <ref type="record" target="prot-199495--062">Prot. 1994/95:62</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R73Mr1uAT7GnChsBZqLDe2">
            1994/95:48 av Eva Zetterberg (y) till finansministern om Bretton
            Woods-institutionerna
          </p>
        </div>
        <div type="ipqSubmissionInfo">
          <p xml:id="i-ELG4EAG7h1bkzzbvvskBu9">
            Inkom den 13 januari : Besvarad den 17 februari Prot. 1994/95:62
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HxHw7LNpSWKvn9i7LGa3FR">
            Det har gått 50 år sedan Bretton Woods-konferensen, där bl.a.
            Världsbanken och Internationella valutafonden (IMF) grundades.
            Syftet var att stödja ekonomisk stabilitet och utveckling. I dag
            är Världsban­ken den i särklass största källan till offentlig
            finansiering för utveck- lingsändamål med över 6 000 anställda.
            Den sägs ha tre huvuduppgif­ter: att ge lån, åstadkomma ”god styrelse”
            i u-länderna och påverka dem att driva ”rätt ekonomisk politik”.
            Den har blivit den i särklass viktigaste skuldhanteraren för u-länderna,
            och tar ständigt på sig nya uppgifter.
          </p>
          <p xml:id="i-8kugkesQ1Xr2mg3Bwq1kE6">
            Kritik från många håll
          </p>
          <p xml:id="i-JGxh6nTR2UYxtoWSvVTwJ2">
            Världsbanken och IMF har under lång tid kritiserats, framför
            allt för de strukturanpassningsprogram som de ålagt skuldsatta
            u-länder. Kriti­ken har även gällt Världsbankens utvecklingsfilosofi
            och dess många mindre lyckade biståndsprojekt. Många projekt har
            haft negativa socia­la effekter och medfört svåra skador på miljön.
            Det gäller exempelvis de stora dammbyggena. Banken har inte heller
            lyckats med uppgiften att kanalisera kapital till de u-länder
            som mest behöver investeringar - de afrikanska.
          </p>
          <p xml:id="i-J6rcsGosQn8YTYe4aJVfUg">
            Missnöjet i dessa avseenden, liksom med den bristande insynen
            och inflytandet i banken och IMF från olika håll, har lett till
            att bankens egen ledning tagit initiativ till vissa förändringar
            i positiv riktning. Men beslut om förändringarna går trögt och
            villkor bör exempelvis ställas för att medverka i den nya kapitalpåfyllnaden
            i Världsbankens ”mjuka” gren, IDA.
          </p>
          <p xml:id="i-QHP5rwKaaicVWnNLsA8tMX">
            Förslag till reformer
          </p>
          <p xml:id="i-LpcU8evpQq7LG83nkrNbhv">
            Många förslag till reformer har framlagts, exempelvis i en rapport
            från EU-kommissionen som vill göra IMF till en demokratisk global
            centralbank och omvandla Världsbanken till en global utvecklingsfond.
            USA:s förre centralbankschef Paul Volcker vill att IMF skall sluta
            med utvecklingsbistånd och återgå till sin ursprungliga uppgift
            att samordna ländernas ekonomiska politik. Han vill att Världsbanken
            framför allt skall arbeta med de länder, som inte har tillgång
            till den internationella finansmarknaden, dvs. Afrika. Erskine
            Childers och Brian Urquhart vill infoga Världsbanken bättre i
            FN-systemet. Harvardprofessorn Jeffrey Sachs angrep nyligen banken
            för att den stött afrikanska despoter och IMF för att inte ha
            beaktat behovet att stabilisera valutorna i Östeuropa.
          </p>
          <p xml:id="i-Hn9qJXoZ1Gbkrb4XjJumnD">
            I dagarna har USA:s tidigare utrikesminister George Schultz gått
            ut och föreslagit att IMF och Världsbanken skall slås samman och
            direktiv för en ny organisation upprättas.
          </p>
          <p xml:id="i-15v5pZkCdXYVbxJkze9aZX">
            De växande skulderna
          </p>
          <p xml:id="i-NB3gLq4fkYm5Vg3hJaoxub">
            Det område där kritiken varit hårdast är Bretton Woods- institutionernas
            sätt att hantera u-ländernas skulder med strukturan- passningsprogram.
            Skuldavskrivning har varit ett fult ord, i stället har de gått
            in för s.k. skuldlättnader. Men det som lättat är inte skuldbördan
            - skulderna har ju fortsatt att växa. Över ett 8O-tal u-länder
            har haft strukturanpassningsprogram. Men från 1980 till 1993 mer
            än fördubb­lades u-ländernas skulder. De växte från 658 till 1
            770 miljarder dollar. De allra fattigaste ländernas skulder tredubblades.
            Deras ekonomier har blivit lidande. På makronivån föll inkomster
            och investeringar. Lev­nadsstandarden sjönk, fattigdomen ökade.
            Hälsovårdsutgifterna mins­kades och utbildningsnivån sänktes.
            För dessa länder - och det handlar främst om Afrika söder om Sahara
            - blev 80-talet ett förlorat årtionde.
          </p>
          <p xml:id="i-yJn4mfq5P81AuiKc3UFJh">
            Även Sverige har medverkat i denna politik och använt biståndsme-
            del för att motverka de sociala följderna av strukturanpassningspro-
            grammen. Sverige har alltså anpassat sig till Bretton Woods- institutionernas
            politik. Ett uttryck för detta var att skuldfrågorna 1988 överfördes
            från UD till Finansdepartementet, vilket sedermera sägs ha ändrats
            så att ansvaret är delat mellan de båda departementen. Export­kreditnämnden
            företräder Sverige i Parisklubben, där förhandlingarna om u-landsskulderna
            sker. Det är alltså fordringsägarna som har före­trätt Sverige.
          </p>
          <p xml:id="i-TfxNz9Uv92EQ9yiHbkRgze">
            Den brittiske finansministerns förslag
          </p>
          <p xml:id="i-TUX6FFen8RG32n5gTd79G7">
            Många krav på att Världsbanken och IMF skall ändra sin politik
            och avskriva skulder har förts fram. Kraven har emellertid stupat
            på argumentet att Världsbanken och IMF måste slå vakt om sin kreditvär­dighet
            och att även skuldländerna skulle förlora i kreditvärdighet.
          </p>
          <p xml:id="i-MUjPBBkkHtx1mtk24fg8e7">
            Vid firandet av 50 år med Bretton Woods-institutionerna i Madrid
            i höstas kom emellertid den brittiske finansministern Kenneth
            Clarke med ett förslag att lösa problemet. Han tänkte sig att
            IMF skulle sälja en del av sin guldreserv och investera dessa
            intäkter. Avkastningen skulle användas för att inrätta en speciell
            ESAF (Enhanced Structural Adjustment Facility) att användas för
            att omvandla u-ländernas IMF- skulder till lån på mjuka villkor.
            Samtidigt utkämpades en strid om hur stor mängd speciella dragningsrätter,
            SDR, som IMF skulle utge. U- ländernas och östländernas behov
            av friskt kapital hamnade i motsätt­ning till de tongivande i-ländernas
            rädsla för inflation.
          </p>
          <p xml:id="i-L8v2XtYPFBGU88ay17cWtN">
            Sveriges möjlighet att påverka
          </p>
          <p xml:id="i-TZR5er55QPMghs9bqoj337">
            I denna tid av omprövning av Bretton Woods-institutionerna har
            Sverige ett verkligt tillfälle att påverka, då vi har en svensk,
            Sven Sandström, som en av Världsbankens tre verkställande direktörer
            och en svenska, Ruth Jacoby, som nordisk-baltisk exekutivdirektör.
          </p>
          <p xml:id="i-Fs3Zh6DAUXGCHbJVH5TAQi">
            Mot denna bakgrund vill jag ställa följande frågor till finansminis­tern:
          </p>
          <note xml:id="i-Nb93ijfR7FvSowM66QTFPz" type="margin">
            Interpellationer1994/95:1 - 154
          </note>
          <note xml:id="i-VEuocT3FjRD1wzNDBYs4wN" type="pageNumber">
            47
          </note>
          <note xml:id="i-Y4hbgmoRHKy1m6CVmAFgqE" type="margin">
            Interpellationer1994/95:1 - 154
          </note>
          <note xml:id="i-2bFK9nMcd43JKEFRdNRNY6" type="pageNumber">
            48
          </note>
          <p xml:id="i-3xEsjAg6d8FxhgCD99TMd1">
            1. Vilka förändringar i Bretton Woods-institutionerna har regering­en
            förespråkat?
          </p>
          <p xml:id="i-XQ1jzE9QmV3RCSHVZdM48b">
            2. Har regeringen några nya förslag för att minska u-ländernas
            skuldbördor?
          </p>
          <p xml:id="i-VjBPxnuqHRuBYeetQDMUkc">
            3. Har regeringen tagit ställning till den brittiske finansministerns
            förslag om IMF-skulderna?
          </p>
          <p xml:id="i-3hjVtRRpr8TUSd2Bf1R9wa">
            4. Avser regeringen att förändra arbetsfördelningen mellan UD
            och Finansdepartmentet när det gäller hanteringen av u-ländernas
            skulder?
          </p>
        </div>
      </div>
    </body>
  </text>
</TEI>
