<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0122">
  <teiHeader>
    <fileDesc>
      <titleStmt>
        <title>forskningsresurser vid mindre och medelstora hög­skolor</title>
        <author>Erik Arthur Egervärn (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:122 av Erik Arthur Egervärn (c) till utbild­ningsministern om forskningsresurser vid mindre och medelstora hög­skolor</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_135.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_136.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Erik Arthur Egervärn (c)</persName>
            <state ref="Q110832" type="partyAffiliation">
              <desc>c</desc>
            </state>
            <idno>i-Wi3g62hUDzMcGRj3oM1KNu</idno>
          </person>
          <person gender="man">
            <persName>Carl Tham</persName>
            <idno>i-9iNp1MZbdkNsrM73feEQmc</idno>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EF8xCjVjUGFgZ2c58NDt8W" corresp="i-Wi3g62hUDzMcGRj3oM1KNu">
          <date when="1999-01-28"/>
        </correspAction>
        <correspAction type="received" xml:id="i-6AHd4jGstJXdYVsJpkQD9V" corresp="i-PzNviXpYSimQsvSkF9CmDz">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-WmBJEhERMcFWgwJG53946S">
          <note>Besvarad</note>
        </correspAction>
        <correspAction type="answered" xml:id="i-AEZWuhT9AcxXrGgJYypJBJ">
          <date when="1998-02-16"/>
        </correspAction>
        <correspContext corresp="i-AEZWuhT9AcxXrGgJYypJBJ">
          <ref type="record" target="prot-199899--056">Prot. 1998/99:56</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NpHbvWyq7ZSGiw59sJhnme">
            Interpellation 1998/99:122 av Erik Arthur Egervärn (c) till utbild­ningsministern
            om forskningsresurser vid mindre och medelstora hög­skolor
          </p>
        </div>
        <div type="ipqSubmissionInfo">
          <p xml:id="i-NQ72pYrggQPfYCL5YZQtNz">
            Inkom den 28 januari : Besvarad den 16 februari Prot. 1998/99:56
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UtPzkaRJvDUPvJXG2vjaCz">
            Genom ett tilläggsdirektiv till Forskning 2000, vars slutbetänkande
            nyligen presenterades, gavs utredningen i uppdrag att följa upp
            hur lan­dets mindre och medelstora högskolor utnyttjar tilldelade
            forskningsme­del.
          </p>
          <p xml:id="i-NCvXsKeSGgHXUrknio3Xrp">
            Utredningen kom, genom en enkät, fram till att dessa högskolor
            sva­rar för en ”inte oväsentlig del” av den forskning som utförs
            inom hög­skolan. Totalt sett uppgick högskolornas egna budgetmedel
            till ca 425 miljoner kronor 1998. Detta kan ställas i relation
            till de totala fasta forsk­ningsresurserna inom högskolan, uppgående
            till drygt 6 miljarder kronor. De mindre och medelstora högskolorna,
            med uppemot 40 % av antalet studenter, förfogade således över
            ca 7 % av de fasta forskningsresurser­na.
          </p>
          <p xml:id="i-LiLNn3L9GHjR2zDiDe5j3F">
            Den viktigaste externa finansiären för dessa högskolor är KK-
            stiftelsen, som bidrar med drygt 550 mkr. Många andra finansiärer,
            som sektorsforskningsorgan, länsstyrelser eller kommuner bidrar
            med bety­dande stöd, liksom näringslivet. Fortfarande får dock
            högskolorna en orimligt låg andel av medlen från forskningsråden.
          </p>
          <p xml:id="i-Mkb5ri4Wh9hg3adLvTszTH">
            Alla högskolor visar en stark vilja att expandera och kunna ta
            ansvar för ett eller flera forskningsområden. Verksamheten, liksom
            påvisbara resultat, varierar kraftigt mellan olika högskolor.
            Alla högskolor är dock överens om att satsningen på forskning
            varit positiv.
          </p>
          <p xml:id="i-KpnD65kTxFdSfvNcG8Ufzb">
            Vad gäller det andra kravet i tilläggsdirektiven - att ”föreslå
            kriterier för den framtida fördelningen av forskningsmedel” -
            avvisar utredningen ett sådant synsätt, då man konstaterar att
            det inte är möjligt att finna ett särskilt resurstilldelningssystem
            för mindre och medelstora högskolor. Utredningen kan därmed inte
            sägas ha analyserat tilläggsdirektivet sär­skilt djupt. Den ursprungliga
            intentionen bakom tilläggsdirektivet var inte att finna ett nytt
            system, utan att finna kriterier, såsom avlagda ma­gisterexamina,
            som kan inordnas som en del i det befintliga resurstilldel- ningssystemet.
          </p>
          <p xml:id="i-162P5hyQAUYywdrTRmXsD9">
            Vad gäller forskningsresurserna till dessa högskolor så, menar
            utred­ningen, ”förutsätter ytterligare utbyggnad av fasta forskningsresurser
            vid de små och medelstora högskolorna att antalet forskarutbildade
            lärare ökar och att forskningen vid högskolorna visar sig uppfylla
            kvalitetskrite­rierna, t.ex. genom att andelen medel som erhålls
            i vetenskaplig konkur­rens från forskningsråden ökar.”
          </p>
          <p xml:id="i-DKsjtGWZxqupuxGiUYw2o4">
            Detta krav, som utredningen formulerat det, innebär självfallet
            höga krav på högskolorna för en fortsatt uppbyggnad av forskningen.
            Men det innebär framför allt fortsatt höga krav på staten att
            ge förutsättningarna för ett sådant arbete. Det kommer att vara
            en viktig utbildningspolitisk uppgift för regeringen de kommande
            åren att initiera ett sådant arbete.
          </p>
          <p xml:id="i-12AzohZB6NUok54Tq2ouJq">
            Landets högskolor har under 1990-talet visat att de mycket väl
            lever upp till högt ställda krav. Under hela den kraftiga utbyggnaden
            mellan 1990 och 1996 ökade andelen forskarutbildade lärare vid
            dessa högskolor
          </p>
          <p xml:id="i-4aDbJn3q9TQX4CAtMHqCvj">
            från 22 till 29 % av lärarkåren. Nyligen har vi fått ett kvitto
            på kvaliteten vid flera av högskolorna genom inrättandet av tre
            nya universitet, i Växjö, Karlstad och Örebro, och genom inrättandet
            av vetenskapsområde vid Mitthögskolan och Högskolan i Karlskrona/Ronneby.
            Det stora an­talet examinationsrättigheter som beviljats av Högskoleverket
            pekar också på hög kvalitet vid lärosätena. Erfarenheten visar
            tydligt att ut­vecklingen av högskolans forskningsarbete och ett
            statligt engagemang, också i form av ökade resurser, går hand
            i hand.
          </p>
          <p xml:id="i-2F8nJ5rdUdEF56QKFfhbjH">
            Centerpartiet har under hela 1990-talet medverkat till den kraftiga
            ut­byggnad av grundutbildningen som fortsätter också nu. Det har
            varit ett viktigt arbete både för att ge fler ungdomar möjligheten
            till högre utbild­ning och för att på sikt stärka Sverige som
            helhet. Efter det kvantitativa språng som nu tagits behövs ett
            motsvarande kvalitativt språng. Det måste också innefatta fortsatta
            satsningar på forskning vid alla landets högskolor och universitet,
            och inte minst vid de högskolor som nu ex­panderar kraftigast
            av alla.
          </p>
          <p xml:id="i-2CyhJfB9TtCJ9uegtaKRNu">
            Mot denna bakgrund vill jag fråga utbildningsministern följande:
          </p>
          <p xml:id="i-QzhxcwfvFD6BbnuFygR2G3">
            1. På vilket sätt avser utbildningsministern stärka arbetet med
            att bygga upp bra forskningsmiljöer vid mindre och medelstora
            högskolor så att de, också i framtiden, kan motsvara högt ställda
            krav på forskningen?
          </p>
          <p xml:id="i-9fh3m6cyHDn6BT1L9hjQJz">
            2. Vilka initiativ kommer utbildningsministern vidta för att
            fullfölja intentionerna bakom tilläggsdirektivet till Forskning
            2000?
          </p>
        </div>
      </div>
    </body>
  </text>
</TEI>
