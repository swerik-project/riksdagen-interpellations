<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0203">
  <teiHeader>
    <fileDesc>
      <titleStmt>
        <title>rasbiologi och rashygien</title>
        <author>Per Landgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:203 av Per Landgren (kd) till socialministern om rasbiologi och rashygien</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_215.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_216.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_217.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Landgren (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-ErVmo7eYu7oehJQsJSwD6t</idno>
          </person>
          <person gender="woman">
            <persName>Margot Wallström</persName>
            <idno>i-aihY66rhb8LqCkSn8GhKt</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VktbaFU2YkHRZuUV65VXRP" corresp="i-ErVmo7eYu7oehJQsJSwD6t">
          <date when="1998-03-08"/>
        </correspAction>
        <correspAction type="received" xml:id="i-SiKVY765NGAkECjgAGKvrG">
          <note>date unknown</note>
          <name>socialministern</name>
        </correspAction>
        <correspAction type="questionStatus" subtype="answered" xml:id="i-Q1p5ipsRg95Sv1ijZXsoLv">
          <note>Besvarad</note>
        </correspAction>
        <correspAction type="answered" xml:id="i-Psmowf1v8hj77nscf9B7cG">
          <date when="1998-04-15"/>
        </correspAction>
        <correspContext corresp="i-Psmowf1v8hj77nscf9B7cG">
          <ref type="record" target="prot-199899--080">Prot. 1998/99:80</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FP16ipP17jfb4Brz57dTHT">
            Interpellation 1998/99:203 av Per Landgren (kd) till socialministern
            om rasbiologi och rashygien
          </p>
        </div>
        <div type="ipqSubmissionInfo">
          <p xml:id="i-6VvkhcL6f1cbWqdBerxozF">
            Inkom den 8 mars : Besvarad den 15 april Prot. 1998/99:80
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MyvLzH9bwJBZTwkUr2pKZ7">
            Avslöjandet om Vipeholms riksanstalt nyligen i massmedier, sterili-
            seringsdebatten under hösten 1997, lobotomiverksamhet och ofrivillig
            kariesforskning har lett till en offentlig rannsakan av människosyn
            och människovärde under ”folkhemstidens” Sverige. En ständigt
            återkom­mande faktor i de olika avslöjandena är det relativa människovärdet.
            På Vipeholm tycks alla patienter begåvats med diagnosen ”idioti”,
            och en grupp bedömdes enligt DN den 20 februari 1999 som ”biologiskt
            sett lägre stående än flertalet djurarter”. Steriliseringslagstiftningen
            var till för att ”värna” den ”svenska arvsmassan” och kariesforskning
            utfördes på patienter utan informerat samtycke.
          </p>
          <p xml:id="i-2qC1n4gHvAJjFmsshaJzU6">
            Rasbiologi och rashygien kan inte längre ses som isolerade företeel­ser
            i det tredje riket eller i länder som praktiserat apartheid. Även
            Sverige hade uppenbarligen del i en för oss främmande människosyn.
            Hur kunde det komma sig? Hur växte denna farliga människosyn fram?
            I vilka kret­sar vann den gehör och växte sig stark? Finns det
            nu någon forskning, praxis eller tendens i vårt samhälle, som
            liknar gårdagens rashygien? Om så är fallet, hur kan vi förhindra
            en liknande utveckling i vår tid?
          </p>
          <p xml:id="i-XXCfeD9XZuVDxpHGG8CkTM">
            Vid förra sekelskiftet betecknade rasbiologi den vetenskap som
            handlade om ärftlighet hos människan. Under mitten av 1900-talet
            foku­serades inom samma vetenskap människorasernas ärftliga förhållanden
            till varandra. Rashygien å sin sida var den tillämpande delen
            av rasbiolo­gin. Det som då betraktades som vetenskap betraktas
            nu som rasism.
          </p>
          <p xml:id="i-8NgW6HzzYXqXK6RfVpJi6k">
            För den humanbiologiska forskningen under första hälften av vårt
            se­kel ansågs det lika självklart med rasförädling bland människor
            som bland djur. Liksom zoologer och botaniker arbetade med rasförädling
            inom djur- och växtrikena, anammade och utvecklade läkarna männi­skans
            rasbiologi. Tillämpning på människan var ett krav från eugenikens
            grundare Francis Galton, vilket även upprepades av svenska biologer.
            Rasbiologi och rashygien var integrerade delar inom naturvetenskapen,
            och som vetenskaplig disciplin blev rasbiologin en viktig länk
            i det mo­derna upplysnings- och samhällsprojektet. Rasbiologin
            ingick i för- och mellankrigstidens intellektuella diskurs och
            överskred partigränserna. Redan under andra hälften av 1800-talet,
            men än mer efter genetikens genombrott i början av 1900-talet
            fanns en av naturvetenskapen legitime­rad jordmån för social-genetiska
            utopier. Tvångssterilisering blev en metod, abort på eugeniska
            indikationer en annan, internering en tredje, äktenskapsförbud
            en fjärde, förbud mot rasblandning en femte, immigra- tionsförbud
            en sjätte, eutanasiprogram en sjunde och massavrättningar betraktades
            i Tyskland som die Endlösung. Länder tillämpade olika me­toder
            i jämförbara rasförädlingsprojekt.
          </p>
          <p xml:id="i-RYbqrEfwoQzMmahZprqYsS">
            Väsentliga delar av rasbiologin och framför allt den tillämpande
            ras­hygienen visar tydligt i ett historiskt perspektiv att den
            vetenskapliga diskursen är subjektiv och full av värderingar.
            De kränkande metoderna inom rashygienen visar inte på pseudovetenskaplig
            verksamhet, utan på en vetenskap som förlorat sina etiska ramar.
            Köldexperiment på fångar
          </p>
          <p xml:id="i-AaEGawarom8QNMdPkmgP9o">
            eller forskning på t.ex. tvillingar i tyska koncentrationsläger
            likt den av massmedier beskrivna kariesforskningen på Vipeholm
            visar att forsk­ning, som i sig kan vara användbar, kan utföras
            samtidigt som grundläg­gande mänskliga fri- och rättigheter kränks.
            Vägen till kunskap är inte alltid god. Vetenskap är inte alltid
            moraliskt rättfärdig. Kunskapssökande kan välja oetiska vägar.
          </p>
          <p xml:id="i-2PtQQPbnuMkTjCtwJFqHkB">
            ”Wir stehen nicht allein!” kunde den tyska propagandan utropa
            om sin steriliseringslagstiftning på 30-talet och hänvisa till
            länder som USA, Danmark, Norge, Sverige, Finland, Ungern, England,
            Schweiz, Polen, Litauen, Lettland och Japan. På 1920-talet hade
            förintelse av ovärdigt liv föreslagits av de två inflytelserika
            tyska vetenskapsmännen, psykiatern Alfred Hoche och juristen Karl
            Binding i den betydelsefulla skriften Die Freigabe der Vernichtung
            lebensunwerten Lebens (Leipzig, 1920). De människor som föreslogs
            till förintelse var de ”ohjälpligt förlorade” (un- rettbar Verloreneri)
            och de ”obotligt svagsinta”, (unheilbar Blödsinni- geri).
          </p>
          <p xml:id="i-FDKaoWc5KjhMxRTJKDYnf3">
            Docenten i psykiatri, Herman Lundborg, som under sin tid förestod
            det statliga rasbiologiska institutet i Uppsala, hävdade att den
            hotande ”degenerationen” av folkets arvssubstans borde leda till
            skärpta arvshy­gieniska metoder. Lundborg skrev i boken Rasbiologi
            och rashygien (Stockholm, 1914) att ett folks existens står på
            spel om det ”låter skadli­ga moment inverka och fräta på arvsmassan”.
            Första världskriget med förlusten av miljontals unga män hade
            på kontinenten ytterligare skärpt känslan av att rashygien var
            en ödesfråga.
          </p>
          <p xml:id="i-Kq3M84jwbrQkoXLQyJhzpW">
            Av senare års tysk och svensk forskning visas övertygande att
            det ak­tiva dödandet i Tyskland var en uttänkt lösning på vetenskapliga/medi-
            cinska problem innan nationalsocialisterna fick makten genom demokra­tiska
            val. Även efter andra världskriget har den politiska användningen
            av genetiken varit ett viktigt tema för genetiker. Vid Darwinjubileet
            1959 talade nobelpristagaren Hermann Muller om att styra den mänskliga
            evolutionen. Han fruktade ett biologiskt humangenetiskt förfall,
            en gene­tisk apokalyps, en mänsklighetens cul-de-sac, och pläderade
            för en re- produktionsmoral med ansvar för avkommans genetiska
            utrustning. Till­sammans med Julian Huxley, som också talade vid
            jubileet, anklagades han för genetisk perfektionism på människovärdets
            bekostnad. Muller väckte också tanken på en spermabank. Nobelpristagaren
            Joshua Leder- berg har hävdat att en förbättring av den mänskliga
            intelligensen är det viktigaste målet för en världsomspännande
            eugenisk politik. Vid Stock- holmssymposiet 1969 för nobelpristagare
            presenterade Lederberg åter sin vision om människans perfektion
            under rubriken, Orthobiosis. Listan skulle kunna göras längre.
          </p>
          <p xml:id="i-SaKGQwhqAcRJxChYtiuaGd">
            En slutsats som rimligen kan dras av genetikens tvivelaktiga
            idéhisto­ria är att det vi brukar kalla för ”vetenskap” bär ett
            stort ansvar för den kränkande rashygienen under tidigare decennier.
            Rasbiologin var en del av dåtidens etablerade vetenskap. Rashygien
            menades vara den tilläm­pande delen av humangenetikens forskningsresultat.
            Såväl rasbiologi som rashygien var dessutom transnationell. Dessa
            båda sidor av ärftlig- hetsläran ingick i den vetenskapliga diskursen
            oavsett landsgränsema. En starkt bidragande orsak till att så
            många och framstående läkare och vetenskapsmän framför allt i
            Tyskland men även i andra länder lierade
          </p>
          <note xml:id="i-QR6Dh8bdXJV7cWDrmrq97u" type="margin">
            Interpellationer1998/99:1-370
          </note>
          <note xml:id="i-CjMK5Kw8gqdWsmwDZBnoFk" type="pageNumber">
            217
          </note>
          <note xml:id="i-EgvLeP7fdwctUwoHEpxm6x" type="margin">
            Interpellationer1998/99:1 -370
          </note>
          <note xml:id="i-6Eb1p276MNCdnpy9sWTMNo" type="pageNumber">
            218
          </note>
          <p xml:id="i-JDdTECBnnkRTWzn9qHoPSs">
            sig med de nazistiska folkmördama torde ha varit att den dåvarande
            ve­tenskapen rasbiologi gav en vetenskaplig legitimitet åt rashygien.
          </p>
          <p xml:id="i-8JrjfTnwnc3itXMhwy1gYq">
            Vikten av en historisk bakgrund kan inte överskattas. Därför
            har rege­ringen tillsatt en kommitté 1997 för att utreda ”tillkomsten
            och tillämp­ningen av den steriliseringslagstiftning som gällde
            fram till 1 januari 1976”. Därför har också mina frågor försetts
            med en utförlig bakgrund. Vad kan vi då lära av detta kapitel
            i modem europeisk historia? Det före­faller uppenbart att viktiga
            etiska avgöranden såväl inom den medicinska professionen som inom
            politiken, innebar ett radikalt brott mot den ju- disk/kristna
            och humanistiska människosynen, alla människors lika värde och
            människolivets principiella okränkbarhet. Interpellationen avser
            att bidra till en genomlysning av de viktiga historiska sammanhang
            vi bör ha kännedom om i dag när vi utreder och fattar beslut i
            aktuella frågor.
          </p>
          <p xml:id="i-RuL37QSCbDuBJF74dYWCN3">
            Mot bakgrund av ovanstående resonemang:
          </p>
          <p xml:id="i-YEEs4uE91oBwDG23BDwg5w">
            Vilka åtgärder avser socialministern vidta för att stärka människovär­det
            och bidra till att debatten om människovärdet lyfts fram i Sverige?
          </p>
          <p xml:id="i-C3pSezq2vMtdAF1Zf9Lqe5">
            Vilka åtgärder avser socialministern vidta för att kompensera
            den skada som orsakats svaga grupper genom de kränkningar av människo­värdet
            som skett i Sverige, bl.a. vid Vipeholms riksanstalt?
          </p>
        </div>
      </div>
    </body>
  </text>
</TEI>
