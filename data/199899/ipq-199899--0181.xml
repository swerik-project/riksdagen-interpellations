<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0181">
  <teiHeader>
    <fileDesc>
      <titleStmt>
        <title>den nationella insatsstyrkan</title>
        <author>Ragnwi Marcelind (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:181 av Ragnwi Marcelind (kd) till justitieminis­tern om den nationella insatsstyrkan</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_196.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_197.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ragnwi Marcelind (kd)</persName>
            <state ref="unknown" type="partyAffiliation">
              <desc>kd</desc>
            </state>
            <idno>i-Ha5uZXGHudhTidCuW8UjXN</idno>
          </person>
          <person>
            <persName>justitieminis­tern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BzzAnWSooGxLsQ4v22FBvu" corresp="i-Ha5uZXGHudhTidCuW8UjXN">
          <date when="1998-02-18"/>
        </correspAction>
        <correspAction type="received" xml:id="i-TfZ33XVfP2odFD9qkrbeqo">
          <note>date unknown</note>
          <name>justitieminis­tern</name>
        </correspAction>
        <correspAction type="questionStatus" subtype="answered" xml:id="i-UWvW4szGq1TzNVdpwW2WGm">
          <note>Besvarad</note>
        </correspAction>
        <correspAction type="answered" xml:id="i-FmpMBnEcTa3fAfbPuso1bB">
          <date when="1998-03-19"/>
        </correspAction>
        <correspContext corresp="i-FmpMBnEcTa3fAfbPuso1bB">
          <ref type="record" target="prot-199899--072">Prot. 1998/99:72</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KuN92vXmgum2G5qVoGb8Nb">
            Interpellation 1998/99:181 av Ragnwi Marcelind (kd) till justitieminis­tern
            om den nationella insatsstyrkan
          </p>
        </div>
        <div type="ipqSubmissionInfo">
          <p xml:id="i-2sDTxoFtbUR5ECkinvcsWw">
            Inkom den 18 februari : Besvarad den 19 mars Prot. 1998/99:72
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RMBMzzLSJmRM7WpAGXw84s">
            I böljan av 1990-talet beslutades att svensk polis skulle förses
            med en insatsstyrka mot terrorism. Denna nationella insatsstyrka
            integrerades efter riksdagsbeslut 1996 med den särskilda insatsstyrkan
            (piketen) inom Polismyndigheten i Stockholms län. Vid inrättandet
            av den nationella insatsstyrkan gällde att den endast fick utnyttjas
            vid terroraktioner och att beslut om att styrkan skulle sättas
            in skulle fattas av regeringen. Den första begränsningen gäller
            fortfarande medan beslut om att ta den natio­nella insatsstyrkan
            i anspråk numera skall fattas av Rikspolisstyrelsen.
          </p>
          <p xml:id="i-Gjpyf1Bt3RJ3BuJZh6HoZN">
            När förslaget att integrera den nationella insatsstyrkan med
            Stock­holmspolisens piketstyrka behandlades framfördes att det
            fanns flera risker med en sådan förändring. En fråga, som diskuterades,
            var risken för att konkurrensen med det dagliga polisiära arbetet
            skulle ta över och därmed minska möjligheterna att vidmakthålla
            den speciella kompetens som är en förutsättning för att en nationell
            insatsstyrka skall vara motive­rad. En annan fråga var hur man
            skulle hålla isär de olika roller en och samma polis har när han
            eller hon uppträder som en del av en piketstyrka från när han
            eller hon uppträder som en del av den nationella insatsstyr­kan.
            De som förespråkade en integration påpekade bl.a. att medlemmarna
            i den nationella insatsstyrkan aldrig skulle arbeta som en enhetlig
            grupp i andra fall än vid antiterroristaktioner.
          </p>
          <p xml:id="i-HAMG47c7T5FJ94ptwRw33d">
            Vid behandlingen diskuterades också behovet av att kunna använda
            den speciella kompetens som byggts upp vid andra allvarliga händelser
            utöver vid terroraktioner. Det kunde exempelvis vara vid gisslandraman.
          </p>
          <p xml:id="i-WG38q7a3DCJedh6zecNckE">
            Den senaste tiden har den nationella insatsstyrkans situation
            upp­märksammats. Möjligheten till utbildning och investering i
            utrustning har försämrats. Efter integrationen har omsättningen
            inom styrkan varit stor, vilket är dyrt och till skada för kompetensen
            inom styrkan. Chefen för enheten har omplacerats för att utreda
            styrkans framtid. Samme chef har ett mycket gott renommé inte
            bara i Sverige utan även i andra länder, som utnyttjat hans kompetens.
          </p>
          <p xml:id="i-M56cFTfZTbJMrRWdToRc8c">
            Helt nyligen sattes den nationella insatsstyrkan in vid ockupationen
            av Greklands ambassad. Denna ockupation måste rimligen betraktas
            som en terroraktion, men trots detta fattades beslut om att sätta
            in styrkan inte av Rikspolisstyrelsen utan av länspolischefen.
          </p>
          <note xml:id="i-CYNQ6yAXrecpuUCUmT1crk" type="margin">
            Interpellationer1998/99:1 -370
          </note>
          <note xml:id="i-SnPSVB7aoyqPXpzjwHjevY" type="pageNumber">
            197
          </note>
          <note xml:id="i-BX1uSjZLc8pnEGJ3ek2kMW" type="margin">
            Interpellationer1998/99:1 -370
          </note>
          <note xml:id="i-UcYzzaU6kbE498UpZLum19" type="pageNumber">
            198
          </note>
          <p xml:id="i-DJP3usHFe1TzNqjksHZ8BW">
            Rent allmänt kan frågan ställas om den utveckling för och hantering
            av insatsstyrkan som vi i dag ser är ett tecken på att styrkan
            skall av­vecklas, om det finns någon strategi för dess utveckling
            eller avveckling. Jag önskar därför svar på följande frågor:
          </p>
          <p xml:id="i-DLnDHKhdo33jmPd4DySvCv">
            Avser justitieministern se till att den nationella insatsstyrkan
            blir kvar som en nationell resurs vid särskilt krävande insatser
            eller avser justitie­ministern avveckla den?
          </p>
          <p xml:id="i-YANkTrkWRqBYF8ARxztCAQ">
            Är det regeringens mening att det inte finns behov av att använda
            den nationella insatsstyrkan vid andra allvarliga händelser än
            terroraktioner?
          </p>
        </div>
      </div>
    </body>
  </text>
</TEI>
