<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0265">
  <teiHeader>
    <fileDesc>
      <titleStmt>
        <title>preimplantatorisk genetisk diagnostik</title>
        <author>Chatrine Pålsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:265 av Chatrine Pålsson (kd) till socialministern om preimplantatorisk genetisk diagnostik</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_285.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_286.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_287.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Chatrine Pålsson (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-WJM6edqhGfBK1ijhNxfgoj</idno>
          </person>
          <person gender="woman">
            <persName>Margot Wallström</persName>
            <idno>i-aihY66rhb8LqCkSn8GhKt</idno>
            <state type="partyAffiliation" ref="Q105112"/>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-J2n7FpFRYcKfduPxWu2VJS" corresp="i-WJM6edqhGfBK1ijhNxfgoj">
          <date when="1999-04-16"/>
        </correspAction>
        <correspAction type="received" xml:id="i-Ec6oNPtt7i3ieqmAU13ggL">
          <note>date unknown</note>
          <name who="i-ESKbhHz2VETwMj9meYcmxk">Lars Engqvist</name>
        </correspAction>
        <correspAction type="questionStatus" subtype="answered" xml:id="i-3U3DNhh86NKjdRFRm87JGu">
          <note>Besvarad</note>
        </correspAction>
        <correspAction type="answered" xml:id="i-AvN4LTU21wr4SyUACZ9XqM">
          <date when="1998-05-04"/>
        </correspAction>
        <correspContext corresp="i-AvN4LTU21wr4SyUACZ9XqM">
          <ref type="record" target="prot-199899--090">Prot. 1998/99:90</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QGvpoH5AAgjsUVm2W3Ved">
            Interpellation 1998/99:265 av Chatrine Pålsson (kd) till socialministern
            om preimplantatorisk genetisk diagnostik
          </p>
        </div>
        <div type="ipqSubmissionInfo">
          <p xml:id="i-SEWt9kGqcfR3NT6jtcqJNY">
            Inkom den 16 april : Besvarad den 4 maj Prot. 1998/99:90
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5JE1CHUnwx8itkuDLsKqx1">
            Med genteknikens utveckling följer allt större möjligheter att
            dia­gnostisera anlag för ärftliga sjukdomar. När fosterdiagnostiken
            använder gentekniken söks genetiska skador på fostret. Eftersom
            ytterst sällan en behandling kan erbjudas får kvinnan efter genomförd
            diagnostik välja mellan att fullfölja graviditeten eller att avbryta
            den. Preimplantatorisk genetisk diagnostik (PGD) har ökat på grund
            av den allt vanligare an­vändningen av in vz/ro-fertilisering
            (IVF). I takt med att kartläggningen av den mänskliga arvsmassan
            fortskrider ökar också möjligheterna för genetisk diagnostik.
            Gendiagnostik behöver inte gälla sjukdomsanlag utan man kan fastställa
            kön och i allt snabbare takt även andra egenska­per.
          </p>
          <p xml:id="i-S2ehW6NCu4idzHgsBSqBp3">
            I denna verksamhet ryms stora etiska problem. Uppfattningen att
            alla människor har samma okränkbara värde är djupt förankrad i
            vårt land. Detta värde har vi i egenskap av att vara människa.
            Det påverkas inte av ras, kön, ålder eller status. Ökade möjligheter
            att tidigt diagnostisera sjukdomsanlag kan lätt leda till att
            vi värderar människor olika. Det gäl­ler inte bara det anlagsbärande
            fostret utan även människor som lever i samhället med just den
            sjukdom eller det funktionshinder vars anlag nu kan diagnostiseras
            i fosterlivet.
          </p>
          <p xml:id="i-QPQBKgJc9HdpoG3vBwYAq6">
            Sveriges regering och riksdag manade enhälligt till stor restriktivitet,
            när frågan om PGD senast behandlades. I propositionen 1994/95:142
            Fosterdiagnostik och abort skrev regeringen följande om PGD:
          </p>
          <p xml:id="i-A39eS8E5ANCYrczEZwwpBd">
            Med hänsyn till metodens karaktär anser vi att den bör användas
            med stor restriktivitet. Enligt regeringens mening bör preimplantatorisk
            dia­gnostik endast användas för diagnostik av allvarliga, progressiva,
            ärftliga sjukdomar som leder till tidig död och där ingen bot
            eller behandling finns. Könsbestämning bör endast få göras om
            det sker som ett led i diagnostik av en könsbunden ärftlig sjukdom
            för vilken bot eller behand­ling saknas (29-30).
          </p>
          <p xml:id="i-H5Bv4kdEz38mcvLCxHKZ3g">
            Vidare bedömde regeringen att det var ”tillräckligt att Socialstyrelsen
            utformar allmänna råd i enlighet med av riksdagen antagna riktlinjer”
            (s. 19).
          </p>
          <p xml:id="i-8iCQ7AQbkphe6PXrv3SamA">
            I betänkandet 1994/95:SoU18 Fosterdiagnostik, abort m.m. skrev
            so­cialutskottet:
          </p>
          <p xml:id="i-96RbU2YVchktefYxCtBUpn">
            Utskottet delar uppfattningen i propositionen och motion So28
            (kds) att preimplantatorisk diagnostik måste användas med stor
            restriktivitet och endast för par med anlag för någon svår genetisk(t)
            betingad sjuk­dom eller kromosomavvikelse. Diagnostiken skall
            inriktas mot allvarliga, progressiva, ärftliga sjukdomar som leder
            till tidig död och där ingen bot eller behandling finns. Könsbestämning
            skall endast få göras om det är medicinskt motiverat. Socialstyrelsen
            kommer enligt propositionen att få regeringens uppdrag att noga
            följa utvecklingen och rapportera om den fortsatta tillämpningen.
            Utskottet anser att såväl regeringen som Social­styrelsen noga
            bör följa upp hur de föreslagna riktlinjerna för fosterdia­gnostik
            fungerar i praktiken. Regeringen bör om det behövs återkomma till
            riksdagen med förslag till ändringar i riktlinjerna. Med det ovan
            sagda förordar utskottet att riksdagen godkänner vad regeringen
            anfört om riktlinjer för fosterdiagnostik. Motionerna So26 (v),
            So27 (mp) yrkande­na 1, 6 och 7, So28 (kds) yrkandena 2 och 3
            samt So497 (s) är i huvud­sak tillgodosedda och avstyrks.
          </p>
          <p xml:id="i-WCab5VTbuURQu7mbp4kWiS">
            Den 1 mars gick remisstiden ut för Socialstyrelsens rapport Genetik
            i hälso- och sjukvården med underrubriken Kunskapsöversikt och
            vägled­ning vid etiska bedömningar. Den grundläggande människosynen
            om alla människors lika värde anses alltjämt vara oomtvistad i
            Sverige. Vidare redovisas regeringens hållning och riksdagens
            beslut att PGD ”bör an­vändas med stor restriktivitet och endast
            användas för diagnostik av allvarliga, progressiva, ärftliga sjukdomar
            som leder till tidig död och där ingen bot eller behandling finns”
            (s. 20). På samma sida refererar SoS regeringens uppdrag att regeringens
            och riksdagens riktlinjer skall ligga till grund för Socialstyrelsens
            allmänna råd. De allmänna råd SoS utfär­dat, SOSFS 1997:20 berör
            emellertid inte PGD och enligt i frågan ansva­rigt medicinalråd
            avser inte SoS att heller framgent behandla PGD i all­männa råd
            efter regeringens och riksdagens riktlinjer.
          </p>
          <p xml:id="i-BSonGBUT5Wa1jWfgR4qzCs">
            Det finns mycket som talar för att indikationerna för PGD har
            vidgats från ”progressiva och dödliga” till ”många av de vanligaste
            genetiskt orsakade sjukdomarna” (s. 20). Detta kommenteras inte
            explicit i Social­styrelsens kunskapsöversikt utan ställs enbart
            mot regeringens hållning och riksdagens beslut. I linje med detta
            kommenteras ej heller det refere­rade förslaget i SBU-rapport
            139 angående prenatal screening. Där före­slås att ultraljudsundersökningen
            i tidig graviditet som tidigare primärt
          </p>
          <note xml:id="i-6swmTwE2K8yNHvf4Hz5i1z" type="margin">
            Interpellationer1998/99:1 -370
          </note>
          <note xml:id="i-K5mDxt4EmwSw1vUbm9kjrq" type="pageNumber">
            287
          </note>
          <note xml:id="i-DBNSekdQnvQRBAN8LqBUuS" type="margin">
            Interpellationer1998/99:1 -370
          </note>
          <note xml:id="i-TJV4GaN9LGMfj7Pta9SLzx" type="pageNumber">
            288
          </note>
          <p xml:id="i-Pr9HQHRmxWyaYmkkEhC9HU">
            avsett att bidra till en säker bedömning av graviditetslängd
            också re­kommenderas göras i akt och mening att upptäcka missbildningar
            (s. 16).
          </p>
          <p xml:id="i-9Fp9mTkYiya7iQt82Lw7R8">
            Nu föreslår SoS i samma kunskapsöversikt kapitel 8 Sammanfattande
            vägledning vid genetisk diagnostik att PGD ”bör ske efter samma
            prin­ciper som i fosterdiagnostik. Risken med diagnostiken måste
            alltid vägas in. Stark återhållsamhet bör råda tills mer erfarenhet
            har erhållits av preimplantatorisk diagnostik” (s. 32).
          </p>
          <p xml:id="i-DtL9uQ9Awdurw55iivbu5J">
            Nu har SoS dröjt länge med hanteringen och bedömt att några all­männa
            råd efter regeringens och riksdagens riktlinjer inte behövs. Där­med
            har SoS inte följt regeringens och riksdagens beslut. Utskottet
            skrev i ovan refererade betänkande att ”Regeringen bör om det
            behövs åter­komma till riksdagen med förslag till ändringar i
            riktlinjerna”. Uteblivna allmänna råd från SoS och den i praktiken
            tillåtande attityden i ovan refererade skrivelse leder av allt
            att döma till motsatt utveckling än den av regering och riksdag
            önskade.
          </p>
          <p xml:id="i-SqVeWGdhWH7z8pneD5aFrX">
            I praktiken kan SoS hantering innebära att en glidning av PGD-praxis
            sker, vilket öppnar för en generell screening av ärftligt betingade
            sjuk­domar i akt och mening att möta diagnosen med abort. Vi förefaller
            vara på väg in i ett nytt vårdparadigm, där ”vården” kan komma
            att innebära elimination av den sjuka individen. Vi har då fört
            in en allvarlig och kontraproduktiv praxis i sjukvården, som är
            ett avsteg från den männi- skovärdesprincip vi alla säger oss
            värna. Denna praxis utgör ett hot såväl mot människan i hennes
            tidigaste stadium som mot den svaga och sjuka vuxna människan.
            Människovärdet re lati vi seras.
          </p>
          <p xml:id="i-DfMpuPATfKstt1ezvigNZh">
            Mot denna bakgrund vill jag fråga statsrådet:
          </p>
          <p xml:id="i-GPR6cnDFZedCLJnFFe3iLL">
            Vilka åtgärder avser regeringen vidta för att säkerställa att
            riksdagens beslut och intentioner om PDG följs?
          </p>
          <p xml:id="i-4AEgV5XFbtkCscRc7f5mnP">
            Vilka åtgärder avser regeringen vidta för att säkerställa att
            människo- värdesprincipen ligger till grund för alla diagnostiska
            och terapeutiska insatser från livets början till dess slut?
          </p>
        </div>
      </div>
    </body>
  </text>
</TEI>
