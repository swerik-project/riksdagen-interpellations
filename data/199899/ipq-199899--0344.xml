<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0344">
  <teiHeader>
    <fileDesc>
      <titleStmt>
        <title>ökad rättvisa i världen</title>
        <author>Elver Jonsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:344 av Elver Jonsson (fp) till utrikesministern om ökad rättvisa i världen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_367.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_368.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Elver Jonsson (fp)</persName>
            <state ref="unknown" type="partyAffiliation">
              <desc>fp</desc>
            </state>
            <idno>i-Gcjbk3nJyjWXPaa2dm3MFR</idno>
          </person>
          <person gender="woman">
            <persName>utrikesministern</persName>
            <idno>i-SySN6qMqpcrxHXHJgwvJdT</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7GDHaeNMzFhwGVzZJrjcu5" corresp="i-Gcjbk3nJyjWXPaa2dm3MFR">
          <date when="1998-04-30"/>
        </correspAction>
        <correspAction type="received" xml:id="i-KrEkFsixrxG78J8MEo3xXj">
          <note>date unknown</note>
          <name>utrikesministern</name>
        </correspAction>
        <correspAction type="questionStatus" subtype="answered" xml:id="i-9ETohQzJoj2p2CSLawonQ6">
          <note>Besvarad</note>
        </correspAction>
        <correspAction type="answered" xml:id="i-2zp92xoyLSV8dG15kevyYy">
          <date when="1998-05-18"/>
        </correspAction>
        <correspContext corresp="i-2zp92xoyLSV8dG15kevyYy">
          <ref type="record" target="prot-199899--095">Prot. 1998/99:95</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TjqEh9mVutHWPXPy7eoTwT">
            Interpellation 1998/99:344 av Elver Jonsson (fp) till utrikesministern
            om ökad rättvisa i världen
          </p>
        </div>
        <div type="ipqSubmissionInfo">
          <p xml:id="i-2TLs62tiEU9hhd9opPkFXh">
            Inkom den 30 april : Besvarad den 18 maj Prot. 1998/99:95
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JSwEqKxhiLZKTEbAzXfgdS">
            Under den koloniala frigörelseprocessen under 1960- och 70-talen
            talades det mycket om ”en ny ekonomisk världsordning”. Det fanns
            en optimism bland de nya självständiga staterna om att inte bara
            få bestäm­ma över sin egen nya nation utan också att få ta del
            av den samlade till­växten och välfärden i en omfattning som tidigare
            inte varit möjlig.
          </p>
          <p xml:id="i-4Gy3zFMtDetaX8S3HuX43r">
            Utvecklingen har tyvärr gått åt ett annat håll. Flera tiotal
            av de fatti­gaste länderna har fått kraftigt ökade skulder till
            andra länder på de se­naste 20 åren. En enorm skuldbörda som leder
            till kris inte bara ekono­miskt utan också socialt och mänskligt.
            Trots att FN:s deklaration om de mänskliga rättigheterna som har
            gällt i 50 år i ett antal artiklar slår fast - för oss i den rika
            delen av världen - självklarheter så har detta inte kom­mit stora
            delar av människor i fattiga länder till del. FN-artiklarna tar
            upp hur vi borde förhålla oss till varandra när det gäller att
            ha respekt för andra människors rättigheter. Artikelbudskapen
            tar också upp frågor om ekonomisk rättvisa, om en god levnadsstandard
            för egen och familjens hälsa och välbefinnande. Tydliggör att
            det handlar om mat och kläder, om bostad, hälsovård och ”nödvändiga
            sociala förmåner”.
          </p>
          <p xml:id="i-TbJwCLMnve95RfDQ7gHzgt">
            Inte heller undervisningens betydelse är undanhållen i FN-artiklama.
            Man slår där fast att det skall vara en kostnadsfri undervisning
            när det gäller grundläggande utbildning.
          </p>
          <p xml:id="i-GhwDypTQrrGzg1tZ1nsNoS">
            Det kan med fog hävdas att vi haft en alltför svag debatt i vårt
            land om att i olika internationella forum driva det som världssamfundet
            är överens om. Vår debatt är ofta alltför svag och det kan också
            sägas att inte heller regeringen har haft en tydlig markering
            och drivit frågor med den kraft som anstår ett välfärdsland med
            stolta traditioner inom t.ex. biståndspolitiken. Det finns därför
            anledning för svenska regeringen att pröva sin egen roll i sammanhanget.
            Delaktigheten i FN:s säkerhetsråd är visserligen överspelad för
            denna gång men Sverige har ju möjligheter att driva frågan både
            i generalförsamlingen och i andra informella FN- kontakter för
            att inte tala om dess möjlighet att driva på inom EU:s och Nordiska
            rådets ram. I Sveriges roll som ordförandeland i Europaunionen
            finns anledning att också väga in den uppgiften att också få med
            sig de västeuropeiska stater som onekligen hör till de mest välsituerade
            i värl­den.
          </p>
          <p xml:id="i-MXwFb62w5Ncn3y2fQnzC8V">
            Inom ramen för Jubel 2000 har en svensk kampanj aktualiserat
            de stora orättvisorna i världen. Man har siktat in sig framför
            allt på den skuldkris som drabbar världens fattigaste länder.
            Man föreslår en mer hållbar och rättvis utveckling med bl.a. en
            engångsavskrivning av den del av de fattigaste ländernas skuld
            som klassas som obetalbar. Bakom kam­panjen står över 50 organisationer
            från kyrkor, biståndsorganisationer, fackförbund och andra folkliga
            rörelser med internationell solidaritet på programmet. För egen
            del tror jag att Sverige, dess regering och riksdag inte längre
            kan skylla på andra. Vi måste ta frågan om mänskliga rättig­heter
            - i hela dess vidd - på djupaste och framför allt djupare allvar.
            Vårt eget bord behöver ”städas” och få oss att inse att också
            vi svenskar har en
          </p>
          <p xml:id="i-MxnXg8Hn8m2mWTgQop4Ws7">
            moralisk skuld gentemot de fattiga som ofta genom, ibland orättfärdiga,
            andra gånger oförmånliga handelsvillkor, nästan alltid har haft
            ett un­derläge mot den rika omvärlden.
          </p>
          <p xml:id="i-YNKTLtwUuab7zwwS7VtBmb">
            En grundläggande linje för en värld i harmoni är att det råder
            fred. Säkerhetspolitik, diplomati, men också militära insatser
            kan i vissa lägen bli nödvändiga. Men vi måste besinna att långsiktiga
            fredsfrågor har en mycket större och vidare dimension än enbart
            ”kulor och krut”. I ett långsiktigt fredsarbete ingår den ekonomiska,
            sociala och humanistiska välfärden. Att de fattigaste länderna
            i vår värld fortfarande är slagna i fattigdom är ett stort misslyckande
            för de rika och ledande staterna i världen. Vi har globalt sett
            haft en fantastisk teknisk utveckling sedan andra världskriget.
            Men vår förmåga till fredlig och mänsklig samlevnad har inte utvecklats
            på motsvarande goda sätt.
          </p>
          <p xml:id="i-F9scFVUqvNgvAwgxVagwtH">
            Det finns anledning att positivt ta till sig kampanjen Jubel
            2000 som i nästan 100 länder har en liknande opinionsinsats. I
            sommar skall resul­tatet överlämnas till G 8-ledama vid deras
            möte i Köln.
          </p>
          <p xml:id="i-Ahx4qADi378SNEMo6XEpTN">
            Det skulle vara en seger för goda krafter om den rika delen av
            världen dit inte minst Sverige och Norden hör kunde lägga en ny
            och värdigare grund för ett nytt sekel. Det skulle inte bara ge
            världens miljoner och miljarder fattiga ett anständigare och rikare
            liv. Det skulle också innebära ekonomiska och sociala fördelar,
            som skulle innebära en mera human, mänsklig tillvaro i vår värld.
          </p>
          <p xml:id="i-J9MYiGbVrmnPgdp9SfLxUa">
            Jag vill med anledning av det anförda ställa följande frågor
            till utri­kesministern:
          </p>
          <p xml:id="i-9wALiFzKNTRUFBEpGURUT8">
            1. På vilket sätt är regeringen beredd att inom EU hårt driva
            frågan om förbättringar för fattiga länder och att ha en särskild
            plan då frågan kan intensifieras då Sverige kommer att vara ordförandeland
            inom Europeiska unionen?
          </p>
          <p xml:id="i-BPg9S3kV89XiHwfqcKk7Ey">
            2. Vilka initiativ är regeringen beredd att ta i avsikt att medverka
            i en skuldavskrivning i linje med kampanjens, Jubel 2000, önskan
            om mer rättvisa förhållanden i världen?
          </p>
          <p xml:id="i-L7z9YomMJ7pbBysWSDDEj8">
            3. Avser regeringen att ompröva det nedprutade biståndet och
            snabbare uppnå den sedan länge utlovade biståndsnivån om 1 % av
            BNI?
          </p>
        </div>
      </div>
    </body>
  </text>
</TEI>
