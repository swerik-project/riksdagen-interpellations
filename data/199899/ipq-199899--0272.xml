<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0272">
  <teiHeader>
    <fileDesc>
      <titleStmt>
        <title>skattetillägg</title>
        <author>Carl Fredrik Graf (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:272 av Carl Fredrik Graf (m) till finansminis­tern om skattetillägg</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_293.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_294.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Carl Fredrik Graf (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-8d1Y8z9sPbywJy42Y7Roqc</idno>
          </person>
          <person gender="man">
            <persName>Erik Åsbrink</persName>
            <idno>i-76vYpYSFxb4errTa7fe3WJ</idno>
            <state type="partyAffiliation" ref="Q105112"/>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7xohnRFqZG2Cn1V6gRH94k" corresp="i-8d1Y8z9sPbywJy42Y7Roqc">
          <date when="1999-04-21"/>
        </correspAction>
        <correspAction type="received" xml:id="i-3YpTrHbc4WkuuzBaguFQcB" corresp="i-A5R84cTmpky3NHJ7nLKaEt">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-PQp9bbJ3TBfQXD581iVyds">
          <note>Besvarad</note>
        </correspAction>
        <correspAction type="answered" xml:id="i-THQn2QZEpE9CfM83vbJ7Lb">
          <date when="1998-05-04"/>
        </correspAction>
        <correspContext corresp="i-THQn2QZEpE9CfM83vbJ7Lb">
          <ref type="record" target="prot-199899--090">Prot. 1998/99:90</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NWxYQztqnSapB1pKcDPpko">
            Interpellation 1998/99:272 av Carl Fredrik Graf (m) till finansminis­tern
            om skattetillägg
          </p>
        </div>
        <div type="ipqSubmissionInfo">
          <p xml:id="i-THCN3A6bgiMnicTFmxpvtj">
            Inkom den 21 april : Besvarad den 4 maj Prot. 1998/99:90
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SkrtLj1ByZWEfggdRqwbgp">
            Det är allmänt känt att medborgaren befinner sig i ett underläge
            i för­hållande till skattemyndigheterna i flera olika avseenden.
            Skattetillägg är en administrativ sanktion som gör det möjligt
            för myndigheterna att sätta mycket kraftfull press på landets
            skattebetalare. Skattetillägg enligt taxe­ringslagen utgår enligt
            huvudregeln med 40 %, beträffande mervärde­skatt är motsvarande
            siffra i regel 20 %. Skattetillägg påförs om skatte­myndigheterna
            anser att den skattskyldige lämnat felaktiga eller ofull­ständiga
            uppgifter. Det förutsätts varken uppsåt eller oaktsamhet. Det
            finns ingen begränsning av hur stort ett skattetillägg kan bli.
            Skattetilläg­gen kan därmed komma att nå nivåer som vida överstiger
            högsta möjliga böter som en vanlig domstol kan döma till.
          </p>
          <p xml:id="i-zixEiwBdjDCurNeiXxLro">
            Jag har under årens lopp vid flera tillfällen uppmärksammats
            både av enskilda och företrädare för företagens organisationer,
            på de problem som finns med skattetillägg. Jag vill nämna ett
            aktuellt exempel. Ett företag som redovisat mervärdeskatt i särskild
            självdeklaration har inte redovisat denna skatt på deklarationens
            sida 1. Av räkenskapsschemat, som bifogas deklarationen, framgick
            emellertid hur stor mervärdeskat­teskulden var. Företaget har
            således inte haft något uppsåt att undanhålla skatt.
          </p>
          <p xml:id="i-Jyc3xCDvtMiFNZDQDVqg57">
            Skattemyndigheten beslutade dock om skattetillägg, emellertid
            med 10 % i stället för 20 % eftersom uppgiften ”har rättats eller
            skulle kunna ha rättats med ledning av kontrollmaterial som normalt
            är tillgängligt för skattemyndigheten”. I det aktuella fallet
            utgick skattetillägg med
          </p>
          <p xml:id="i-BGv2MYoahNYHJXsLrNuRM9">
            22 569 kr. Trots att det saknades uppsåt och trots att det varit
            möjligt för SKM att rätta uppgifter så blir det en mycket kraftig
            sanktion. Jag skulle kunna redovisa fler exempel av samma karaktär.
          </p>
          <p xml:id="i-74qNeCtKN9Cc5vTMraQrkS">
            Ett annat typfall där skattetillägg kan förekomma är när ett
            företag missar att bruttoredovisa moms även i sådana fall där
            summan av in- och utgående moms är lika stor och ett misstag inte
            leder till skatteskuld. Detta är vanligt inte minst vid handel
            mellan EU-länder. Ett stort belopp kan leda till mycket stora
            skattetillägg eftersom det sker en ren procent­beräkning.
          </p>
          <p xml:id="i-WSvwAq7CAJ8p59JnRdXSJx">
            Det kan också ifrågasättas om skattetilläggen står i överensstämmelse
            med Europakonventionens artikel 6. Detta visar behovet av en grundläg­gande
            reformering av denna sanktionsform. Jag är medveten om att en
            utredning arbetar med frågan, men det finns likväl all anledning
            att dis­kutera saken redan nu, och regeringen bör inte vara främmande
            för del­lösningar.
          </p>
          <p xml:id="i-Lv5nPwq7qtNk49uqLPjhx">
            Skattetilläggen är ett instrument som på ett alltför kraftfullt
            sätt ger myndigheterna ett övertag i förhållande till medborgarna.
            Enligt min mening bör nuvarande ordning avskaffas helt. I avvaktan
            på att detta sker bör emellertid vissa omedelbara åtgärder vidtas.
          </p>
          <p xml:id="i-2vH1Mfz8mNb3gLCZGWaFrr">
            Jag vill ställa följande frågor till finansministern:
          </p>
          <p xml:id="i-AWDNnbgFpUaZqjkCW9tNKU">
            1. Vilka åtgärder är finansministern beredd att vidta för att
            avskaffa skattetilläggen i fall då myndigheterna skulle kunna
            rätta uppgifter med ledning av tillgängligt kontrollmaterial?
          </p>
          <p xml:id="i-FBGQZdnuv2WxvzmdnkRq4m">
            2. Vilka åtgärder är finansministern beredd att vidta för att
            slopa skatte­tillägg vid periodiseringsfel?
          </p>
          <p xml:id="i-2p5pSP72Rm5WTf69K4aVVk">
            3. Vilka åtgärder är finansministern beredd att vidta för att
            avskaffa skattetillägg vid redovisning av EU-moms?
          </p>
          <p xml:id="i-PoWvDVehgFtu8TKDLR6yQe">
            4. Vilka åtgärder är finansministern beredd att vidta för att
            säkerställa att de svenska reglerna om skattetillägg, utan minsta
            tvekan, skall stå i överensstämmelse med Europakonventionen?
          </p>
        </div>
      </div>
    </body>
  </text>
</TEI>
