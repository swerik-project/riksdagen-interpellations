<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0121">
  <teiHeader>
    <fileDesc>
      <titleStmt>
        <title>den regionala utvecklingen</title>
        <author>Lennart Daléus (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:121 av Lennart Daléus (c) till statsministern om den regionala utvecklingen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_132.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_133.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_134.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_135.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lennart Daléus (c)</persName>
            <state ref="Q110832" type="partyAffiliation">
              <desc>c</desc>
            </state>
            <idno>i-GSfuaZB2iKY7EQ9cNr63sp</idno>
          </person>
          <person>
            <persName>statsministern</persName>
            <idno>i-3kVCtR7mCK6mW2F6oaBMR14</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PQPsTZLzp7g3nVXGTZmEnk" corresp="i-GSfuaZB2iKY7EQ9cNr63sp">
          <date when="1999-01-28"/>
        </correspAction>
        <correspAction type="received" xml:id="i-NfHczii2ZLXeZFWS9RPstg">
          <note>date unknown</note>
          <name>statsministern</name>
        </correspAction>
        <correspAction type="questionStatus" subtype="answered" xml:id="i-YVtQx9gdJQGiGDKzNFuxjp">
          <note>Besvarad</note>
        </correspAction>
        <correspAction type="answered" xml:id="i-YQRcgC98SmJPMbduRH7gpN">
          <date when="1998-03-02"/>
        </correspAction>
        <correspContext corresp="i-YQRcgC98SmJPMbduRH7gpN">
          <ref type="record" target="prot-199899--061">Prot. 1998/99:61</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ApkeNNZqaeCdUJcCt9uC5G">
            Interpellation 1998/99:121 av Lennart Daléus (c) till statsministern
            om den regionala utvecklingen
          </p>
        </div>
        <div type="ipqSubmissionInfo">
          <p xml:id="i-3x8T72Ckft5oPaxQifd9jQ">
            Inkom den 28 januari : Besvarad den 2 mars Prot. 1998/99:61
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7cg3TesfsDpCjwMkVqJ6mS">
            Under lång tid har befolkningsutvecklingen gått åt fel håll.
            Migratio- nen inom Sverige har varit betydande. De större orterna
            lockar till sig människor, ofta yngre, och inflyttningen är betydande.
            Nästan undan­tagslöst är det småorterna och landsbygden som fått
            vidkännas befolk- ningsminskning och har fått göra det under längre
            tid.
          </p>
          <note xml:id="i-57WvkdgY8zopDYcj89UHtM" type="margin">
            Interpellationer1998/99:1 -370
          </note>
          <note xml:id="i-Govkp3Q55tZSVJepJuwdt" type="pageNumber">
            133
          </note>
          <note xml:id="i-9gPijzar2prwwKQmUVfFUQ" type="margin">
            Interpellationer1998/99:1 -370
          </note>
          <note xml:id="i-WKYuzAfmpnAJcifMHwLt2j" type="pageNumber">
            134
          </note>
          <p xml:id="i-RPannspN9qgqDFJ1BZYs7z">
            Det pågår en tudelning av Sverige. Samtidigt som de större tätorterna
            blir tätare och tätare blir glesbygden glesare och glesare. 1998
            var inget undantag. Ca 210 av landets 289 kommuner tappade befolkning.
            Denna utveckling leder till uppenbara problem. Befolkningsutvecklingen
            har en dubbelhet. Det är inte bara på landsbygden som problemen
            uppstår. Stockholmsområdet kan beräknas öka med ca 20 000 personer
            per år. På drygt en tioårsperiod innebär detta en befolkningsökning
            motsvarande hela Kalmar län. Priset för en sådan utveckling är
            överhettning, försäm­rad miljö och framkomlighet samt ytterligare
            krav om nya motorleder.
          </p>
          <p xml:id="i-DqathmSuUG378LDe1fmvNd">
            På många orter är det de yngre som flyttar, inte sällan för att
            få arbete eller utbildning eller ett rikare kulturutbud. Kvar
            blir de äldre och de arbetslösa. En nedåtgående spiral uppstår.
            I takt med att människor flyt­tar eroderas skatteunderlaget, vilket
            gör att kommunerna tvingas avskeda och försämra servicen vilket
            gör att än fler flyttar. Detta mönster måste brytas. Samtidigt
            som vi riskerar att få överhettning på ett fåtal ställen kommer
            gjorda investeringar på andra håll inte att kunna utnyttjas fullt
            ut. Detta är ett slöseri med Sveriges realkapital.
          </p>
          <p xml:id="i-61itE9GbWjZrq2VsNwTnJn">
            Under alltför lång tid har flyttlassen fått rulla. Enligt Centerpartiets
            mening är nu situationen så allvarlig att vi efterlyser särskilda
            åtgärder för att vända utvecklingen. Om inget görs kommer den
            regionala utveck­lingen att gå i stå. Alla fagra formuleringar
            om att hela Sverige skall leva kommer att stanna vid formuleringar
            utan substantiellt innehåll. Det är nu som vi måste gå från ord
            till handling.
          </p>
          <p xml:id="i-BNaqd1gTFkvDLRX3B5CxEV">
            Hittills har inte regeringen förmått ta till sig de alarmerande
            siffror som befolkningsutvecklingen ger vid handen. Det behövs
            nu både akuta åtgärder och en strategi för att vända utvecklingen.
          </p>
          <p xml:id="i-HiEE8CR2nPafPMDRvT4Tnn">
            Min vision är att alla människor oavsett vilken utbildning man
            har i princip skall kunna ha möjlighet att bosätta sig och kunna
            arbeta från vilken ort man vill. IT kan ge småorterna fördelar.
          </p>
          <p xml:id="i-L6oMnZQ36RcSiag98aBciC">
            Telekommunikationerna spelar en avsevärd roll för möjligheterna
            att bo utanför de större städerna. Om distansutbildning och distansarbete
            skall utvecklas är det fundamentalt att det finns god tillgång
            till avance­rade teletjänster till rimligt pris. Så är inte fallet
            i dag. Kostnaderna för ISDN-anslutning varierar från några tusenlappar
            upp till hundratusentals kronor. Inom kort kommer bredbandskommunikation
            att vara nödvändig. Utbyggnaden av bredband som fiberoptiken kommer
            att ske främst i städerna, här finns det kommersiella underlaget.
            För landsbygden kom­mer det att ta tid och det kommer att kosta
            stora summor för den enskil­de. Staten måste här ta sitt ansvar
            att göra IT-samhället tillgängligt för alla i hela landet. Staten
            kommer via privatisering av Telia att få in bety­dande belopp.
            Delar av detta borde gå till investeringar i ökad tillgäng­lighet
            för alla - en digital allemansrätt.
          </p>
          <p xml:id="i-E8FeD2PjLpz4Nv5r9vCutA">
            I hela landet finns det tusentals eldsjälar och utvecklingsgrupper
            med både ideér och engagemang för den egna bygdens framtid och
            utveck­ling. Dessa ca 3 500 utvecklingsgrupper gör ett enormt
            arbete. Detta arbete kan mycket väl formeras genom exempelvis
            EU-medel, om det finns medel för lokala och kommunala utvecklingsprojekt.
            Som en snabb åtgärd bör staten kunna ställa extra medel till förfogande
            för otraditio­nella insatser och för lokala och kommunala utvecklingsavtal.
          </p>
          <p xml:id="i-5jrhtz2CGsV67ZDjqaSGAH">
            En förutsättning för att människor skall kunna bo kvar där de
            önskar är att det finns en offentlig såväl som en kommersiell
            grundservice. Ty­
          </p>
          <p xml:id="i-54NpNkVHwaokwM8CerGSdT">
            värr har denna service försämrats kraftigt under senare år. Det
            bör på varje ort finnas en garanterad grundservice. Staten bör
            definiera denna och ansvara för att denna nivå vidmakthålls, samhället
            behöver dock inte vara utförare utan nya lösningar bör prövas.
          </p>
          <p xml:id="i-V8X6QzWUL9oxwnVfCXMSU3">
            Regering och riksdag har det övergripande ansvaret för att statliga
            verk, myndigheter och bolag tar regionalpolitiska hänsyn i sina
            verksam­heter. Tyvärr möts vi alltför ofta av signaler om att
            verk, myndigheter och bolag inte tar detta ansvar. Ofta förekommer
            nedläggningar och centraliseringar av verksamheter på ett sådant
            sätt att lokal service och viktiga arbetstillfällen försvinner
            på mindre orter. Därför bör förändring­ar i statlig verksamhet
            alltid föregås av regionalpolitiska konsekvensana­lyser och krav
            om samordning av olika verksamheter. Staten kan genom tydligare
            regionalpolitiska direktiv till myndigheter, verk och bolag skär­pa
            deras ansvar. Mer av statlig verksamhet bör kunna flyttas ut till
            regio- nalpolitiskt viktiga områden.
          </p>
          <p xml:id="i-MCTmhgjAHaGCojjBeNTWo">
            Småorterna är inte en tärande del av landet. Tvärtom. För att
            få en rättvis bild över statsbudgetens regionala fördelning borde
            det i budget­propositionen finnas en årlig redovisning av hur
            mycket medel som olika regioner årligen bidrar med till svensk
            ekonomi respektive hur mycket som återförs till olika regioner.
          </p>
          <p xml:id="i-U2AVCRitcY7JvLKzDE9hCi">
            Mot bakgrund av ovanstående vill jag fråga statsministern:
          </p>
          <p xml:id="i-XEGRm61nkSGi66QuwPdqSy">
            1. Är statsministern beredd att med tanke på de alarmerande siffrorna
            under våren återkomma till riksdagen med förslag till både akuta
            åt­gärder och en strategi för att vända den negativa utvecklingen?
          </p>
          <p xml:id="i-TSHDZZuHGT9tYpBQW3zNYP">
            2. Är statsministern beredd att vidta åtgärder för att det oavsett
            bostads­ort skall finnas en garanterad samhällelig grundservice?
          </p>
          <p xml:id="i-PdarNNhSu1XK5s1rvbF6rX">
            3. Är statsministern beredd att använda delar av de medel som
            försälj­ningen av Telia inbringar till investeringar i ökad tillgänglighet
            - en digital allemansrätt - för alla att kunna ta del av avancerade
            tele­kommunikationer med höghastighetsöverföring?
          </p>
          <p xml:id="i-U9VN54jPndWu14bErxrFYM">
            4. Är statsministern beredd att ställa extra medel till förfogande
            för mer otraditionella insatser och för lokala och kommunala utvecklingsav-
            tal?
          </p>
          <p xml:id="i-Ca8fMDEMdyUYhaagD1Z7rB">
            5. Är statsministern beredd att vidta åtgärder som förtydligar
            och stärker statsmaktens regionalpolitiska ansvar genom att tillse
            att statliga myndigheter, verk och bolag ges tydligare direktiv
            om regionalpoli­tiska åtaganden?
          </p>
          <p xml:id="i-HghkSigoM5R62KCRjG93s3">
            6. Kommer statsministern att tillse att mer av statlig verksamhet
            skall flyttas ut till regionalpolitiskt viktiga områden?
          </p>
          <p xml:id="i-Dtaw2aTScw4fP6szMeHkXp">
            7. Är statsministern beredd att vidta åtgärder för att det i
            budgetproposi­tionen årligen finns en bild över statsbudgetens
            regionala fördelning?
          </p>
          <note xml:id="i-DcRvbBY7t4ECcFVJSVovmz" type="margin">
            Interpellationer1998/99:1-370
          </note>
          <note xml:id="i-HUEfNMLgAX3xFmCJN7gvyD" type="pageNumber">
            135
          </note>
          <note xml:id="i-97tEg6Ny141PnQVEHFWZ36" type="margin">
            Interpellationer1998/99:1 -370
          </note>
          <note xml:id="i-2Hna3GdXHbiAfr5RBdm5rT" type="pageNumber">
            136
          </note>
        </div>
      </div>
    </body>
  </text>
</TEI>
