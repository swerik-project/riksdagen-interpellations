<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0166">
  <teiHeader>
    <fileDesc>
      <titleStmt>
        <title>tjänstesektorn och dess skatteregler</title>
        <author>Elver Jonsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:166 av Elver Jonsson (fp) till finansministern om tjänstesektorn och dess skatteregler</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_183.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_184.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Elver Jonsson (fp)</persName>
            <state ref="unknown" type="partyAffiliation">
              <desc>fp</desc>
            </state>
            <idno>i-Gcjbk3nJyjWXPaa2dm3MFR</idno>
          </person>
          <person gender="man">
            <persName>finansministern</persName>
            <idno>i-76vYpYSFxb4errTa7fe3WJ</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VR8XfpqcuntaXKKPmvxFx8" corresp="i-Gcjbk3nJyjWXPaa2dm3MFR">
          <date when="1998-02-12"/>
        </correspAction>
        <correspAction type="received" xml:id="i-Pdp6d8k3CrKXqtnWu16zV3">
          <note>date unknown</note>
          <name>finansministern</name>
        </correspAction>
        <correspAction type="questionStatus" subtype="unknown" xml:id="i-QudWLYSdMytuKUdYCNSuoB">
          <note>Förfallen</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6NYi7hjpz8KzrPwANvW4R4">
            Interpellation 1998/99:166 av Elver Jonsson (fp) till finansministern
            om tjänstesektorn och dess skatteregler
          </p>
        </div>
        <div type="ipqSubmissionInfo">
          <p xml:id="i-2zjL7meZeinBEaE3xTrfJU">
            Inkom den 12 februari Förfallen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BH8ciCPY8eFSk3QzjjR2F6">
            I varje land finns en s.k. informell ekonomi. I Sverige är den
            i växan­de. Det gäller i särskilt hög grad det som i dagligt tal
            kallas för den svarta marknaden. Ett högt skattetryck och familjernas
            ekonomiska läge torde vara en bidragande orsak därtill. I Sverige
            där vi har en hög för­värvsverksamhet - även bland kvinnorna -
            blir behovet av att anlita extern arbetskraft för s.k. hushållsnära
            tjänster alltmer aktuellt. Men det gäller även tjänster inom handel
            och övrigt näringsliv, kontor, sjukvård och servicenäringar i
            allmänhet. Korta arbetspass om någon eller några få timmar per
            dag, kortare vikariat eller inhopp vid sjukdom eller arbetsbe­lastning
            synes vara alltmer efterfrågade.
          </p>
          <p xml:id="i-NRMV2aaeCRvMXeBoz2SiWK">
            Ett antal företag har gått in för att ge service och tjänster
            för nämnda kategorier. Bemanningsföretagen är den mest expansiva
            branschen inom tjänstesektorn. Det gäller framför allt i storstäderna
            men även på lands­orten har det blivit alltfler företag som erbjuder
            tjänster för olika upp­dragsgivare. Vår beskattning av arbetskraft
            - som är en av de högsta i världen - bidrar till att det känns
            lockande att inte beskattas, att använda s.k. svart arbetskraft.
            Visserligen drabbas de som jobbar då inte av in­komstbeskattning
            men vederbörande ådrar sig andra nackdelar när det gäller att
            ha bristande försäkringsskydd och avsaknad av t.ex. ATP- poäng.
          </p>
          <p xml:id="i-4oyVnZxq4vPzrjaPBR97RW">
            Om en informell ekonomi och svart marknad tillåts växa sig stark
            för­rycks hela samhällsekonomin. Exempel från andra länder talar
            här sitt tydliga språk.
          </p>
          <p xml:id="i-J8xtufTa3eSCse9qhnSjVc">
            Just nu pågår skattesamtal mellan de politiska partierna i både
            det korta och långa perspektivet. Det vore angeläget att kunna
            enas om för­ändringar som gör att svartarbete skulle kunna elimineras
            eller åtminsto­ne kraftigt reduceras. Både för samhällsekonomins
            skull, för rättvisans skull och för de arbetstagare som är verksamma
            i tjänsteföretag.
          </p>
          <p xml:id="i-JXriQH4gPpzw3jnnbBkSU6">
            De tjänsteföretag som är seriösa och upprätthåller en strikt
            god etik och moral i affärshänseende lever i en synnerligen pressad
            situation. Många skäl talar för att statsmakten borde finna en
            form för skattelättna­der som gör att tjänster och service kunde
            efterfrågas av vanliga in­komsttagare. Detta känns särskilt angeläget
            då vi har en allmän hållning från politiskt håll att det skall
            vara fullt möjligt att förena både familj och yrke. Därför skulle
            det vara följdriktigt att möjligheterna ökade i prakti­ken, särskilt
            för de många unga familjerna. Framför allt skulle många kvinnor
            som får sin chans till en yrkeskarriär kunna ta den utan att för
            den skull behöva känna att de eftersätter ansvar för barn och
            hem. Up­penbart är att många familjer anser att tvätt och städning,
            enklare hus-
          </p>
          <p xml:id="i-Xf7KMCk1Pgn5S1F4bjgP4c">
            hållsarbete, trädgårdsskötsel m.m. ”stjäl dyrbar tid” från dem.
            Det känns angeläget att det snarast utformas en ordning som gör
            att det går att för­ena dessa olika intressen. Statsmakten kan
            inte passivt åse en utveckling där man å ena sidan sett ur ett
            jämställdhetsperspektiv uppmuntrar en hög förvärvsverksamhet men
            samtidigt inte underlättar utvecklandet av en marknad av hushållstjänster.
            I de familjer där det finns en ensamförälder är behovet definitivt
            inte mindre.
          </p>
          <p xml:id="i-H7wtGQ3zVbgscHZPv4AkGL">
            Ur arbetsmarknadspolitisk synpunkt skulle det vara angeläget
            att denna sektor tilläts växa i fullt legala former. Det skulle
            skapa arbetstill­fällen, det skulle ge skatteinkomster och det
            skulle också medföra ett anständigt skydd för den som anställs
            i sådan verksamhet. Här torde finnas utrymme för att hitta olika
            modeller. De tre partierna, Folkpartiet, Moderaterna och Kristdemokraterna,
            har gemensamt föreslagit en enkel modell som gör det möjligt att
            halvera det "vita priset" på hushållstjäns­ter. Förslaget kan
            utnyttjas även av den som inte är företagare. Men det viktiga
            är att man tar steg i rätt riktning och att statsmakten utformar
            en ordning som gör att det är ekonomiskt möjligt att efterfråga
            sådana servi­cetjänster som bevisligen är efterfrågade från alltfler:
            Det må vara ned­satt skatt på arbetskraft inom tjänstesektorn.
            Det kan vara momsbefrielse, helt eller delvis. Det kan vara en
            ordning där förmånsbeskattningen för dem som kan erhålla det via
            sin arbetsplats fick en relevant och hanterbar utformning.
          </p>
          <p xml:id="i-ArePKQB8qxwd5T9WyFbUwj">
            Hela komplexet och dessa frågor jag rest kräver snabba svar och
            en rask förändring. Annars riskerar vi att hamna i en situation
            då de problem som nu är i växande skulle bli nästintill ohanterliga.
            Jag hoppas att de negativa signaler som kommit från regeringshåll
            inte är regeringens defi­nitiva uppfattning.
          </p>
          <p xml:id="i-8MUwJnkhPkSAMDpebKSuSC">
            Med hänvisning till det anförda vill jag ställa följande frågor
            till fi­nansministern.
          </p>
          <p xml:id="i-4KhNMmnZtzAhoyBtuykyko">
            1. Avser regeringen att snabbt se över skatte- och avgiftsregler
            för efter­frågade tjänster inom servicesektorn som medverkar till
            att den s.k. svarta arbetsmarknaden elimineras eller åtminstone
            kraftigt reduce­ras?
          </p>
          <p xml:id="i-JJhEHmP14YyezZMq7Z8ExV">
            2. Är regeringen beredd att det aktualiserade frågekomplexet
            tas upp i de nu pågående skatteförhandlingarna?
          </p>
          <p xml:id="i-F21eD9LTietMMkjDyj3FRc">
            3. Avser regeringen att snabbt komma fram till en modell som
            gör att tjänsteföretag av olika kategorier får chans att växa
            och utvecklas?
          </p>
        </div>
      </div>
    </body>
  </text>
</TEI>
