<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0068">
  <teiHeader>
    <fileDesc>
      <titleStmt>
        <title>svenska minröjningsinsatser</title>
        <author>Lars Ångström (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:68 av Lars Ångström (mp) till försvarsministern om svenska minröjningsinsatser</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_70.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_71.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_72.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_73.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_74.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lars Ångström (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-RYmzRLEx8QvF7KzEiVDL2U</idno>
          </person>
          <person gender="man">
            <persName>Björn von Sydow</persName>
            <idno>i-6Yv6bDMEdGpsmCZBFnnZk4</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XCG8karrt96PeWnLhUPi9j" corresp="i-RYmzRLEx8QvF7KzEiVDL2U">
          <date when="1998-12-01"/>
        </correspAction>
        <correspAction type="received" xml:id="i-K8zTaa7PJrfHwLdaYZj5TM">
          <note>date unknown</note>
          <name who="i-6Yv6bDMEdGpsmCZBFnnZk4">Björn von Sydow</name>
        </correspAction>
        <correspAction type="questionStatus" subtype="answered" xml:id="i-HSJVqAjg6enLeawwcPfi1F">
          <note>Besvarad</note>
        </correspAction>
        <correspAction type="answered" xml:id="i-QuZ8WdA6f7ejqMxHKGX7C9">
          <date when="1998-01-19"/>
        </correspAction>
        <correspContext corresp="i-QuZ8WdA6f7ejqMxHKGX7C9">
          <ref type="record" target="prot-199899--041">Prot. 1998/99:41</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WQkjBXqhbSdtKYox7LobNE">
            Interpellation 1998/99:68 av Lars Ångström (mp) till försvarsministern
            om svenska minröjningsinsatser
          </p>
        </div>
        <div type="ipqSubmissionInfo">
          <p xml:id="i-S9vb6Xd4aLJRH2TrvaBWAy">
            Inkom den 1 december : Besvarad den 19 januari Prot. 1998/99:41
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Vvg5GYs5NdZHSXqaVuWgJ7">
            FN har uppskattat att det finns ca 110 miljoner minor spridda
            i 64 länder. Vaije månad dödas 800 och skadas 1 200 människor
            av minor, enligt uppgifter från Röda korset. Kostnaden för att
            röja de 110 miljoner minorna har uppskattats till 33 miljarder
            US dollar och det skulle, med nuvarande röjningstakt, ta 1 100
            år att utföra arbetet.
          </p>
          <p xml:id="i-5QHtDff3JpA5qLpcAHoCse">
            Det behövs mer pengar, både för själva arbetet med att röja minor
            och för att utveckla nya system för att finna minfälten och röja
            minorna. Sverige har goda förutsättningar beträffande båda dessa
            områden.
          </p>
          <p xml:id="i-AGsNeUxGE1A5rJyQ22pszC">
            Sverige är bland de stater som satsar mest på humanitär minröjning,
            ca 140 miljoner kronor under 1998. Merparten av pengarna kanaliseras
            via Sida.
          </p>
          <p xml:id="i-Syyb9ifTxa9yErMNFXwB2A">
            Den 1 juli 1997 inrättades Totalförsvarets Ammunitions- och Minröj-
            ningscentrum (SWEDEC) i Eksjö, som nu samordnar Försvarsmaktens
            minröjningsinsatser.
          </p>
          <p xml:id="i-LqdBi3ZiRzE2dFLQG68zJg">
            SWEDEC:s budget för min- och ammunitionsröjning är ca 10 miljo­ner
            kronor under 1998. Pengarna används till att utbilda personal
            och ta fram materiel. SWEDEC utbildar också personal från civila
            organisatio­ner, som Sida.
          </p>
          <p xml:id="i-4stxuQKVNyEBJATr2zo9QA">
            Inom SWEDEC förs en diskussion om att bygga en anläggning för
            att testa och jämföra olika minröjningssystem, både svenska och
            utländska. Det skulle gallra fram de mest effektiva systemen och
            också kunna göra SWEDEC till ett internationellt centrum i detta
            hänseende. Ett testområ­de kräver tämligen omfattande investeringar,
            men behovet är stort så vi önskar att de nödvändiga resurserna
            beviljas för detta ändamål.
          </p>
          <p xml:id="i-nu6XFbXAQLaz3Pjzhjcu8">
            I den svenska snabbinsatsstyrkan för internationella uppdrag,
            SWE- RAP, ingår bl.a. en ammunitions- och minröjningspluton, vars
            personal till stor utsträckning deltog i den svenska minröjningsinsatsen
            i Västsaha- ra hösten 1998. Denna insats kostade mellan 35 och
            40 miljoner kronor.
          </p>
          <p xml:id="i-AZHjXx7yJ4iRrd7AeD7yBt">
            Försvarsmakten och regeringen anser att Sveriges säkerhetspolitiska
            läge förbättrats avsevärt, varför det pågår en omprioritering
            till fördel för svenskt deltagande i fredsbevarande insatser.
            Och inom ramen för denna verksamhet har minröjningen främsta prioritet,
            enligt uppgift från För­svarsdepartementet.
          </p>
          <p xml:id="i-2uqRNwdKtW9HTo8o51AyXa">
            Den 22 januari 1998 lämnade regeringen uppdrag till Försvarsmakten
            om ”förbättrad förmåga till internationella fredsfrämjande och
            humanitä­ra insatser”. Under ”Minröjning”, den första av 18 punkter,
            står det:
          </p>
          <note xml:id="i-HyLPotDDLBD8Em3yvSngSE" type="margin">
            Interpellationer1998/99:1 -370
          </note>
          <note xml:id="i-UDvN7Csq6SKLfPP7gFUMqJ" type="pageNumber">
            71
          </note>
          <note xml:id="i-2fRh22trUDCMdaTLYUepFD" type="margin">
            Interpellationer1998/99:1 -370
          </note>
          <note xml:id="i-QmvLrjJ1eCt691S7K7eocU" type="pageNumber">
            72
          </note>
          <p xml:id="i-KcsRGVXznN4fV6FmCtt4SG">
            ”Försvarsmakten skall senast den 16 februari 1998 redovisa förslag
            till åtgärder för att öka minröjningsförmågan (ej sjöminor) inom
            freds­främjande och humanitära insatser. Försvarsmakten skall
            särskilt redovi­sa möjligheten att i ökad omfattning utbilda minhundar
            inom landet al­ternativt utomlands.”
          </p>
          <p xml:id="i-CYtWGAYrnADUVZwzQ9dUUh">
            Försvarsmakten svarade den 16 februari och föreslog en rad olika
            åt­gärder för att öka den svenska minröjningskapaciteten. Bl.a.
            nämner Försvarsmakten:
          </p>
          <p xml:id="i-TUZQbMKPtptww4KreoLAC5">
            • Åtgärder för att utöka de personella resurserna för min- och
            ammuni- tionsröjning (beräknad kostnad ca 11 miljoner kronor under
            1999).
          </p>
          <p xml:id="i-E7RW7HPaDjq7nvQa5KcdV">
            • Fortsatt studie av minröjningssystem som multisensor (10-15
            miljo­ner kronor per år) och djupminröjningssystem (10 miljoner
            kronor för 1999). Därtill kostnader för mobilt skyddsrum och maskiner
            som kan finnas på marknaden, samt personlig utrustning (4 miljoner
            kronor).
          </p>
          <p xml:id="i-GxA86tCxxS1cdD31QandAK">
            • Åtgärder för att öka minhundverksamheten, med utbildning av
            dres- sörer och minhundförare. Detta skulle möjliggöra ytterligare
            ett min- hundcenter av den typ som är under uppbyggnad i Kambodja,
            samt att det togs fram ett tiotal minhundekipage.
          </p>
          <p xml:id="i-RLeK9rYypJwyXFUKiSvxDi">
            Försvarsmaktens förslag skulle, i de delar de specificeras, kosta
            mel­lan 30 och 36 miljoner årligen. Det är en rejäl ökning, men
            motsvarar ändå mindre än en promille av försvarsanslagen.
          </p>
          <p xml:id="i-MqmpTWPLxP75UFJQcxmG8K">
            I överbefälhavarens rapport från den 12 oktober 1998 berörs knappast
            frågan om minröjning. Men i regeringens budgetproposition avseende
            år 1999 kan man bl.a. läsa att ”förmågan till minröjning skall
            utökas” och att ”organisationen och utveckling av snabbinsatsstyrkan
            skall inriktas så att ytterligare ett mekaniserat kompani, en
            underhållsenhet samt en am­munitions- och minröjningsenhet kan
            tillföras styrkan”. Dessutom bör det eftersträvas ”forskning och
            teknikutveckling som syftar till att stödja Försvarsmaktens internationella
            verksamhet”.
          </p>
          <p xml:id="i-D2hQVQaTX1Xjd3EJbtLX9d">
            Det är, som jag ser det, av stor vikt att Försvarsmaktens ekonomiska
            problem inte får gå ut över de föreslagna satsningarna på minröjnings-
            verksamhet, utan att denna satsning bör intensifieras ytterligare.
          </p>
          <p xml:id="i-KWtieEFpQhXqHuZW4xFprH">
            FN:s minröjningsarbete fokuseras alltmer på area reduction, att
            ”befria land”. Det betyder att identifiera områden som är fria
            från minor och att samtidigt avgränsa de verkliga minfälten. Med
            hjälp av en sådan utrustning kan nämligen minröjama ”ge land tillbaka
            till lokalbefolk­ningen”.
          </p>
          <p xml:id="i-FVvTJ2TSCbQAF4c7fwcibZ">
            Bara i Kambodja finns det flera tusen misstänkta minfält som
            inte kan användas. Lennart Wetterholm, som är chef på Försvarets
            Hundtjänst- centrum, bedömer att majoriteten av alla misstänkta
            minfält i själva ver­ket är fria från minor.
          </p>
          <p xml:id="i-6Haij38iq7eqtdpyX27suB">
            Försvarets Hundtjänstcentrum utbildar minhundar, både i Sverige
            och i Kambodja. Hunden är en mycket bra hjälp för att identifiera
            var det finns - och inte finns - minor. Det finns all anledning
            att fortsätta sats­ningen på levande hundar, i enlighet med Försvarsmaktens
            förslag till regeringen den 16 februari 1998.
          </p>
          <p xml:id="i-9cKw7LGMWkHuZJwvnFKAR3">
            Men arbetet med minhundar är inte oproblematiskt. Hundarna skall
            tränas, de kan ta fel och de orkar bara arbeta i kortare perioder.
            Därför
          </p>
          <p xml:id="i-LzS2fkiEZMijCt8HpkhE3o">
            pågår det också arbete med att utveckla tekniker som efterliknar
            hundens egenskaper.
          </p>
          <p xml:id="i-88Y3j9cVscL8H43wGiEc2P">
            Örebroföretaget Biosensor Applications utvecklar en biosensor,
            en s.k. konstgjord hundnos. Biosensorn kan enligt flera militära
            och teknis­ka experter leda till ett stort genombrott för arbetet
            med att identifiera var det finns minor. Den svenska tekniken
            för att suga in luft och identifiera om den innehåller trotyl,
            pentyl eller hexogen är unik.
          </p>
          <p xml:id="i-KkoNFRSt68SuWhcoohWJj4">
            Den konstgjorda hundnosen ingår som en ingrediens i FOA:s multi-
            sensor (se nedan) och har därigenom tilldelats ett statligt stöd
            på 3 miljo­ner kronor under en treårsperiod. Pengarna är avsedda
            att integrera bio­sensorn i multisensorn.
          </p>
          <p xml:id="i-SZqDpMrcHW99PjUSreSV3X">
            Det har redan kostat 38 miljoner kronor att utveckla en första
            proto­typ, en demonstrator, av biosensorn. Nu har Biosensor Applications
            genom en nyemission fått in knappt 30 miljoner kronor till det
            fortsatta utvecklingsarbetet, som både omfattar den minrelaterade
            applikationen och andra applikationer som att kunna spåra narkotika
            och terrorist­sprängämnen. Men pengarna räcker inte.
          </p>
          <p xml:id="i-Y3HrUZiT8pPFR7LP28ZxRC">
            Företaget har i ett brev till Försvarsdepartementet den 28 januari
            1998 anhållit om 50 miljoner kronor i statligt stöd för utvecklingsarbetet
            med minapplikationen. Större delen av kostnaderna motiveras av
            de höga tillförlitlighets-, funktions- och säkerhetskrav som ställs
            vid mindetekte­ring.
          </p>
          <p xml:id="i-77HJ9aDMvahDe88FGjhKGc">
            Norska myndigheter har visat ett stort intresse för att gemensamt
            med svenska myndigheter bidra till finansieringen, så att biosensorn
            skulle bli ett gemensamt svensk-norskt minsaneringsprojekt.
          </p>
          <p xml:id="i-DG8zuEob9y469gvvzd8hkt">
            Det svenska Försvarsdepartementet har haft en avvaktande inställning
            och först velat utvärdera biosensorn inom ramen för FOA:s multisensor.
            Det har lett till att företaget nu för samtal med norska försvarsmyndig-
            heter om att Norge skall gå in som ensam offentlig finansiär och
            att dot­terbolaget Biosensor Mine Detection flyttar till Oslo.
          </p>
          <p xml:id="i-PixyLQthjt5Zw9maR3t8yH">
            Det vore enligt min mening olyckligt om denna svenska teknik
            för att identifiera minor av finansieringsskäl flyttar utomlands.
            Eftersom min­röjning skall prioriteras inom ramen för Försvarsmaktens
            internationella verksamhet, vore det rimligt att Sverige, tillsammans
            med Norge, bidrog till finansieringen av det fortsatta utvecklingsarbetet
            och att det i slutän­dan blir en svensk-norsk produkt.
          </p>
          <p xml:id="i-ME4yaCtHFL2Yr7xk1ginAh">
            I dag används ofta metalldetektorer eller hundar för att lokalisera
            var det finns minor. Båda metoderna gör nytta. Men för att snabbare
            och med större säkerhet kunna lokalisera minor utvecklas nu multisensorer,
            som integrerar olika typer av sensorer.
          </p>
          <p xml:id="i-9Q6qXXqWq6CffG9euUgukb">
            Det finns ett stort behov av en effektiv multisensor för minröjnings­arbetet,
            både vid humanitär minröjning och vid minröjning i samband med
            fredsbevarande insatser.
          </p>
          <p xml:id="i-Va8QGbo3UFEpWZAQxCiczm">
            Försvarets forskningsanstalt, FOA, leder ett projekt med att
            utveckla en multisensor bestående av en biosensor från Biosensor
            Applications, en metalldetektor från Celsius Tech Electronics
            och en markradar som ut­vecklas av FOA.
          </p>
          <p xml:id="i-EAQyHCjG9ixyrwTrxQgpdq">
            Projektet inleddes den 1 juli 1997. Sida bidrar med 20 miljoner
            kro­nor till utvecklingsarbetet, varav FOA förbrukar ca 11 miljoner
            kronor, Celsius Tech ca 6 miljoner kronor och Biosensor Applications
            3 miljoner kronor.
          </p>
          <note xml:id="i-Mo7eExcJC1H9nFEQr85daX" type="margin">
            Interpellationer1998/99:1-370
          </note>
          <note xml:id="i-LS6AbhEooe6C4uWWLCjJAp" type="pageNumber">
            73
          </note>
          <note xml:id="i-9ibMEj4Jo7FZAV89gCJ7F3" type="margin">
            Interpellationer1998/99:1 -370
          </note>
          <note xml:id="i-LomvP6MejcPSt44ffRvGka" type="pageNumber">
            74
          </note>
          <p xml:id="i-KP57ivrGGiJumYPEAU2TqW">
            FOA har nyligen ansökt hos Sida om att fä förlänga projektet
            till sista december 1999. Då skall det finnas en färdig s.k. demonstrator
            för mar- kradam och en demonstrator med integrerad markradar och
            metallde- tektor. Våren 2000 beräknar Biosensor Applications att
            ha en fordonsbu­ren biosensor färdig, som också ingår i det svenska
            konceptet.
          </p>
          <p xml:id="i-CvQ8XpanM53aZcUGodmwqv">
            Det praktiska arbetet kommer, enligt FOA, att gå till så att
            biosensorn först undersöker om det över huvud taget finns minor
            i ett visst område. När biosensorn ”luktar” sprängämnen från minor
            så använder man mark­radarn och metalldetektom för att exakt lokalisera
            dessa minor.
          </p>
          <p xml:id="i-3E1Xmtx4J12iNkvtN1W8Xo">
            Det kommer att krävas ytterligare finansiella resurser för att
            färdig­ställa multisensom. Försvarsmakten föreslog den 16 februari
            1998 att det kan avsättas 10-15 miljoner kronor om året ur försvarsbudgeten
            till ut­veckling av multisensor för minröjning, vilket syftade
            på FOA:s multi­sensor.
          </p>
          <p xml:id="i-VRXsXD9JnDoxcg5nfaRWAv">
            Det är enligt min mening angeläget att Försvarsmakten, i enlighet
            med detta förslag, garanterar en fortsättning av FOA:s multisensor.
          </p>
          <p xml:id="i-24Ms7AZUP4RyN522nJPodP">
            Behovet är stort och det är sannolikt att det i slutändan blir
            en gemen­sam nordisk beställning. Våren 1998 antog en förundersökningsgrupp
            inom det nordiska försvarsministersamarbetet en kravspecifikation
            för en multisensor.
          </p>
          <p xml:id="i-C2hTYD646eBMDDiiDeTTuL">
            Celsius är sammanhållande för ett delvis annat multisensorprojekt
            som fått 30 miljoner kronor i bidrag från EU. Modellen är densamma
            som i FOA:s projekt, med markradar och metalldetektor, men biosensorn
            saknas. Biosensor Applications tillfrågades men hade vid ansökningstill­fället
            inte finansiella resurser för att delta (ett EU-projekt finansieras
            till 50 %).
          </p>
          <p xml:id="i-3GnbneDNPrajX9xV2moHEV">
            För några år sedan beslöt Sida att satsa 10,9 miljoner kronor
            för ut­veckling av en mekanisk minröjare, ett fordon med en jordfräs
            som spränger minorna. FMV valde mellan att låta kontraktet gå
            till Mellersta underhållsregementet i Strängnäs eller Bofors.
            Det gick till underhållsre- gementet som utvecklade Glufs-Glufs,
            med Stridsvagn S som chassi. Projektet misslyckades och avvecklades
            i början av 1997. Nu står maski­nen, något omarbetad, på underhållsregementet.
          </p>
          <p xml:id="i-GufV57au7Rz5gPkt1EHNff">
            Bofors valde att först utveckla sitt system på den tyska Leopard­stridsvagnen.
            Maskinen användes i Bosnien av Norsk Folkehjelp, men den hade
            stora problem med reservdelar. Nu har Bofors byggt en ny mekanisk
            minröjare, Mine-Guzzlem, på ett civilt chassi med civila re­servdelar.
            Företaget har satsat flera tiotals miljoner kronor på utveck­lingsarbetet
            och minröjaren är färdig för försäljning.
          </p>
          <p xml:id="i-8VqRYa2mYDU8VY7g4YPzUy">
            Dessutom har företaget Countermine Technologies i Södertälje
            ut­vecklat en liknande jordfräs, som också skall drivas av ett
            civilt fordon. Företaget har introducerats på Innovationsmarknaden,
            IM, för att få in kapital till det fortsatta utvecklingsarbetet.
          </p>
          <p xml:id="i-Pg1GfyGLzyTnyLmHYEi2Hk">
            Bofors har under en tid uppvaktat Försvarsmakten och föreslagit
            att företagets minröjningsfordon skall testas och utvärderas av
            minröjnings- centret i Eksjö, SWEDEC.
          </p>
          <p xml:id="i-2u9t5kTd5PTwWZjDS2sicL">
            Det är enligt min mening av stor vikt att SWEDEC ges ekonomiska
            resurser att så snart som möjligt testa och utvärdera Bofors och
            eventuellt andra mekaniska minröjningssystem, så att dessa kan
            jämföras av en neutral part. Sådana tester knyter an till förslaget
            att minröjningscentret ges resurser att utveckla ett eget testområde
            för minröjning.
          </p>
          <p xml:id="i-5kuzPCPYDNpGfVrw3NPtj6">
            Det är också av stor vikt att svenska myndigheter bistår Bofors
            och eventuellt andra företag vid marknadsföringen av mekaniskt
            minröj- ningsfordon.
          </p>
          <p xml:id="i-BGf7BuQBW7ShBpe8QFBrH7">
            Det finns ett stort antal myndigheter och organisationer i Sverige
            som direkt eller indirekt deltar i arbete med minröjning. Men
            det finns ingen central samordningsfunktion, som enligt min mening
            borde ligga inom Regeringskansliet.
          </p>
          <p xml:id="i-2ae36fyE3arrcBhTeCT2he">
            Det vore enligt min mening också av stort värde om regeringen
            varje år överlämnade en skrivelse till riksdagen som utförligt
            skildrade Sveri­ges engagemang för minröjning.
          </p>
          <p xml:id="i-L8PaK3L4pMMVsGxGjBA1Fz">
            Jag vill fråga försvarsminister Björn von Sydow:
          </p>
          <p xml:id="i-Va4VgU4wtpNr383agNwc6h">
            1. Avser ministern att ta något initiativ för att utveckla SWEDEC
            till ett svenskt och internationellt testområde för minröjningssystem?
          </p>
          <p xml:id="i-Dj5bqnugoPQ5FjNF87Dz2E">
            2. Avser ministern att ta något initiativ för att intensifiera
            den pågående omprioriteringen inom Försvarsmakten till förmån
            för minröjningsin­satser?
          </p>
          <p xml:id="i-6mQb8yN1MrgLZhsbD6PX2B">
            3. Avser ministern att ta något initiativ för att säkerställa
            att den s.k. konstgjorda hundnosen inte flyttar utomlands utan
            kan samfinansieras av norska och svenska myndigheter?
          </p>
          <p xml:id="i-N6WNeiAxNDdMCkwBeQEKFL">
            4. Avser ministern att ta något initiativ för att se till att
            FOA:s utveck­ling av en multisensor kan fortsätta, också efter
            att de nuvarande pengarna från Sida är förbrukade?
          </p>
          <p xml:id="i-DDs1JUhEFsJKAR72WvYNPK">
            5. Avser ministern att ta något initiativ för att Bofors och
            andra företag snarast skall få sina minröjningssystem testade
            och utvärderade av SWEDEC?
          </p>
          <p xml:id="i-QhuJm5wtjGR4bieyY33eBd">
            6. Avser ministern att ta något initiativ för att bistå Bofors
            och eventu­ellt andra företag vid marknadsföringen av mekaniskt
            minröjnings- fordon?
          </p>
          <p xml:id="i-W41d7i9JPa51umzDH2bM4Y">
            7. Avser ministern att ta något initiativ för att bättre samordna
            och årli­gen redovisa Sveriges engagemang för minröjning?
          </p>
        </div>
      </div>
    </body>
  </text>
</TEI>
