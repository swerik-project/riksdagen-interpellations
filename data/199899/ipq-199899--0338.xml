<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0338">
  <teiHeader>
    <fileDesc>
      <titleStmt>
        <title>jordbrukets skattebelastning</title>
        <author>Ingvar Eriksson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:338 av Ingvar Eriksson (m) till jordbruksminis­tern om jordbrukets skattebelastning</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_361.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_362.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Ingvar Eriksson (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-NXNY6RqNuERrrfDVTJBFkt</idno>
          </person>
          <person gender="woman">
            <persName>Annika Åhnberg</persName>
            <idno>i-QtJg9oNHiDkHLkgiCwmrBb</idno>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kn5De1xQNWfdBxXbVrgPoh" corresp="i-NXNY6RqNuERrrfDVTJBFkt">
          <date when="1999-04-29"/>
        </correspAction>
        <correspAction type="received" xml:id="i-2tS5uECxWLyi5gHPTirT7A" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-WrrE4me8dAH7XFe6z6YPmm">
          <note>Besvarad</note>
        </correspAction>
        <correspAction type="answered" xml:id="i-S2BkYeJHyCQzuPtfhj3cXv">
          <date when="1999-05-21"/>
        </correspAction>
        <correspContext corresp="i-S2BkYeJHyCQzuPtfhj3cXv">
          <ref type="record" target="prot-199899--098">Prot. 1998/99:98</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Uo2emKZ5GSLUw3S82D3Jez">
            Interpellation 1998/99:338 av Ingvar Eriksson (m) till jordbruksminis­tern
            om jordbrukets skattebelastning
          </p>
        </div>
        <div type="ipqSubmissionInfo">
          <p xml:id="i-6QxMN2EGMyNi9ia9ZDZ6uB">
            Inkom den 29 april : Besvarad den 21 maj Prot. 1998/99:98
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JUHxhGveT39HFmwT5mVCRW">
            Ett år och fem månader har nu förflutit sedan den s.k. Björkska
            utred­ningen, En livsmedelsstrategi för Sverige, lades fram. Utredningen
            hade klarlagt den orimliga konkurrenssituationen som det svenska
            jordbruket haft att verka inom i jämförelse med övriga EU-länder,
            inte minst våra nära grannar Finland och Danmark.
          </p>
          <p xml:id="i-J1UyiLMVnkL7epwjNG64RQ">
            Regeringen har i valrörelsen 1998 och även i övrigt, inte minst
            stats­ministern och jordbruksministern, talat om jordbruket och
            livsmedelsin­dustrin som en framtidsnäring. Inte mycket har hänt
            på detta område efter valet i höstas. Inga förslag kom till statsbudgeten.
            Den stora frågan har länge varit: Kommer det några förslag i vårpropositionen?
            Om det kommer några, vad kommer de att innehålla?
          </p>
          <p xml:id="i-QjPrec5XbCaf6BPCr4FWZE">
            Orsaken till dagens allvarliga situation inom branschen ligger
            främst i den kraftiga konkurrenssnedvridning till svenska producenters
            nackdel som är vad jag brukar kalla för politiska kostnader. Det
            är skatter och avgifter som inte har någon motsvarighet i andra
            EU-länder. Självklart är det omöjligt att konkurrera framgångsrikt
            med denna tunga ryggsäck i en marknadssituation som under en ganska
            lång tid har präglats av överskott och därmed låga priser.
          </p>
          <p xml:id="i-VMkvi7xPHVGL1DHAT3Brm2">
            Var och en måste inse det orimliga i att den svenske bonden exem­pelvis
            tvingas betala 2 650 kr per kubikmeter dieselolja i skatt när
            den danske lantbrukaren kommer undan med 190 kr för samma kvantitet
            olja. Från många håll har länge påtalats det orimliga i den svenska
            särbeskatt- ningen och förslag har lagts fram om sänkta diesel-
            och eldningsolje- skatter samt införande av samma elskatter för
            lantbruksföretag som inom industrin. Dessutom måste skatterna
            på mineralgödsel snarast sänkas. Samma gäller för bensin. Mot
            bakgrund av branschens betydelse och omfattning är det obegripligt
            att regeringen inte tycks vara beredd att ta sitt ansvar för dess
            möjlighet till utveckling och expansion. Man non­chalerar i varje
            fall än så länge den statliga utredningen En livsmedels­strategi
            för Sverige, den s.k. Björkska utredningen.
          </p>
          <p xml:id="i-5qE3NXdC5qgq8a9mfEpoz2">
            Livsmedelssektorn i Sverige ger arbete åt närmare 275 000 personer.
            Inom jordbruket arbetar 112 000 och i livsmedelsindustrin ca 70
            000. I övriga verksamheter med nära anknytning till branschen
            arbetar runt 90 000 personer. Det är märkligt att regeringen som
            i andra sammanhang säger sig arbeta för nya jobb inte gör något
            för att behålla det som man trots allt vill kalla för en framtidsnäring.
          </p>
          <p xml:id="i-4xWRW1dmG69bLkbRA2MUSG">
            Regeringen tycks inte vilja se verkligheten och ej heller inse
            att den svenska livsmedelsproduktionen tvingas konkurrera med
            övriga EU- länders på orimliga villkor. Jordbrukets beredvillighet
            att ställa upp på höga miljö- och djurskyddskrav samt frihet från
            antibiotika och hormo­ner i djuruppfödningen lönas illa av dagens
            makthavare. Därigenom sviker regeringen också konsumenterna vilka
            uppskattar den svenska modellen för livsmedelsproduktion. Regeringspolitiken
            på livsmedels­området, som den nu bedrivs, utgör ett hot mot svensk
            mat, svensk
          </p>
          <note xml:id="i-WdGjXXtL2XqZp9mj5KRS7D" type="pageNumber">
            362
          </note>
          <p xml:id="i-VYFGdMC5GrcMTyVreaBFWt">
            landsbygd och många arbetstillfällen. En långsiktig strategi
            saknas. Snabba förändringar krävs - men ingenting sker.
          </p>
          <p xml:id="i-GSnCAdo1XweFRvUCaLdPLH">
            Av ett TT-meddelande den 14 april 1999 framgår att i vårpropositio­nen
            lovar regeringen att jordbruket skall få samma skattelättnader
            på el och eldningsolja som tillverkningsindustrin redan har. Liknande
            antyd­ningar fanns i regeringsförklaringen från oktober i höstas.
          </p>
          <p xml:id="i-RWLy8LWrYLuf54TbYBaN73">
            Jordbruksministern har i samma meddelande citerats: ”Det är bra
            att Sveriges bönder nu får beskedet att regeringen tänker rätta
            till skillnader­na vad gäller jordbrukets konkurrensförhållanden.
            Det är en viktig sig­nal.”
          </p>
          <p xml:id="i-LH676Q7iF8FEFSX2qEYvRH">
            Men när man sedan studerar vårpropositionen under rubriken Jord­brukets
            beskattning kan man läsa:
          </p>
          <p xml:id="i-QPE3Mfq9ph6jkkf5t1Um6m">
            ”Regeringen har i regeringsförklaringen den 6 oktober 1998 uttalat
            sig för att jordbruket skall ges villkor som är likvärdiga med
            andra nä­ringars. Regeringen anser att det finns anledning att
            överväga att skatte- mässigt jämställa jordbruket med industrin.
            Ett sådant förslag finns i betänkandet En livsmedelsstrategi för
            Sverige (SOU 1997:167). Det skattebortfall som en ändring medför
            bör finansieras inom energiskatte­systemets ram.
          </p>
          <p xml:id="i-FWGd2HanC8tsow7fjSf8rs">
            En skatteförändring för jordbruket kan med fördel ske i ett större
            energipolitiskt sammanhang. Jordbrukets energibeskattning kan
            aktuali­seras i samband med de pågående överläggningarna om skattepolitikens
            framtida utformning mellan samtliga riksdagspartier.”
          </p>
          <p xml:id="i-Mh4wKQ3XUoDndGBd1j1uCr">
            Tyvärr måste jag konstatera att signalerna som här ges är svaga
            och näppeligen kan tolkas som lovande. När man använder ord som
            ”överväga att”, ”kan med fördel” och ”kan aktualiseras” måste
            man fråga sig, blir det något över huvud taget?
          </p>
          <p xml:id="i-WrkNcNaG6H3th5kJpKaKfK">
            Som det nu utvecklat sig lär Sveriges lantbrukare inte få någon
            kon­kurrensneutralitet det här århundradet!
          </p>
          <p xml:id="i-2fSnmihsH7vbZ15CCCzSGo">
            Mot bakgrund av det anförda vill jag ställa frågan:
          </p>
          <p xml:id="i-4aqc8dT5TycwR4L3CkJU5U">
            När kommer regeringen att lägga konkreta förslag om lättnader
            i jordbrukets skatteryggsäck?
          </p>
        </div>
      </div>
    </body>
  </text>
</TEI>
