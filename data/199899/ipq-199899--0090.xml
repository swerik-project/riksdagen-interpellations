<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0090">
  <teiHeader>
    <fileDesc>
      <titleStmt>
        <title>kosovoalbaner</title>
        <author>Margareta Viklund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:90 av Margareta Viklund (kd) till statsrådet Pierre Schori om kosovoalbaner</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_97.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_98.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Margareta Viklund (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-T9dFBJ1pv742mQeG3uLBtA</idno>
          </person>
          <person gender="man">
            <persName>statsrådet Pierre Schori</persName>
            <idno>i-T2zoKSjQ4xPQ7xSU1J4Axv</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BGn8fvXDT2tygFeUDg9wek" corresp="i-T9dFBJ1pv742mQeG3uLBtA">
          <date when="1999-01-07"/>
        </correspAction>
        <correspAction type="received" xml:id="i-Fqc9JvTnuu5jHXv293cGiW">
          <note>date unknown</note>
          <name>statsrådet Pierre Schori</name>
        </correspAction>
        <correspAction type="questionStatus" subtype="answered" xml:id="i-Q1qDwKFT8kz8ng6itHuMtZ">
          <note>Besvarad</note>
        </correspAction>
        <correspAction type="answered" xml:id="i-CgZ1xBj7PJnfKMRcAjcgav">
          <date when="1998-01-19"/>
        </correspAction>
        <correspContext corresp="i-CgZ1xBj7PJnfKMRcAjcgav">
          <ref type="record" target="prot-199899--041">Prot. 1998/99:41</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HyxjhPwk9CDoqCAAyvKzeQ">
            Interpellation 1998/99:90 av Margareta Viklund (kd) till statsrådet
            Pierre Schori om kosovoalbaner
          </p>
        </div>
        <div type="ipqSubmissionInfo">
          <p xml:id="i-QwrkYSUbEFkyAbRip8qY6z">
            Inkom den 7 januari : Besvarad den 19 januari Prot. 1998/99:41
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DDTUypqsXXjaRRbRM3SMxA">
            Det är tre år sedan Daytonöverenskommelsen undertecknades om
            fred mellan de då stridande på Balkan.
          </p>
          <p xml:id="i-SXuuLYSigQ7eGWNwZBcRva">
            Det senaste året har situationen varit allt annat än ljus. Fortfarande
            hindras människor att återvända till sina hem. Arbetslöshet och
            fattigdom är stor. En känsla av övergivenhet och en stor misströstan
            om att det någonsin skall kunna bli bättre griper tag i människorna.
          </p>
          <p xml:id="i-Mmjniqi8g8Gu9X9EFpsxkV">
            I Kosovo försöker människor fly från vintern och snön i de skogar
            där de tvingats hålla sig gömda. De försöker ta sig till sina
            hemtrakter för att se om det finns något kvar av deras hus och
            hem. En del flyr tillbaka till skogen igen då de fortfarande är
            förföljda.
          </p>
          <p xml:id="i-TRZB6vCfuVMLnVUWmNd6y4">
            I början av december 1998 besökte jag ett flyktingläger i Sarajevo
            för människor som flytt från Kosovo. I Sarajevo i Bosnien, där
            människorna inte ens orkar eller ännu kan ta hand om sig själva
            efter det fruktansvärda kriget 1992-1995 har man placerat dessa
            flyktingar, som inte äger något annat än en stor förtvivlan och
            en skam, som de inte behöver ha, men som de ändå har på grund
            av sin svåra situation.
          </p>
          <p xml:id="i-5syfyLrWNNdxArGu6fpddF">
            Lägret i Sarajevo kan inte med den svenska vokabulären kallas
            för ett läger. Möjligen kan det jämföras med ett fångläger eller
            koncentrations­lägren i Tyskland under andra världskriget. Djuren
            i vårt land har det bättre än vad människorna har i det läger
            jag besökte. Det är fruktansvärt och på intet sätt människovärdigt.
            Det finns inga ord för att beskriva situationen.
          </p>
          <p xml:id="i-JThvsSxgdtwmZiG4LUz8HH">
            800 människor i alla åldrar bor i kylan i tält eller i en utrangerad
            Coca-Cola-fabrik. Utan tillräckligt med kläder, mat och hygieniska
            möj­ligheter. De eldar på små spisar i den stora fabriken. Röken
            är tjock och stickande då det inte finns några rökavgångar. I
            röken och kylan lever barn och vuxna. Barnen har inga kläder passande
            till vinterns klimat. De har inga böcker eller leksaker. Där springer
            de i snöslasket utan några ytterkläder, somliga mer eller mindre
            barfota. Mössor och vantar såg jag inga. Familjer och grupper
            bor bakom filtar som man avbalkat med för att försöka få något
            privatliv och skydd för drag och kyla.
          </p>
          <p xml:id="i-VPdgUo2bpQegdQzEubxXeG">
            I lägret finns bl.a. två tonårsflickor, som talar flytande svenska.
            De har bott i Sverige i flera år, gått i skola och levt mitt ibland
            oss. Men så beslutades att Kosovoflyktingar skulle skickas hem.
            Det är ju lugnt i Kosovo, sade man, därför behöver de ingen asyl
            här i Sverige.
          </p>
          <p xml:id="i-U6SFJFr4aXQ9qWYUL5Q79C">
            Att den situation som i dag råder i Kosovo skulle uppkomma var
            inte oförutsedd. Många opinionsbildare och Balkankännare varnade
            för att
          </p>
          <p xml:id="i-G1BuTC7AiXuz81GYtdX2TJ">
            samma sak som hände i Bosnien skulle hända i Kosovo om inte FN,
            EU och andra ansvariga på alla sätt förebyggde ett krig, en etnisk
            rensning.
          </p>
          <p xml:id="i-J6ujPeGF6LyfEcLo8dcSDZ">
            Även i riksdagen har det varnats för den uppkomna situationen.
            Men man har inte lyssnat. Man såg inte eller ville inte se vad
            som skulle komma att hända.
          </p>
          <p xml:id="i-Jxy9jXr3H1qG3wFYZ62xQj">
            I ett svar den 30 januari 1998 på en fråga om återtagandeavtal
            med Förbundsrepubliken Jugoslavien säger statsrådet Pierre Schori
            bl.a. att "Sveriges ambassad gör täta besök i Kosovo och vi hoppas
            att också svenska biståndsorganisationer skall kunna verka i Kosovo.
            Ju mer rela­tionerna mellan våra länder normaliseras desto lättare
            är det att följa utvecklingen i området.”
          </p>
          <p xml:id="i-1QHW9fKQMNDaNvcHg2ma8">
            Vad grundade sig Utrikesdepartementets ställningstagande på vid
            be­dömningen att situationen i Kosovo var så stabil att de kosovoalbanska
            flyktingarna kunde sändas tillbaka till Kosovo?
          </p>
          <p xml:id="i-ACAAtnQ4gRHUgzkg1hHjQk">
            Har regeringen för avsikt att följa upp de människors situation
            som man sände tillbaka till Kosovo?
          </p>
          <p xml:id="i-P5nvdPcf11X9LnhCjkiQnz">
            Har regeringen några planer på att bistå de människor som sändes
            tillbaka till Kosovo och som i dag lever i stor nöd?
          </p>
          <p xml:id="i-UVrKfAEAteJuUNxVDN9NzX">
            De två flickorna från Kosovo, som varit i Sverige, berättade
            att deras by och deras hus är helt förstörda och går inte att
            återvända till. De har bott i flera månader i skogen utan tak
            över huvudena och över huvud taget något skydd mot väder och vind.
            Nu bor de i lägret i Sarajevo, förnedrade, men ändå med ett litet
            hopp om att få återvända till Sverige. Finns den möjligheten för
            flickorna och andra flyktingar som sänts till­baka till Kosovo?
          </p>
        </div>
      </div>
    </body>
  </text>
</TEI>
