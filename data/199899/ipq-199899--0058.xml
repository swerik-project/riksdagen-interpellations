<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0058">
  <teiHeader>
    <fileDesc>
      <titleStmt>
        <title>assyriernas situation</title>
        <author>Margareta Viklund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:58 av Margareta Viklund (kd) till utrikesminis­tern om assyriernas situation</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_57.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_58.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_59.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Margareta Viklund (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-T9dFBJ1pv742mQeG3uLBtA</idno>
          </person>
          <person gender="woman">
            <persName>Anna Lindh</persName>
            <idno>i-S7LcGmD5NuSMrFDW8LBeJ1</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C4iRM7QUgCwVKp8dwr7UXV" corresp="i-T9dFBJ1pv742mQeG3uLBtA">
          <date when="1998-11-25"/>
        </correspAction>
        <correspAction type="received" xml:id="i-BmCrLmKBjVJ6hg5L4MuXsW" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-9XjFTh4d4L191hdPvxajdB">
          <note>Besvarad</note>
        </correspAction>
        <correspAction type="answered" xml:id="i-Bcgf1JsDCW3QorsDx3rTY5">
          <date when="1998-01-28"/>
        </correspAction>
        <correspContext corresp="i-Bcgf1JsDCW3QorsDx3rTY5">
          <ref type="record" target="prot-199899--046">Prot. 1998/99:46</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9SnNYvBnmPCSE1Trmcw1me">
            Interpellation 1998/99:58 av Margareta Viklund (kd) till utrikesminis­tern
            om assyriernas situation
          </p>
        </div>
        <div type="ipqSubmissionInfo">
          <p xml:id="i-D4qQUSzEtx1YBQH9qBiEhX">
            Inkom den 25 november : Besvarad den 28 januari Prot. 1998/99:46
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ha4Ut3imkAshTYMyYmLVjb">
            Allmänt
          </p>
          <p xml:id="i-9ZQjw1vSdp5PDCt1t1KvPa">
            Sedan 1960-talet finns i Sverige en stor grupp, ca 60 000, assyri-
            er/syrianer. De har flytt från sina hemländer Turkiet, Irak, Iran,
            Libanon och Syrien. I de länderna utgör de i dag en befolkning
            på ca 3 miljoner. Totalt räknar man med att det finns ca 5 miljoner
            assyrier/syrianer.
          </p>
          <p xml:id="i-c9AH8bfF4FCYZuoHbaJUm">
            Assyrierna vill bli respekterade som ett folk, ha ett folks status
            och erkännas som ett folk med allt vad det innebär av mänskliga
            rättigheter och människovärde.
          </p>
          <note xml:id="i-8JeHrnsBZo5sq7pqZkdZr8" type="pageNumber">
            58
          </note>
          <p xml:id="i-VVXbaTm1hS3RWq7TUKX3jg">
            I dag finns rapporter om att assyrier dödas och trakasseras.
            Unga flickor rövas bort. Män sätts i fängelse utan dom och rannsakan,
            ofta för påstådda ej verifierade förseelser.
          </p>
          <p xml:id="i-Y1P97aUKw7JK1qaMA72Xti">
            Assyrierna i Turkiet
          </p>
          <p xml:id="i-WXxp3sMBng76g26nyEdCFf">
            Vid sekelskiftet bodde mer än två miljoner assyrier i Turkiet,
            särskilt i sydöstra Turkiet, där i dag mycket av det urgamla kristna
            kulturarvet håller på att försvinna. Det finns i dag bara några
            tusen assyrier kvar i sydöstra Turkiet. Den stora utrensningen
            skedde under de s.k. Svärdets år, 1915-1919. Men också efter andra
            världskriget har omfattande och dramatiska utrensningar och förföljelser
            ägt rum. Assyrierna har kommit i kläm mellan den turkiska staten/armén
            och olika kurdiska fraktioner, framför allt PKK. Olika grupper
            har beskyllt assyrierna för samröre och skydd av antingen den
            ena eller andra gruppen. På så sätt har antingen den turkiska
            armén eller kurder fått anledning att förstöra byar, driva folk
            bort från sina hem och beslagta deras egendom.
          </p>
          <p xml:id="i-eNVV1swcGTGAf2b4Cohbh">
            De hundratusentals assyrier/syrianer, som mördats eller tvingats
            fly från sydöstra Turkiet under 1900-talet har lämnat efter sig
            såväl privata som kyrkliga egendomar i form av enkla hemman, stora
            jordagods, kyr­kor och kloster. I många fall har egendomar tagits
            från sina ägare genom direkt och indirekt våld. Assyriernas urgamla
            kulturarv är för närvarande på väg att förstöras. Risken är uppenbar
            att ett mer än tusenårigt religiöst och historiskt kulturarv försvinner
            spårlöst.
          </p>
          <p xml:id="i-75t6ggcBFz1sFhsGmcRuKX">
            I dag erkänns inte assyrierna som minoritet i Turkiet och saknar
            där­med de etniska rättigheterna att fritt utöva sin religion,
            sitt språk och sin kultur.
          </p>
          <p xml:id="i-55CVYY1wNQr7Gv8HxEtrpW">
            Det assyriska folket är fortfarande trängt mellan den turkiska
            armén och olika kurdiska grupper. Och man lägger fortfarande beslag
            på egen­dom och driver assyrier från hus och hem till en osäker
            flyktingsituation i framför allt Istanbul, där uppemot 20 000
            assyriska flyktingar håller sig gömda under omänskliga förhållanden.
          </p>
          <p xml:id="i-KgZLrGeXyM2ULchbfnQZch">
            Assyrierna i norra Irak
          </p>
          <p xml:id="i-Pokc1hUjTR1BLjYJZ1MbEn">
            Turkiets taktik mot assyrierna används även i norra Irak, det
            område som efter Kuwaitkriget etablerades under FN:s beskydd.
            De turkiska attackerna in på irakisk mark för att, som man säger,
            få tag på PKK- gerillan, går ofta ut över assyrierna. PKK flyr
            till assyriska byar, där de gömmer sig. På så sätt skyddar de
            sina egna byar och låter assyrierna fungera som levande sköldar.
          </p>
          <p xml:id="i-NVRi4KFXGPqPMdq16ccocd">
            FN:s beskydd av norra Irak har inte lett till fred och säkerhet
            för assy­rierna. De är i dag kanske mer hotade till liv och hem
            där än tidigare. Inga européer släpps för närvarande in i norra
            Irak. I rapporter därifrån omtalas dock att situationen för assyriernas
            del alltmer börjar likna den i Turkiet. Skolor som assyrierna
            med stor framgång startat i norra Irak tvingar kurderna dem att
            stänga. Freden mellan de kurdiska fraktionerna i norra Irak betyder
            krig och förföljelse av assyrierna. De kommer i kläm mellan de
            kurdiska grupperna Barasani och Talibani med svåra sociala och
            etniska problem som följd. Situationen för assyrierna i norra
            Irak är för närvarande mycket laddad och känslig.
          </p>
          <note xml:id="i-S6JMd9Gtx57ZxH2Ft2QvG6" type="margin">
            Interpellationer1998/99:1 -370
          </note>
          <note xml:id="i-4JuGaUb1j66mZdiusgVUh4" type="pageNumber">
            59
          </note>
          <note xml:id="i-22nbQqqywARfde1HRdhEcK" type="margin">
            Interpellationer1998/99:1 -370
          </note>
          <p xml:id="i-8ZYV8WMKGu19ykZawXKfoc">
            Assyrierna i Syrien
          </p>
          <p xml:id="i-LiU9k9ygkmhzq2HXtHuqgc">
            Att leva i Syrien är för assyrierna ungefär som att leva på en
            krutdurk. Man vet inte riktigt när den kan explodera. Diskriminering
            och trakasse­rier förekommer. För inte så länge sedan sattes tre
            assyriska ledare i fängelse utan dom eller rannsakan. Deras brott
            var att de försökt hjälpa sina landsmän att få vatten. Människor
            sätts i fängelse utan dom eller rannsakan anklagade för brott
            de aldrig utfört.
          </p>
          <p xml:id="i-NpsPvNovLnpdvKHjoKkWPo">
            Kurdernas antal ökar i landet samtidigt som Turkiet hotar med
            inva­sion. Det spända läget gäller rätten till vattnet i floderna
            Eufrat och Tig­ris.
          </p>
          <p xml:id="i-6HoqXr3hYNw3NEo32ijex7">
            Assyrierna i Iran och Libanon
          </p>
          <p xml:id="i-Kuj95xqdEcA3eMtBWLp34k">
            Även i Iran och Libanon lever assyrierna under svåra förhållanden.
            Under den senaste tiden har det kommit rapporter om att assyrier
            förföljs, trakasseras och tvingas att fly för att rädda sina liv.
          </p>
          <p xml:id="i-V7KNtpUYjWCtVaVb1gDchg">
            Assyriernas mänskliga rättigheter
          </p>
          <p xml:id="i-3PEmfgBRbHBxhogCpuWjLY">
            På grund av att assyrierna lever i många länder, ständigt förödmjukas
            och kläms mellan olika grupper samt används som sköldar för andras
            mer eller mindre krigiska verksamheter, har de haft svårt att
            göra sina röster hörda. Det är hög tid och angeläget att både
            nationellt och interna­tionellt sätta strålkastarljuset på det
            assyriska folket.
          </p>
          <p xml:id="i-3Xy1jP3LkPZ1KA5aCQffbH">
            Sverige, den svenska regeringen och andra företrädare inom det
            in­ternationella området, har ett gott anseende i världen. Sverige
            uppfattas som en nation som kämpar för demokrati, mänskliga rättigheter
            och jämställdhet. Det är ett anseende som förpliktigar och ställer
            stora för­väntningar men som också ger stora möjligheter.
          </p>
          <p xml:id="i-BxyjFPWM796EHsWH3xtq5k">
            Det assyriska folket måste erkännas som ett folk och ges stöd
            och återupprättelse. Ett erkännande av det assyriska folket skulle
            kunna inne­bära överlevnad för ett folk med en rik historisk och
            kulturell bakgrund. Sverige måste i FN och EU arbeta för att det
            assyriska folket skall ges fullständiga medborgerliga rättigheter
            och rättsligt skydd i sina hemlän­der Turkiet, Irak, Iran, Libanon
            och Syrien. Assyriernas flyktingstatus måste också erkännas av
            Sverige i enlighet med internationella konven­tioner.
          </p>
          <p xml:id="i-FcfcEVT7sPYL1gcHgjxCBa">
            Min fråga till utrikesminister Anna Lindh är:
          </p>
          <p xml:id="i-BVHDQ7cW1vFkhe67Fynmoh">
            Vad gör regeringen och vad avser regeringen att göra för att
            medver­ka till att assyriernas situation förbättras?
          </p>
        </div>
      </div>
    </body>
  </text>
</TEI>
