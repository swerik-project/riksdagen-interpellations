<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0364">
  <teiHeader>
    <fileDesc>
      <titleStmt>
        <title>Blekinge</title>
        <author>Johnny Gylling (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:364 av Johnny Gylling (kd) till näringsministern om Blekinge</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_389.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_390.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Johnny Gylling (kd)</persName>
            <state ref="unknown" type="partyAffiliation">
              <desc>kd</desc>
            </state>
            <idno>i-PsSysCdjrkuVBAo163T4KM</idno>
          </person>
          <person gender="man">
            <persName>näringsministern</persName>
            <idno>i-5iuSCbAspakd6XhUXCtA5E</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BsUQe4QBAVmWDBgr4DWXYS" corresp="i-PsSysCdjrkuVBAo163T4KM">
          <date when="1998-04-30"/>
        </correspAction>
        <correspAction type="received" xml:id="i-5j8atJ1wfXzJo28QE8Lo22">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="unknown" xml:id="i-C2p63UVHu7J8mjmfJGWVN2">
          <note>Återtagen</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U6oXu3PARbHaR9BuwosNvj">
            Interpellation 1998/99:364 av Johnny Gylling (kd) till näringsministern
            om Blekinge
          </p>
        </div>
        <div type="ipqSubmissionInfo">
          <p xml:id="i-FtibmNYDJVS2Nbz15tsas6">
            Inkom den 30 april Återtagen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TU9DfusB5jzDSeJ21RNfWH">
            Blekinge kallas för Sveriges trädgård. En trädgård blommar och
            ger glädje åt omgivningen. Själva växandet går av sig självt,
            men någon måste naturligtvis plantera och vårda en trädgård. Tidigare
            har Blekinge haft prägeln av ett krislän som varit helt beroende
            av statliga åtgärder. Genom gemensamma ansträngningar från länet
            och staten har nu trenden vänt. Högskolan i Karlskrona/Ronneby
            tillsammans med IT- och tele- komföretagen betyder att flera tusen
            nya jobb skapas som i viss mån kompenserar industrins och militärens
            tillbakagång. Trots detta är den öppna arbetslösheten fortfarande
            högre än riket i genomsnitt och många äldre arbetslösa har svårt
            att komma in på arbetsmarknaden igen.
          </p>
          <p xml:id="i-4gdazHHAQpULDDU55TWMTP">
            Blekinges geografiska läge har före järnridåns fall varit en
            nackdel för länet. För kommunikationerna har sydöstra hörnet varit
            en ändstation, en återvändsgränd. Nu är det annorlunda. Nya färjeförbindelser
            har star­tat till Polen och Lettland. Flyget har ökat kraftigt
            och det finns dagliga tågförbindelser till Malmö, Köpenhamn, Göteborg
            och Stockholm. Detta har växt trots att regering och trafikverk
            inte visat något större intresse för att planera infrastrukturen
            mot sydöstra hörnet av landet. Den mesta kraften går åt till stråket
            genom Skåne och Öresundsförbindelsen. Risken för trafikträngsel
            är här överhängande. Vägarna behöver förbättras när transporterna
            ökar. E 22 behöver bli fyrfilig med mittbarriär ända ifrån Malmö
            till Norrköping. Blekinge kustbana behöver elektrifieras för att
            man skall kunna köra gemensamma regional tåg i hela Sydsverige.
            Mil­jöutsläppen minskar då och Kustpilen kan gå hela vägen över
            Öresunds- bron.
          </p>
          <p xml:id="i-JmuoEBicWdVtuBuHrsuzkg">
            Många företag i södra Sverige handlar nu med Polen, Litauen och
            Lettland. De är beroende av goda kommunikationer. Bilturismen
            ökar i
          </p>
          <p xml:id="i-EzkaWpbXzwn7JBJNayzF7t">
            Blekinge och den stora genomfartsleden E 22 är olycksdrabbad
            och farlig att åka på. Vägverket redovisar att E 22:s trafiksäkerhetstillstånd
            mellan Kalmar och Sölvesborg är bland det sämsta i landet vad
            gäller stamvägar med hög trafikintensitet. Blekinges hamnar är
            upprustade och möjlighe­ter till tågfärjeförbindelser finns. Men
            det statliga intresset saknas. Upp­rustningen av kust-till-kust-banan
            mellan Karlskrona-Emmaboda skjuts hela tiden framåt. Ambitionerna
            att göra E 22 till fyrfilig väg sänks i takt med hastighetsgränserna.
            Besked om elektrifiering av kustbanan mellan Karlskrona-Kristianstad
            dröjer. Tvärleden, en väg mellan Olofström och Markaryd behöver
            rustas upp särskilt med tanke på Volvos (läs Olofströms) överlevnad,
            osv.
          </p>
          <p xml:id="i-VKQJkke18xeoxwe5qMsCQc">
            Näringsministern brukar i regionala debatter hänvisa till tillväxtavta­len.
            Nu har regeringen bestämt att infrastruktursatsningar skall lämnas
            utanför i första skedet. Dessutom är det så att en elektrifiering
            av järnvä­gen t.ex. drar så stora resurser (400-500 miljoner kronor)
            att inte länet självt kan bära en sådan satsning och samtidigt
            klara underhåll av befint­lig infrastruktur. Enorma infrastruktursatsningar
            görs i olika delar av landet (Öresund, Botnia, Stockholm) med
            hänvisning till tillväxt och framkomlighet. Men det lilla länet
            i sydöst är bortglömt. Växande för­bindelser över Östersjön är
            av nationellt intresse.
          </p>
          <p xml:id="i-Amxzt97Dpgvp1D3YJVX3qp">
            Vilka åtgärder avser ministern vidta för att säkerställa att
            detta Öster- sjöperspektiv beaktas, enligt vad som ovan nämnts,
            för infrastrukturpla­neringen?
          </p>
          <p xml:id="i-XxMVqnVKdhGdXn3EZeapF5">
            Vilka åtgärder avser ministern vidta för en planering av infrastruktu­ren
            även i sydöstlig riktning?
          </p>
        </div>
      </div>
    </body>
  </text>
</TEI>
