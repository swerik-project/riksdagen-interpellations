<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0170">
  <teiHeader>
    <fileDesc>
      <titleStmt>
        <title>valutastabilitet</title>
        <author>Lars Tobisson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:170 av Lars Tobisson (m) till finansministern om valutastabilitet</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_187.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_188.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lars Tobisson (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-QKH1DSWytvVGtUZkzdboRg</idno>
          </person>
          <person gender="man">
            <persName>Erik Åsbrink</persName>
            <idno>i-76vYpYSFxb4errTa7fe3WJ</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WRYqVe6fJLtBQx7BXS7MRe" corresp="i-QKH1DSWytvVGtUZkzdboRg">
          <date when="1999-02-15"/>
        </correspAction>
        <correspAction type="received" xml:id="i-F46iWpWxGEx7sjwiomuxDg">
          <note>date unknown</note>
          <name who="i-76vYpYSFxb4errTa7fe3WJ">Erik Åsbrink</name>
        </correspAction>
        <correspAction type="questionStatus" subtype="unknown" xml:id="i-2h9LdekCDPKN6TwCLdp7bS">
          <note>Förfallen</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M3i9BYRJSstp8GeP63S563">
            Interpellation 1998/99:170 av Lars Tobisson (m) till finansministern
            om valutastabilitet
          </p>
        </div>
        <div type="ipqSubmissionInfo">
          <p xml:id="i-RyUoyBLDheMzWrpLNBQYnr">
            Inkom den 15 februari Förfallen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MH1Zy582geYmP6gdmZaouY">
            När medlemsländernas kvalifikationer för deltagande i den gemen­samma
            valutan bedömdes inom EU förra våren fick Sverige underkänt på
            en punkt, nämligen kravet på valutastabilitet. Därför var det
            överraskan­de att regeringen, när Sveriges konvergensprogram omarbetades
            inför det senaste årsskiftet, ägnade så ringa utrymme och uppmärksamhet
            åt valu­tapolitiken. Det främsta motivet för Moderata samlingspartiet
            att inte ställa sig bakom programmet var att detta inte var tillräckligt
            problemori- enterat och att frågan hur Sverige skall nå valutastabilitet
            borde ha satts i förgrunden.
          </p>
          <p xml:id="i-Dije45zcaNHMLUh262FHCC">
            Till skillnad från euroländemas stabilitetsprogram skall utanförlän-
            demas konvergensprogram även ange mål och medel för att uppnå
            pris- och valutastabilitet. För EU-länder som inte har infört
            euron och som inte såsom Storbritannien och Danmark har medgetts
            undantag gäller det att klargöra hur de avser att kvalificera
            sig för deltagande i valutasamarbetet. Denna inriktning har Greklands
            nya konvergensprogram. Danmark, som ändå har ett undantag, står
            i sitt program fast vid att tillhöra den europe­iska växelkursmekanismen
            (ERM) i dess nya skepnad, ERM2.
          </p>
          <p xml:id="i-Vtby6NP8CEHLZ1aXPxGE35">
            I det svenska konvergensprogrammet finns endast en kort, utslätad
            skrivning om valutapolitiken. Där anges varken mål eller metod
            för att uppnå en stabil växelkurs. Uttalandet att kronan är undervärderad
            be­dömde vi moderater inte skulle imponera på de euroländer som
            misstän­ker Sverige för att avsiktligt hålla en låg växelkurs
            i syfte att skaffa sig konkurrensfördelar i den internationella
            handeln. Ute i Europa framstår det som obegripligt att en regering
            som säger sig ha kontroll över statsfi­nanser och inflation avstår
            från att ta del av de fördelar som den gemen­samma valutan erbjuder.
          </p>
          <p xml:id="i-9gu4y2Q8UyNWf1pgiaHR1s">
            I sitt utlåtande över det svenska konvergensprogrammet noterar
            kommissionen - liksom tidigare vi moderater - att penningpolitiken
            behandlas mycket kortfattat. Kommissionen konstaterar också att
            inget sägs om när Sverige kan tänkas ansluta sig till ERM2 som
            förberedelse för eurons införande. Därmed kvarstår frågan om valutastabilitet
            och osäkerheten om kronans framtida utveckling. Kronan har enligt
            kommis­sionen förblivit svag och ostadig, och volatiliteten har
            snarare ökat än minskat på senare tid. Sammanfattningsvis konstaterar
            kommissionen att medlemskap i ERM2 skulle vara det bästa sättet
            uppnå den erforderliga valutastabiliteten.
          </p>
          <p xml:id="i-WgEM8ejrukYJVzhzz3U8k2">
            I ett pressmeddelande från Ekofinrådets sammanträde den 8 februari
            uttalar EU-ländemas finansministrar att för att kvalificera sig
            för EMU måste Sverige demonstrera sin förmåga att hålla en fast,
            rimlig kurs mellan kronan och euron över en tillräcklig tidsperiod
            och utan allvarliga störningar. Ministerrådet förväntar sig att
            detta skall leda till att Sverige beslutar sig för att ansluta
            sig till ERM2.
          </p>
          <p xml:id="i-NYWQfdAZtr5zPrtznXejUA">
            Mot denna bakgrund vill jag fråga finansministern:
          </p>
          <p xml:id="i-5Jt7jqSjajCb6XJP8AfhJs">
            Vilka åtgärder avser regeringen att vidta för att Sverige skall
            uppnå den valutastabilitet som krävs för eurons införande i vårt
            land?
          </p>
        </div>
      </div>
    </body>
  </text>
</TEI>
