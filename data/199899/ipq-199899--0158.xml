<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0158">
  <teiHeader>
    <fileDesc>
      <titleStmt>
        <title>näringspolitiken</title>
        <author>Göran Hägglund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1998/99:158 av Göran Hägglund (kd) till näringsminis­tern om näringspolitiken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_175.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_176.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199899/pages/ip_199899_177.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Göran Hägglund (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-8BTYtQ95yRpC5syyC4aHoY</idno>
          </person>
          <person gender="man">
            <persName>Anders Sundström</persName>
            <idno>i-5iuSCbAspakd6XhUXCtA5E</idno>
            <state type="partyAffiliation" ref="Q105112"/>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ED6gBdTDFm6TbXAsCxydYz" corresp="i-8BTYtQ95yRpC5syyC4aHoY">
          <date when="1999-02-09"/>
        </correspAction>
        <correspAction type="received" xml:id="i-6mpVHtiWSWD6nrTopwyjcd" corresp="i-HP26Ex6XfZD2gozC8P6pdm">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-KAQKzTXWywLaCurgG7fkPQ">
          <note>Besvarad</note>
        </correspAction>
        <correspAction type="answered" xml:id="i-j9kv5VfFF77sbcmedtaAj">
          <date when="1998-03-12"/>
        </correspAction>
        <correspContext corresp="i-j9kv5VfFF77sbcmedtaAj">
          <ref type="record" target="prot-199899--068">Prot. 1998/99:68</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D1rGRbPjPrv79okmev2snB">
            Interpellation 1998/99:158 av Göran Hägglund (kd) till näringsminis­tern
            om näringspolitiken
          </p>
        </div>
        <div type="ipqSubmissionInfo">
          <p xml:id="i-MW8BNZq8MaS86CKzY3ePUX">
            Inkom den 9 februari : Besvarad den 12 mars Prot. 1998/99:68
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8tmWvX6x1WK89Xb3qUAh8b">
            Förbättrade transportmedel och kommunikationer gör världen mind­re.
            Svenska företag kan konkurrera på marknader långt bort och övriga
            världen kan på samma sätt utsätta oss för konkurrens. Med en ökad
            världshandel integreras världen. I detta ligger den stora utmaningen.
          </p>
          <note xml:id="i-QnNnnG713MUTcE4Pb7PEFJ" type="pageNumber">
            176
          </note>
          <p xml:id="i-Q2izxp7AssgiHAMwzSQkVx">
            Strax före jul publicerade organisationen Svensk Handel rapporten
            Sverige i världen 1998. I rapporten återfinns en sammanfattning
            av fyra internationella rapporter som jämför Sveriges konkurrensförmåga,
            eller företagens förutsättningar, med andra länder och andra länders
            företag. Det är en mycket intressant rapport som sammantaget visar
            att Sverige alltjämt ligger efter internationellt sett vad avser
            ekonomisk tillväxt.
          </p>
          <p xml:id="i-FPrucUEwLut92fB8JNumFX">
            Hur Sverige utvecklas i förhållande till sin omvärld blir allt
            viktigare i en värld där konkurrensen skärps i och med en tilltagande
            globalisering. Är förutsättningarna sämre i vårt land får detta
            följder. Företagens verk­samhet flyttas dit jordmånen är bäst.
            Under 90-talet har företagsfusioner över nationsgränserna blivit
            allt vanligare, även här styr givetvis förut­sättningarna placeringen
            av det nya huvudkontoret.
          </p>
          <p xml:id="i-U6J56zDfe5cwcjr6G1anJG">
            De internationella rapporterna tecknar en bild av Sverige som
            ger vid handen att nedgången fortsätter för Sverige, om än svagare,
            samtidigt som företagsklimatet förbättrats. För oss i Sveriges
            riksdag finns det all anledning att rannsaka vårt arbete när rapporterna
            gemensamt slår fast att våra ekonomiska förutsättningar dras ned
            som en följd av det höga skat­tetrycket, en stelbent arbetsmarknad,
            den offentliga sektorns stora andel av ekonomin och ett utbildningssystem
            som brister. På samtliga dessa punkter bär vi som ledamöter av
            Sveriges riksdag på ett stort ansvar.
          </p>
          <p xml:id="i-PyMT8VxPvXcsga5ixQNYeh">
            Få - om någon - behöver i dag upplysas om att det inte är möjligt
            att diskutera den svenska skattepolitiken utan hänsyn till vår
            omvärld. Skat­tepolitiken är så att säga konkurrensutsatt. Andra
            länder utgör alternativ för såväl svenska investeringar som en
            rörlig arbetskraft. Vårt - stora - problem är att vi envisas med
            att ha världens högsta nivå på personliga inkomstskatter. Detta
            problem har fördjupats sedan Socialdemokraterna tog över makten
            1994. Skattepolitiken har av debattörer liknats vid ett ”DDR-problem”:
            Sverige tar hand om kostnaden för att utbilda kvalifice­rad personal
            och andra länder yrkesutövningen och avkastningen.
          </p>
          <p xml:id="i-DYryzQ24NhFYA87gwbM83c">
            Att skapa en mer flexibel arbetsmarknad har av delar av fackföre­ningsrörelsen,
            och för all del även s- och v-politiker, målats ut som något ont
            och onödigt. Att vi i ett internationellt sammanhang har en stelbent
            arbetsmarknad är känt. OECD har under ett antal år pekat på behovet
            av förändringar i Sverige i sitt program Job Strategy. På vissa
            punkter har dess rekommendationer hörsammats, andra har förändrats
            i motsatt rikt­ning eller förblivit orörda. Med en LO-ordförande
            som klämmer i med ”Vi står i vägen” som LO:s nya arbetsslogan
            försvåras arbetet med att skapa en arbetsmarknad som kan mäta
            sig internationellt.
          </p>
          <p xml:id="i-JZztDnq3Js37K165bPWcHp">
            Politikernas goda vilja utgör den för politikerna mest smickrande
            för­klaringen till varför den offentliga sektorn vuxit från 24,7
            % av BNP år 1950 till 66,4 % år 1996. En annan förklaring är att
            socialistiska tanke­mönster och bristande respekt för medborgarnas
            pengar dominerat i de politiska församlingarna på olika nivåer.
            Storleken på den offentliga sektorn är betydelsefull då den påverkar
            fördelningen av de ekonomiska resurserna via efterfrågan på varor
            och tjänster samt genom skatter, trans­fereringar, regler och
            regleringar. I ett internationellt perspektiv är vår offentliga
            sektor långt större än i något annat land. Analyser och studier
            visar att det finns en svag negativ korrelation mellan tillväxt
            och storlek på offentlig sektor. Vidare har gjorts gällande från
            forskare att stagnatio­nen i den privata sektorn kan förklaras
            med att den offentliga sektorns expansion gått för långt.
          </p>
          <note xml:id="i-5Qx4L7muVupSdTH29krzVW" type="margin">
            Interpellationer1998/99:1 -370
          </note>
          <note xml:id="i-NmxCpswHz5efeMEn2wgSvJ" type="pageNumber">
            177
          </note>
          <note xml:id="i-Fi1DPHfnNeK5dSFf1wQ338" type="margin">
            Interpellationer1998/99:1 -370
          </note>
          <note xml:id="i-LguJtsoz8WCcBAyrMm7CTh" type="pageNumber">
            178
          </note>
          <p xml:id="i-89cBA7NM31oFKawM64D5Xt">
            Det finns ett direkt samband mellan humankapital och tillväxt.
            Att satsa på utbildning är med andra ord att betrakta som en investering.
            I Sverige har vi utgifter för utbildning som är större än i de
            flesta andra länder vilket kan tydas som att kritiken i de internationella
            rapporterna är orättvis alternativt felaktig. Men, studerar man
            hur utgifterna på utbild­ning fördelas visar det sig att den högre
            utbildningen i Sverige får en mindre andel av resurserna jämfört
            med andra länder. Vi har tidigare haft en utbildningsnivå på vår
            arbetsstyrka som är bättre än genomsnittet i jämförelse med andra
            OECD-länder, i dag är vi nere på samma nivå som genomsnittet.
            Att uppbyggnaden av humankapitalet försämrats kan san­nolikt kopplas
            till den låga privata avkastningen på utbildningen. En sammanpressad
            lönestruktur gör att unga människor i dag tvekar inför en utbildning
            då man ändå inte tjänar på det.
          </p>
          <p xml:id="i-BgcUzUjVrfrBq2YC7YyrQi">
            Mot denna bakgrund vill jag fråga näringsministern:
          </p>
          <p xml:id="i-6uCpcjJDL1Ka3vVq1L1wJQ">
            1. Vilka åtgärder på skatteområdet är statsrådet beredd att medverka
            till för att underlätta nyföretagande, expansion och etableringar
            i Sveri­ge?
          </p>
          <p xml:id="i-7AUHELMxmxmm9YLfnRNXpk">
            2. Vilka åtgärder på arbetsmarknadsområdet är statsrådet beredd
            att medverka till för att arbetsmarknaden skall kunna fungera
            bättre?
          </p>
          <p xml:id="i-Jgd8wndxnE12Fjw7hvZq5n">
            3. Vilka åtgärder är statsrådet beredd att vidta för att öka
            den privata sektorns andel av den totala ekonomin?
          </p>
          <p xml:id="i-SuC7V1PHbFF5NkywmPgF7Z">
            4. Vilka åtgärder på utbildningsområdet avser regeringen att
            vidta för att underlätta för och stimulera till högre utbildning?
          </p>
        </div>
      </div>
    </body>
  </text>
</TEI>
