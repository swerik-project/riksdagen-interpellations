<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0040">
  <teiHeader>
    <fileDesc>
      <titleStmt>
        <title>global livsmedelssäkerhet</title>
        <author>Lena Klevenås (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:40 av Lena Klevenås (s) till jordbruksministern om global livsmedelssäkerhet</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_44.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_45.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_46.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_47.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Lena Klevenås (s)</persName>
            <state ref="Q105112" type="partyAffiliation">
              <desc>s</desc>
            </state>
            <idno>i-AtvKBXC4FZbodCNyRko9RA</idno>
          </person>
          <person gender="woman">
            <persName>Margareta Winberg</persName>
            <idno>i-4qJ1WSYreoe9MGDFPCwZKy</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VWaT4G2XPq1ra6zRgT7YnB" corresp="i-AtvKBXC4FZbodCNyRko9RA">
          <date when="1996-01-03"/>
        </correspAction>
        <correspAction type="received" xml:id="i-Ci6bZvHFW6bJFvKW6eQ36k">
          <note>date unknown</note>
          <name>jordbruksministern</name>
        </correspAction>
        <correspAction type="questionStatus" subtype="answered" xml:id="i-XoNE75ReeZii9zdnMcQaiU">
          <note>Besvarad</note>
        </correspAction>
        <correspAction type="answered" xml:id="i-PZHtfNLZ9ZcKEESdxvwAfD">
          <date when="1996-02-01"/>
        </correspAction>
        <correspContext corresp="i-PZHtfNLZ9ZcKEESdxvwAfD">
          <ref type="record" target="prot-199596--049">Prot. 1995/96:49</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KMBvx87Q6NJeJRWbNvCvXS">
            1995/96:40 av Lena Klevenås (s) till jordbruksministern om global
            livsmedelssäkerhet
          </p>
        </div>
        <div type="ipqSubmissionInfo">
          <p xml:id="i-MVj4sLpdE8XmzUndg6jHw2">
            Inkom den 3 januari : Besvarad den 1 februari Prot. 1995/96:49
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AhSFxvecxDApsf43EfVaR6">
            Vi lever i en värld där klyftorna mellan rika och fattiga enligt
            alla prognoser bara växer. I de industrialiserade länderna fortsätter
            en livsstil med överkonsumtion och i många avseenden resursslöseri.
            Samtidigt har 800 miljoner människor i u-länder inte mat för dagen.
            Bristen på mat och rent vatten gör att ca 40 000 barn dör i onödan
            varje dag.
          </p>
          <p xml:id="i-XjeZznSTgtWhER5crX16mh">
            Befolkningsökningen i u-världen beräknas leda till att vi år
            2030 är 8,5 miljarder människor. Konsumtionsökningen i i-världen
            leder till en allt orättvisare fördelning av jordens resurser.
            Att lyfta de fattiga män­niskornas materiella standard till vår
            nivå skulle kräva 4-5 jordklot till. Jorden hotas redan nu av
            en ekologisk kollaps. Mycket måste alltså förändras.
          </p>
          <p xml:id="i-G9PzroH1FrvVEUQUfLf36A">
            Många människor i Sverige oroas över miljöförstöringen och den
            orättvisa fördelningen i världen. Kommer vi verkligen att kunna
            produ­cera mat för en snabbt ökande befolkning när vi inte ens
            kan det nu? Kommer maten att kunna produceras med tillräcklig
            hänsyn till miljön? Kan vi bekämpa fattigdomen i framtiden? Hur
            kommer det att påverka vår egen materiella standard?
          </p>
          <p xml:id="i-BYxTtYRNfFr6vTeh4WeaLA">
            Vilja saknas inte. Vid FN:s konferens i Köpenhamn om ekonomisk
            och social utveckling uttalades målsättningen att avskaffa fattigdomen
            i världen.
          </p>
          <p xml:id="i-89Hq8J5ZwrvXRWEGJxxctJ">
            Vid FN:s konferens om miljö och utveckling, UNCED i Rio de Ja­neiro
            antogs bl.a. dokumentet Agenda 21 samt konventionerna om biologisk
            mångfald och om klimatförändringar. Agenda 21 kräver miljöinriktade
            produktionsformer inom jordbruket, där biologiska och
          </p>
          <note xml:id="i-Bw7RzqisvSNfMvZcRNB3qx" type="margin">
            Interpellationer1995/96:1 -261
          </note>
          <note xml:id="i-RuksNaWp1fdgda8ZXupoau" type="pageNumber">
            45
          </note>
          <note xml:id="i-TAusjawVBdxeQYi8GwKcAB" type="margin">
            Interpellationer1995/96:1 -261
          </note>
          <note xml:id="i-EwzazFpe73k62tTh111Mxk" type="pageNumber">
            46
          </note>
          <p xml:id="i-7rCnASzuUYuj4tKySWaKVj">
            ekologiska hänsyn skall avgöra hur odlings- och djurhållningssystem
            skall utformas. Konventionen om biologisk mångfald har som mål
            att bevara, hållbart utnyttja och rättvist fördela de vinster
            som kan uppstå vid utnyttjande av genetiska resurser. Målet för
            klimatkonventionen är att globalt minska växthusgaser och därmed
            minska eller förhindra hotet om en klimatförändring.
          </p>
          <p xml:id="i-QV9ftrGXevBvRxUnJXAL3r">
            FN har också ordnat toppmöten om befolkningsfrågan, Kairo-mötet
            och om nu senast kvinnornas situation, genom toppmötet i Beijing.
            Många kloka beslut är fattade.
          </p>
          <p xml:id="i-PjBnRUGtorEnGAURb5UTLQ">
            Inom FN har också organisationen för ”food and agriculture”,
            FAO beslutat att hålla ett toppmöte om Food Security, livsmedelssäkerhet,
            i Rom i november detta år. Inför denna konferens finns dels en
            särskild kommitté, Committée for Food Security som skall hålla
            möten i början av detta år och i september. Vidare skall det hållas
            fem regionala kon­ferenser. Avsikten är att toppmötet sedan i
            november skall besluta om politiska riktlinjer och en aktionsplan
            för global livsmedelssäkerhet.
          </p>
          <p xml:id="i-3rMFPMTHrWebULpU8H46Mf">
            Livsmedelssäkerhet eller livsmedelstrygghet skulle man kunna
            be­skriva så att varje individ oavsett ålder och oavsett var hon
            eller han bor skall ha tillgång till mat och vatten för att överleva
            och orka leka eller arbeta. För att äntligen uppnå livsmedelssäkerhet
            för varje individ, oavsett nationalitet, ålder eller kön, nu och
            i framtiden, måste vi först klara av två saker, dels höja produktionen
            och dels förbättra distribu­tion och lagringsmöjligheter. Men
            detta räcker inte som målsättning.
          </p>
          <p xml:id="i-JSGckCGWMU9Tfnu8Y2r7DM">
            Om vi utgår från en enskild individ, t.ex. en fattig jordlös
            mor i ett u-land, så behöver hon antingen mark att odla på eller
            pengar att köpa mat för. För en fattig u-landskvinna är rätten
            till att kunna äga och ärva mark väsentlig, liksom rätten till
            utbildning eller rätten till krediter. Liksom självklart också
            rätten till sexuell och reproduktiv hälsa.
          </p>
          <p xml:id="i-TxK5PejfVANog3ixtVoTx5">
            Om vi utgår från själva jorden, så behöver den för att kunna
            ge skördar, utsäde, vatten skydd mot erosion, försaltning, försurning
            och urlakning. Den odlingsbara jorden minskar i en förfärande
            takt. Vat­tentillgångarna minskar och kommer att bli kommande
            konfliktrisker. Havet fiskas ut och sjöar förgiftas. Att göda
            och använda bekämp­ningsmedel på åkermark är inte riskfritt.
          </p>
          <p xml:id="i-7jYdi345pPunyJ4PVnzeGU">
            Om vi utgår från en annan enskild individ, oss själva, så lider
            vi av vällevnadssjukdomar, tidsbrist, dåligt samvete och dålig
            helhetssyn men kanske med kunskapen att vi som tillhör den rikaste
            miljarden gör slut på 85 % av jordens resurser medan den fattigaste
            miljarden bara får dela på 1,4 %. Och de fattiga är inte längre
            okunniga om detta. Sverker Aström har uttryckt det så här: De
            människor som törstar efter vatten ser på TV hur de rika bevattnar
            sina golfbanor.
          </p>
          <p xml:id="i-NdexLrNGQ3vya2bVfwHftf">
            I mathänseende betyder detta att vi i den rika delen av världen,
            en­ligt beräkningar gjorda av Jordens Vänner för Hollands räkning,
            äter 180 gram kött om dagen, medan 50 gram vore lagom om man skulle
            ta hänsyn till det miljöutrymme varje människa på jorden har,
            om alla skall få sin beskärda del.
          </p>
          <p xml:id="i-7rTRxvpS12phvRBD6y4o9Q">
            I spannmålsproduktion betyder det, eftersom det går åt spannmål
            till djurfoder, att vi var och en förbrukar 606 kilo spannmål
            per person och år i i-världen och att det kommer att öka till
            ca 741 kilo, medan en människa i Afrika söder om Sahara som nu
            förbrukar 133 kilo bara
          </p>
          <p xml:id="i-S52dVxkZTUc9BD6CPrPyBT">
            kommer att öka till 143 kilo, (t.o.m. risk för att det inte blir
            ens denna ökning utan i värsta fall en minskning!). Detta betyder,
            om man grans­kar siffrorna något, att vår ökning är i det närmaste
            lika stor som deras totala konsumtion. Klyftorna fortsätter att
            öka. I Afrika söder om Saha­ra kommer antalet undernärda människor
            att öka med 100 miljoner till år 2010. (Siffrorna hämtade ur Khalili
            Lindahl, Global livsmedelsför­sörjning, 1995).
          </p>
          <p xml:id="i-5rzrbhrF9XzJpX5YcxZA9z">
            Enligt World Watch Institute som tillhör de mer pessimistiska
            framtidsbedömarna kommer världens spannmålsproduktion per år att
            bli 240 kilo. Det är mer än dagens u-landsnivå, men mycket lägre
            än vår i-landsnivå. Frågan om hur mycket folk jorden kan försörja
            beror på vilken konsumtionsnivå man lägger sig på och om spannmål
            an­vänds direkt till människoföda eller används i animalieproduktionen.
            Redan nu används ca 30 % av spannmålsproduktionen till djurfoder.
          </p>
          <p xml:id="i-KNvRVKKqdD5XGdpoyHrvmw">
            Enligt mer optimistiska bedömare, som t.ex. FAO, kommer tillgång
            och efterfrågan att vara i balans, man kommer att kunna öka produktio­nen
            så mycket som krävs för att möta tillväxten i effektiv efterfrågan.
            De räknar inte ens med någon större prisökning. I marknadsekonomiskt
            tänkande är det inte behovet som styr utan efterfrågan uttryckt
            i köp­kraft, skriver FAO. Prognosen uttrycker dock inte den önskade
            utveck­lingen utan den förväntade.
          </p>
          <p xml:id="i-Td1TTy1vnJS7mzmhBLgGhv">
            Som politiker och medmänniskor kan vi naturligtvis inte acceptera
            denna låga ambition. Därför har också FAO beslutat anordna toppmötet
            om livsmedelssäkerhet. Flyktingströmmar, miljöförstöring, konfliktris­ker
            är annars det pris vi får betala om vi inte klarar av att ge även
            de människor som saknar köpkraft rätt till mat och vatten. I FN:s
            förkla­ring om de mänskliga rättigheterna ingår rätten till mat.
          </p>
          <p xml:id="i-Sqff9h6WtCEXFTA9C3NopF">
            Många faktorer spelar in och det behövs ett komplext samspel
            mel­lan världens länder och inom världens länder för att garantera
            livsme­delssäkerhet för alla jordens människor. Biståndspolitik,
            handelspolitik, utbildnings- och forskningspolitik, konsumentpolitik
            och miljöpolitik är några av de områden som behöver förändras
            för att möta denna enorma utmaning.
          </p>
          <p xml:id="i-FiP8zFq458s1x8CfRhFCza">
            Även EU:s och Sveriges jordbrukspolitik har stor betydelse. De
            metoder som vi använder i produktionen påverkar jordbruksmarkens
            uthålliga bärkraft. Det är bra att användningen av kemikalier
            minskar i Sverige och att vi har beslutat om målsättningen att
            10 % av arealen skall vara ekologiskt odlad år 2000. Det är viktigt
            att se helheten i de åtgärder som vidtas, såväl nationellt som
            globalt. Kretsloppstänkandet måste vara en utgångspunkt i all
            verksamhet. Att utifrån tillföra fossil energi till jordbruksmark
            i stället för att t.ex. utnyttja kvävets naturliga kretslopp är
            inte hållbart. Den energi som tillförs jordbruket kan inte i längden
            vara större än energimängden i den mat som produceras. Jor­dar
            får inte heller anrikas med olämpliga tungmetaller som t.ex. kadmi­um
            som alltid finns i handelsgödsel. Fattiga jordbrukare har dessutom
            sällan råd med vare sig konstgödning, bekämpningsmedel eller bevatt­ning.
            Vi måste hitta andra hållbara och billiga metoder som också be­varar
            den biologiska mångfalden.
          </p>
          <p xml:id="i-2RBc5wBXpT8Ao8fPauH4ar">
            Mot bakgrund av ovanstående vill jag fråga jordbruksministern
            följande:
          </p>
          <note xml:id="i-7oV3y9sRLgjaYa3hi3isdx" type="margin">
            Interpellationer1995/96:1 -261
          </note>
          <note xml:id="i-MB7EpcmZ2n5WwFxHoorkHt" type="pageNumber">
            47
          </note>
          <note xml:id="i-NGLEgdPsMPhZeKMABD6NX4" type="margin">
            Interpellationer1995/96:1 -261
          </note>
          <p xml:id="i-EvNaxhGLgUfTJv2kJDcJsr">
            Vilka åtgärder är regeringen beredd att vidta för att Sverige
            aktivt skall bidra till att förverkliga begreppet livsmedelssäkerhet
            i ett globalt perspektiv?
          </p>
          <p xml:id="i-AoBLcNS9EUHQ5MXQJvxi7L">
            Vilken beredskap har regeringen för att toppmötet om livsmedels­säkerhet
            i november i år i Rom, det s.k. World Food Summit skall kunna
            leda till konkreta åtaganden även för Sverige?
          </p>
          <p xml:id="i-6ur9see19fqwBfN6d6ZbS2">
            Vilka åtgärder är regeringen beredd att vidta för att klyftorna
            mel­lan oss och de fattiga länderna skall minska och inte fortsätta
            öka?
          </p>
          <p xml:id="i-PoDjDd2cWi2wkTXwK8hNYN">
            Vilken jordbrukspolitik avser regeringen att bedriva i Sverige
            så att den bidrar till fattigdomsbekämpning och samtidigt är en
            del i en ut­hållig utveckling som bevarar naturresurserna?
          </p>
          <p xml:id="i-YPh9BRrMEmNnEsQ9UfV3i1">
            Hur planerar regeringen för att samarbetet i EU också skall bli
            ett led i arbetet mot livsmedelssäkerhet för alla människor?
          </p>
        </div>
      </div>
    </body>
  </text>
</TEI>
