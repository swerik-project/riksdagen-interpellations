<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0171">
  <teiHeader>
    <fileDesc>
      <titleStmt>
        <title>FN:s em­bargo mot Irak</title>
        <author>Berndt Ekholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:171 av Berndt Ekholm (s) till utrikesministern om FN:s em­bargo mot Irak</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_178.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_179.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_180.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Berndt Ekholm (s)</persName>
            <state ref="unknown" type="partyAffiliation">
              <desc>s</desc>
            </state>
            <idno>i-QMDwkhc4AcuaCPrQxkeYYk</idno>
          </person>
          <person>
            <persName>utrikesministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AZkrD2n3LT2xtW4HmUPXcN" corresp="i-QMDwkhc4AcuaCPrQxkeYYk">
          <date when="1995-04-11"/>
        </correspAction>
        <correspAction type="received" xml:id="i-ULTfz7aQpabrk4hCxdGUpK">
          <note>date unknown</note>
          <name>utrikesministern</name>
        </correspAction>
        <correspAction type="questionStatus" subtype="answered" xml:id="i-YU3zBHgSmcWSXCc7Mybv6z">
          <note>Besvarad</note>
        </correspAction>
        <correspAction type="answered" xml:id="i-UUapY5Bojo8PbWQRuViXpL">
          <date when="1995-04-25"/>
        </correspAction>
        <correspContext corresp="i-UUapY5Bojo8PbWQRuViXpL">
          <ref type="record" target="prot-199596--086">Prot. 1995/96:86</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-P1gMiZ919vBAktyEaEbW85">
            1995/96:171 av Berndt Ekholm (s) till utrikesministern om FN:s
            em­bargo mot Irak
          </p>
        </div>
        <div type="ipqSubmissionInfo">
          <p xml:id="i-DrLDpib9ByascbXB4zeqv9">
            Inkom den 11 april : Besvarad den 25 april Prot. 1995/96:86
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V62XRazsc3zdDxUPJW2B7i">
            En delegation från Kristna Fredsrörelsen besökte helt nyligen
            Irak. Syftet med resan var att skaffa information om de kristna
            kyrkornas arbete, den humanitära situationen och FN-embargots
            konsekvenser.
          </p>
          <p xml:id="i-FXMG6PRJrb2NYsA4QDdSsb">
            Jag kunde tillsammans med delegationen inhämta bl.a. följande:Enligt
            FN:s ställföreträdande chef för de humanitära insatserna, Viktor
            Wahlroos, håller den allmänna hälsovården på att kollapsa. Uppgifter
            från hälsovårdsministeriet och Röda Halvmånen samt FN- organet
            WFP angav att 4 000-6 000 barn under fem år dör varje må­nad,
            enbart som följd av sanktionerna. Bamadödligheten uppgavs be­roende
            på beräkningssätt ha fem- till tiodubblats. Hittills har totalt
            mer än en halv miljon barn dött. Antalet barn med en födelsevikt
            understi­gande 2,5 kg har femfaldigats. 4 miljoner människor,
            varav 2,5 miljo­ner barn, lever nära svältgränsen och utsätts
            för allvarlig undernäring och sjukdomar.
          </p>
          <p xml:id="i-C6vM5FsK85X2zddE2sWzHA">
            Den offentliga sjukvården är i kris. Endast de akuta fallen tas
            om hand. En relevant vård kan inte ges. Den medicinska utrustningen
            kan inte underhållas och förnyas, bl.a. som följd av reservdelsbrist.
            Det råder närmast akut brist på mediciner - smärtstillande, antibiotika,
            insulin, medel mot epilepsi, cellgifter mot cancer osv. Barn med
            leu­kemi som med framgång kan behandlas i industriländerna får
            ingen annan behandling än näringstillförsel och blodtransfusioner
            samt i bästa
          </p>
          <note xml:id="i-4pgRXu1fCjd2a8uRJySUhD" type="pageNumber">
            179
          </note>
          <note xml:id="i-LoffuPXLqsFm5p7RcMMuN7" type="margin">
            Interpellationer1995/96:1-261
          </note>
          <note xml:id="i-RSwsnZNq3zzs58njVqmzZ4" type="pageNumber">
            180
          </note>
          <p xml:id="i-CVqLu6D9FY5iAcAaj8as8w">
            fall en mindre dos cellgift. Det är vanligt att kuvöser inte
            fungerar på grund av reservdelsbrist.
          </p>
          <p xml:id="i-VNi6eryzJtMTp9j3pC79Rp">
            Den sanitära situationen är usel. Sophanteringen har brutit samman.
            Avloppspumpar, som är nödvändiga i det flacka landskapet, fungerar
            ofta inte. Det leder till att avloppet rinner ut på gatorna. Situationen
            i Basra var här särskilt besvärlig. Avloppsreningsverken saknar
            renings- kemikalier och alla verk uppges släppa ut avloppet orenat
            i floderna. Där hämtas dricksvattnet, som endast kan renas i begränsad
            omfattning på grund av svårigheter att importera klor. Det klassas
            nämligen som militärt användbart ämne. De hinder sanktionerna
            reser för att importe­ra reservdelar bidrar till den dåliga sanitära
            situationen.
          </p>
          <p xml:id="i-ALuJQtjkWyNJSbif3ZxX3Y">
            Det sociala och ekonomiska läget är också bedrövligt. Arbetslöshe­ten
            är mycket stor. Infrastrukturen fungerar allt sämre. Den högre
            ut­bildningen lider av brist på internationella kontakter. Många
            försöker emigrera vilket leder till ”braindrain”. Inflationen
            har varit skyhög. Lönerna har inte alls hängt med, liksom pensionerna.
            Livsvillkoren är så hårda, att det är nödvändigt att sälja ägodelar
            för att få pengar till att överleva. Det gäller inte bara de sämre
            ställda utan också medelklassen. Samhällsmoralen påverkas och
            kriminalitet och prostitution tilltar.
          </p>
          <p xml:id="i-USLWfXPjAu84wPP1HdodyE">
            Fem års sanktioner har bidragit till denna utveckling. Den irakiska
            regimen har självfallet ett mycket stort ansvar för läget. Vägran
            att fullt ut uppfylla FN:s resolutioner och medverka till snabba
            lösningar för inköp av humanitärt materiel har förvärrat situationen.
            Samtidigt måste konstateras att FN har ett medansvar genom sin
            hårda tolkning av sanktionstexterna samt genom extremt rigorösa
            villkor i övrigt och en byråkrati för sanktionsdispenser som är
            svårgenomtränglig. FN:s dubbla roller i denna konflikt försätter
            världsorganisationen i stora svårigheter. Straffa och lindra på
            samma gång.
          </p>
          <p xml:id="i-GjtWa5UCSQJo7zqaLQRmrh">
            I dag kan konstateras att sanktionspolitikens framgångar har
            varit begränsade. De har skett till priset av en humanitär tragedi.
            Mycket talar också för att Saddam Husseins ställning under senare
            tid stärkts just på grund av sanktionernas utformning.
          </p>
          <p xml:id="i-3GGxoH2GF1wESVnAXDcqNf">
            Min uppfattning är att FN-embargots utformning nu måste ändras
            om det skall bidra till en konstruktiv utveckling i Irak. Den
            humanitära situationen understryker detta. I ett interpellationssvar
            till riksdagsman Eva Zetterberg har utrikesministern den 15 februari
            öppnat för en mer flexibel syn på sanktionsinstrumentet. Att finna
            former som inte får så svåra humanitära konsekvenser.
          </p>
          <p xml:id="i-VsWWaNwdXsVayMfoFUxkog">
            Dagens situation i Irak leder till att följande frågeställningar
            kan aktualiseras:• Är nuvarande utformning av FN-embargot mot
            Irak förenlig med FN:s barnkonvention?• Kan utformningen av sanktionerna
            ändras avseende militär klassning av ämnen så att nödvändiga reningskemikalier
            till vatten- och avlopps­systemet kan importeras?• Borde inte
            krigsskadeståndet till Kuwait något uppskjutas i tiden för att
            mer medel skall kunna avsättas till inköp av mat och mediciner?•
            Vad hindrar en partiell hävning av Iraks frysta utländska tillgångar
            för att underlätta inköp av mat och mediciner samt reservdelar
            för humani­tära ändamål?
          </p>
          <p xml:id="i-ViBwRrzWDoQJoUXKnj2CuK">
            • Kan byråkratin kring sanktionskommitténs dispensgivning minskas?
          </p>
          <p xml:id="i-2k3RdZWkkf5miYRSN9J22H">
            Mot bakgrund av dessa frågeställningar vill jag fråga utrikesminis­tern:
          </p>
          <p xml:id="i-91SWF4rBr4DEJA66j4sW9z">
            • Är utrikesministern beredd att medverka till att FN-embargots
            ut­formning ändras?
          </p>
          <p xml:id="i-S3bcqvr7rtje8AouwBPRnF">
            • Är utrikesministern också beredd att låta Sverige ta initiativ
            i frå­gan?
          </p>
        </div>
      </div>
    </body>
  </text>
</TEI>
