<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0160">
  <teiHeader>
    <fileDesc>
      <titleStmt>
        <title>ett växande Sverige</title>
        <author>Bo Lundgren (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:160 av Bo Lundgren (m) till finansministern om ett växande Sverige</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_167.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_168.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_169.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Bo Lundgren (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-4i5vpDVzDizjgGeYkeoK2E</idno>
          </person>
          <person gender="man">
            <persName>finansministern</persName>
            <idno>i-3kVCtR7mCK6mW2F6oaBMR5</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JAenVgUkKFtTbp59BGkiqY" corresp="i-4i5vpDVzDizjgGeYkeoK2E">
          <date when="1995-03-29"/>
        </correspAction>
        <correspAction type="received" xml:id="i-LJp4omhtdpBbFDcmbZ59si">
          <note>date unknown</note>
          <name>finansministern</name>
        </correspAction>
        <correspAction type="questionStatus" subtype="answered" xml:id="i-VQ78WpCFxD59H9LNdeP4tF">
          <note>Besvarad</note>
        </correspAction>
        <correspAction type="answered" xml:id="i-DCcf4HSLsqz18MKfso9Xt2">
          <date when="1995-05-20"/>
        </correspAction>
        <correspContext corresp="i-DCcf4HSLsqz18MKfso9Xt2">
          <ref type="record" target="prot-199596--095">Prot. 1995/96:95</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4jwC4piP7G5tsY9PkXb888">
            1995/96:160 av Bo Lundgren (m) till finansministern om ett växande
            Sverige
          </p>
        </div>
        <div type="ipqSubmissionInfo">
          <p xml:id="i-C92MdGu8RCzXJiwd3dKjsC">
            Inkom den 29 mars : Besvarad den 20 maj Prot. 1995/96:95
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qe5Ja6Rt2huugzGxh1sHfM">
            Sedan det sena 1960-talet har Sverige varit ett samhälle i stagna­tion.
            I kölvattnet av en alltmer omfattande offentlig sektor, allt högre
            skatter och allt fler regleringar har det privata initiativet
            trängts ut och människors inflytande över den egna vardagssituationen
            minskat. Se­dan 1970 har Sverige fallit från tredje till sextonde
            plats i OECD:s välfärdsliga. Priset för en övermäktig tro på politikens
            möjligheter att skapa välstånd har varit högt.
          </p>
          <p xml:id="i-6sLBtET71CE2SHE5Pz1spp">
            I slutet av 1980-talet förbyttes 20 års kontinuerlig eftersläpning
            i tillväxt och produktivitet i ett ekonomiskt fritt fall.
          </p>
          <p xml:id="i-TYHg8dJ8bbSYgChmpcNe1n">
            Svensk ekonomi var, när den borgerliga regeringen tillträdde
            1991, med hög hastighet på väg in i den värsta lågkonjunkturen
            sedan 1930- talet. En vikande internationell konjunktur förstärktes
            av en lång rad hemmatillverkade problem. Under 1970- och 1980-talen
            hade statsfi­nanserna blivit alltmer konjunkturkänsliga, arbetsmarknaden
            alltmer rigid och kostnadskrisen hade systematiskt gröpt ur den
            svenska kon­kurrenskraften. Till det kom den akuta krisen i den
            finansiella sektorn.
          </p>
          <p xml:id="i-TEhxX5X1E8iiFfifHau4bE">
            Utgångspunkten för den borgerliga regeringens politik var insikten
            att det är ur människors initiativkraft och vilja till arbete,
            företagande och förkovran som allt välstånd växer. Ur denna insikt
            växte ambitio­nen att riva ner de hinder som låg i vägen för att
            människor, företag och ekonomi skall kunna växa, att återupprätta
            och förstärka incitamenten för företagande, produktivt arbete
            och kompetensutveckling och att skapa möjligheter för familjer
            och enskilda att själva styra över sina liv. Att riva hinder,
            stärka incitament och öppna möjligheter var ledorden.
          </p>
          <p xml:id="i-SLo3Dr2kGtoYsn4DmPbJNW">
            Uppgiften var gigantisk. 1991 pekade utvecklingen nedåt, produk­tion,
            sysselsättning, bytes- och handelbalans - allt föll. Underskotten
            växte och Sverige stod inför ett ras i BNP som saknar motsvarighet
            i modern tid.
          </p>
          <p xml:id="i-6WpqgkMjAyvTgiF6oNJ7YB">
            Hösten 1993 började industriproduktionen öka och arbetslösheten
            gå ned. Hösten 1994 var tendensen den motsatta jämfört med tre
            år tidigare. I oktober 1994 pekade det mesta i rätt riktning,
            svensk eko­nomi befann sig i den starkaste uppgången på decennier.
            Sysselsätt­ning, konkursstatistik, tillväxt, orderingång, handelsbalans,
            arbetslöshet och produktion utvecklades positivt.
          </p>
          <p xml:id="i-AupFGwYqht2jTs57qnb8sf">
            När den socialdemokratiska regeringen kom till makten i oktober
            1994 inleddes en politik som i mycket syftade till att återställa
            det som den borgerliga regeringen genomfört. Det gällde framför
            allt på skatte- omådet och arbetsmarknaden, men även vad gäller
            friskolorna, den högre utbildningen samt valfriheten i välfärden
            sattes det stopp för en fortsatt liberalisering. Sedan oktober
            1994 har många av de hinder som den borgerliga regeringen rev
            ner åter rests. Den socialdemokratiska regeringen har slagit sönder
            och försvagar många av de incitament som återskapades och förstärktes
            under den borgerliga regeringen. Man har förstört många av de
            möjligheter som öppnats för företag, enskilda och familjer. Den
            liberala omdaningsprocess av det svenska samhället som hade inletts
            under den föregående mandatperioden stoppades och har nu vänts
            till sin motsats.
          </p>
          <p xml:id="i-5zqsymJzqqm7T7PbR4BUPB">
            18 månader av reaktion har försämrat för företagandet, för valfrihe­ten
            och för framtiden. Socialdemokraterna tvangs visserligen att inse
            det nödvändiga i att fullfölja den inledda saneringen av de offentliga
            finanserna, men valde fel väg. De kraftiga skattehöjningarna försvagar
            tillväxtkraften och den långsiktiga tilltron till svensk ekonomi.
            Det som för ett och ett halvt år sedan var början på en förnyelse
            av Sverige håller nu på att bli den fortsatta stagnationens och
            den permanentade massarbetslöshetens tidevarv.
          </p>
          <p xml:id="i-9TrCNftpDKuFpCsp9ASrDR">
            Den ekonomiska aktiviteten dämpades kraftigt i slutet av förra
            året och sysselsättningstillväxten avstannade. Den senaste högkonjunkturen
            blev därmed osedvanligt kort och bidrog endast till att den totala
            ar­betslösheten sjönk med två procentenheter. Konjunkturen har
            fortsatt att försvagas under årets första månader vilket föranlett
            Kl att revidera ned sin prognos för tillväxten för 1996 från 2
            till 1 %. Bl.a. räknar Kl - med anledning av hushållens ökade
            pessimism för framtiden - med en mer begränsad nedgång i sparkvoten
            och därmed med en långsammare konsumtionstillväxt än tidigare.
            Mot bakgrund av den lägre tillväxten förutses den offentliga sektorns
            skuldkvot liksom den totala arbetslös­heten.
          </p>
          <p xml:id="i-W1MEGeoYhkat2LkvXMA7F9">
            Det råder ingen tvekan om vad som behöver göras för att det svens­ka
            samhället återigen skall kunna ledas in på en väg som leder till
            hög och uthållig tillväxt, till arbete och företagande. Sverige
            behöver en fortsatt liberal omdaning, en modernisering som tar
            sin utgångspunkt i människors vilja till arbete, företagande och
            förkovran. En omdaning som i det fria samhället ser dynamik och
            växtkraft och inte hot och orättvisor.
          </p>
          <p xml:id="i-u85hyWpBgBgqLJqn5EMRq">
            Det handlar om att fortsätta förnyelsen av Sverige. Om att gå
            vidare där den förra regeringen slutade, men gå längre och vara
            radikalare. Utvecklingen på arbetsmarknaden, av produktionen och
            av de sociala förhållandena i Sverige ger vid handen att en genomgripande
            förnyelse
          </p>
          <note xml:id="i-Nf8mTo9PmZmjiuDsTERd5k" type="margin">
            Interpellationer1995/96:1 -261
          </note>
          <note xml:id="i-Wvj5qAiPBtoMgoASXXSofs" type="pageNumber">
            169
          </note>
          <note xml:id="i-BUy23CRE9hwN5HLYVvRehM" type="margin">
            Interpellationer1995/96:1 -261
          </note>
          <p xml:id="i-DbHqu1m5egaswBTsE9Nwsu">
            är nödvändig. En förnyelse som återigen vänder de destruktiva
            proces­ser som för närvarande rullar på.
          </p>
          <p xml:id="i-SHFT3SsswmdBxCSkfKvNSY">
            Det är osannolikt att den nya regeringen kommer att kunna vara
            den kraft som kan skapa förutsättningar för att Sverige skall
            bli ett samhälle där företagande och enskilt initiativ tillåts
            växa. Regeringsförklaringen är i sin vaghet tydlig på en punkt;
            det finns ingen agenda för framtiden. Massarbetslösheten skall
            mötas med utbildningssatsningar som i bästa fall hyfsar arbetsmarknadsstatistiken,
            men som riskerar att förvrida den svenska utbildningspolitiken
            till att bli en del av AMS i stället för att vara en framåtsyftande
            politik för kunskap och forskning.
          </p>
          <p xml:id="i-XzHY99kG2cfpcXvWmeof4t">
            Den del som behandlar företagandet ger mycket liten ledning för
            hur man skall få ett växande företagande i Sverige. En koncentration
            som innebär olika företagsstöd, såväl nationella som europeiska
            och kommunal arbetsmarknadspolitik visar att man saknar den grundläg­gande
            förståelsen för företagandets villkor och förutsättningar. Att
            arbetsrätten lämnas utan kommentar visar att man saknar vilja
            att ta ett politiskt initiativ för att göra den svenska arbetsmarknaden
            mer flexi­bel.
          </p>
          <p xml:id="i-UGx26bbXYaF6oKucvftpnK">
            Sverige är ett rikt land med välutbildade flitiga medborgare.
            Det är av den socialdemokratiska regeringen förda politiken det
            är fel på. En politik som inte låter enskildas vilja till arbete,
            företagande och förkov­ran löna sig. En politik som ser valfrihet
            och individuellt ansvar som hot mot rättvisa och solidaritet.
          </p>
          <p xml:id="i-QGhiK2mLwMfexGbWaNphTn">
            Därför måste kursen läggas om. Sverige måste återigen bli ett
            eko­nomiskt, kulturellt och socialt växande land. Det förutsätter
            en ny eko­nomisk politik som syftar till hög tillväxt, eliminerad
            massarbetslöshet och en god reallöneutveckling. Framför allt krävs
            strukturella föränd­ringar som skapar goda förutsättningar för
            det företagande som är grunden för välfärd i ordets egentliga
            bemärkelse.
          </p>
          <p xml:id="i-Qymcf6XC8AWoxzRzf2bJxr">
            Jag vill mot den bakgrunden fråga finansministern:
          </p>
          <p xml:id="i-HN62VQhGt3JWrW8MuEBEAL">
            Är regeringen beredd förelägga riksdagen förslag till strukturella
            re­former som skapar goda förutsättningar för tillväxt och nya
            arbeten?
          </p>
        </div>
      </div>
    </body>
  </text>
</TEI>
