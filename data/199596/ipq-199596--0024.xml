<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0024">
  <teiHeader>
    <fileDesc>
      <titleStmt>
        <title>TV-kvoter</title>
        <author>Lars Leijonborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:24 av Lars Leijonborg (fp) till kulturministern om EU- kommissionens förslag om TV-kvoter</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_25.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_26.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_27.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_28.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lars Leijonborg (fp)</persName>
            <state ref="Q110857" type="partyAffiliation">
              <desc>fp</desc>
            </state>
            <idno>i-NZES3NTTAs3ZaBTU3RVkYE</idno>
          </person>
          <person gender="woman">
            <persName>Margot Wallström</persName>
            <idno>i-aihY66rhb8LqCkSn8GhKt</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NWK7T8dGQhjotmmxiNjbwB" corresp="i-NZES3NTTAs3ZaBTU3RVkYE">
          <date when="1995-11-14"/>
        </correspAction>
        <correspAction type="received" xml:id="i-WvPF1oCvGAUnAahpiWhfVQ">
          <note>date unknown</note>
          <name>kulturministern om EU- kommissionens förslag</name>
        </correspAction>
        <correspAction type="questionStatus" subtype="answered" xml:id="i-FqujVUMPR2FMJsUGnWaa5z">
          <note>Besvarad</note>
        </correspAction>
        <correspAction type="answered" xml:id="i-M1jJ2syitWPL1WL4Nt9VMc">
          <date when="1995-12-12"/>
        </correspAction>
        <correspContext corresp="i-M1jJ2syitWPL1WL4Nt9VMc">
          <ref type="record" target="prot-199596--036">Prot. 1995/96:36</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Xfw4hGHjvV8ejVyuWMQatb">
            1995/96:24 av Lars Leijonborg (fp) till kulturministern om EU-
            kommissionens förslag om TV-kvoter
          </p>
        </div>
        <div type="ipqSubmissionInfo">
          <p xml:id="i-2VPVPkJW6yiui24XwpVu8d">
            Inkom den 14 november : Besvarad den 12 december Prot. 1995/96:36
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VV1pUXtdheSqBUrZu57SuE">
            EU-kommissionen presenterade i maj ett förslag till skärpning
            av EU:s TV-direktiv. Förslaget innebär att reglerna om att en
            viss andel av programmen skall vara producerade i Europa görs
            tvingande. Jag anser att det finns flera starka skäl att motsätta
            sig detta förslag. Ett skäl har att göra med min uppfattning om
            vad EU bör och inte bör syssla med. Styrning av medlemsländernas
            TV-utbud tillhör det som EU enligt min mening inte borde ägna
            tid och kraft åt. Satellitsänd och annan gräns­överskridande television
            skapar förvisso behov av vissa internationella regler, men sådana
            finns redan och bör omfatta så många länder som möjligt. Kvotregler
            av det slag som nu diskuteras är dessutom full­ständigt fel väg
            att påverka eventuella brister i utbudet. Men den all­varligaste
            invändningen mot förslaget är att det strider mot de principer
            för yttrandefriheten som slås fast i den svenska grundlagen.
          </p>
          <note xml:id="i-47t6f21gsUGbYH5hESQWnM" type="pageNumber">
            26
          </note>
          <p xml:id="i-2VrP74C3PEUvLhtEMfNch2">
            Bakgrund
          </p>
          <p xml:id="i-Xj3NjWMgNeKkdPZpCMxhRb">
            Bakgrunden till EU:s engagemang i TV-frågorna är givetvis att
            mo­dern television i flera avseenden är gränsöverskridande. Satellitdistri-
            buerade program kan ofta ses i flera länder. En omfattande handel
            med program förekommer också. Det finns också en ambition inom
            EU att stödja europeisk TV-produktion.
          </p>
          <p xml:id="i-AWwk1FyZQUA8E3uoZzK2j2">
            Det nuvarande direktivet, som Sverige redan i EES-avtalet för­bundit
            sig att följa, anger bl.a. hur stor del av utbudet i de TV-kanaler
            som verkar inom EU som skall bestå av europeiska program. Merpar­ten
            av sändningstiden skall bestå av program producerade inom EU men
            kanalerna skall dessutom reservera antingen 10 % av sändningsti­den
            eller 10 % av sin budget för europeiska program som producerats
            av andra kanaler själva.
          </p>
          <p xml:id="i-3fE84N7fxLtYXF648G25Xo">
            De nuvarande reglerna är dock inte tvingande, utan gäller bara
            där det är ”praktiskt genomförbart”. Trots att EU hävdat att dessa
            undantag skall tillämpas mycket restriktivt har dock medgivits
            att specialkanaler, t.ex. filmkanaler med begränsad tillgång till
            lokala produkter, har fått bestämma själva över sitt programutbud.
          </p>
          <p xml:id="i-K2tsjEmGQj41axVzqJhGX2">
            Förslaget till skärpning går ut på att undantag från kvotbestämmel­serna
            inte längre skall tillåtas. En särskild regel införs för kanaler
            som visar mest film, dokumentärer eller drama. I stället för att
            minst hälften av sändningarna skall bestå av europeiskt producerade
            program kan dessa kanaler välja att reservera 25 % av sin budget
            för europeisk pro­duktion.
          </p>
          <p xml:id="i-ExFn8tJR9ee5pTRe2QTsxU">
            Detta förslag har med rätta kritiserats från flera håll. Jag
            noterade bl.a. kulturministerns invändningar i ministerrådet.
            Som en följd av kritiken har det nuvarande ordförandelandet Spanien
            presenterat ett förslag till kompromiss som möjligen skulle mildra
            effekterna för vissa kanaler. Kompromissen innebär ett tillägg
            om att ett enskilt land skall kunna sänka kvoten för en viss kanal
            om speciella omständigheter motiverar det.
          </p>
          <p xml:id="i-CzvfoRGvuu1kanHc52XWwE">
            Jag har dock svårt att se att kompromissen undanröjer de allvarliga
            principiella invändningar som riktats mot tidigare förslag. Och
            även om ett land som Sverige skulle vara generöst med undantagen
            kan EU- domstolen vid en prövning göra en hårdare bedömning. Förslaget
            inskränker yttrandefriheten
          </p>
          <p xml:id="i-HCFBtN7mHiT1X5rTSR9Ctu">
            För mig är det uppenbart att förslaget strider mot de grundläggande
            principerna för yttrandefriheten. Inskränkningen av yttrandefriheten
            blir ett faktum när en TV-kanal måste låta ett program som man
            planerat att sända utgå för att det är gjort i ett land utanför
            EU. Då hindras tittarna från att ta del av information som de
            annars skulle ha fått. I förläng­ningen kan det t.o.m. innebära
            att TV-kanaler som i dag är tillgängliga via satellit- och kabel-TV
            inte längre kan distribueras till svenska titta­re. Då minskas
            yttrandefriheten ytterligare.
          </p>
          <p xml:id="i-JccDc4pmqsCmJ2N8sF554q">
            Varför skall det egentligen vara förbjudet att via satellit överföra
            en amerikansk TV-kanal till Europa och återutsända den här?
          </p>
          <p xml:id="i-HRDoiGEtyKBjHtd9eg31Pd">
            Eftersom yttrandefriheten i detta avseende slås fast i den svenska
            grundlagen är min slutsats att förslaget om skärpning av TV-direktivet
            strider mot denna. Det är rent av möjligt att även det nu gällande,
            och alltså mildare, direktivet står i strid med svensk grundlag.
            Jag hävdar
          </p>
          <note xml:id="i-C22FKqA2QVi2pSYsmv5T9a" type="margin">
            Interpellationer1995/96:1 -261
          </note>
          <note xml:id="i-U5u3kvF2KY95b9aXJqo4YX" type="pageNumber">
            27
          </note>
          <note xml:id="i-YXMqips8czP1tV2YsVHVch" type="margin">
            Interpellationer1995/96:1 -261
          </note>
          <p xml:id="i-RAqNarJpamDbD5yMtXNVYi">
            att det dessutom står i strid mot andan i de grundsatser det
            europeiska samarbetet vilar på. Redan det gamla TV-direktivet
            vållade också stora svårigheter när GATT-avtalet skulle ingås.
            USA ansåg med rätta att det strider mot principer om yttrandefrihet,
            fritt informationsflöde och frihandel.Förslaget hindrar mångfald
            och kvalitet
          </p>
          <p xml:id="i-HdbMYRyRUrzdZv9UHpFMPc">
            Jag befarar dessutom att mångfalden i TV skulle minska om försla­get
            gick igenom. Det gäller särskilt i ett litet land som Sverige.
            Vi kan ta de utpräglade filmkanalerna som exempel. Visst finns
            det europeisk film som är attraktiv att visa i en filmkanal. I
            Sverige är det i huvudsak amerikanska och ett fåtal svenska filmer
            som står högst i popularitet. En filmkanal som har som ambition
            att ge abonnenterna valuta för de abonnemangsavgifter de betalar
            måste inom ramen för sina ekonomiska resurser sträva efter att
            visa de bästa filmerna. De europeiska och svenska filmer som uppfyller
            kriterierna räcker inte till att fylla de föreslagna kvoterna.
          </p>
          <p xml:id="i-5xmx1vm9N4bbEaL4Q3opGt">
            Det bör också noteras att problemet inte är lika stort i de större
            eu­ropeiska länderna med en betydande inhemsk produktion, som
            t.ex. Frankrike. Även om kvaliteten hos en film inte är sådan
            att den är in­tressant för export finns det ofta ett lokalt intresse
            i det egna landet. I dessa länder kan de föreslagna kvoterna huvudsakligen
            fyllas med lokala produkter. Situationen är således värst för
            kanaler som opererar i små länder med egna språk.
          </p>
          <p xml:id="i-9F7BftwKvuAQwMAEeow9P5">
            Problemet förstärks av att dessa kanaler hamnar i en missgynnad
            position gentemot andra som tillhandahåller film. Videouthyrare
            och biografer måste ju inte uppfylla några kvoter utan kan i alla
            lägen er­bjuda de populäraste och därmed mest lönsamma filmerna.
          </p>
          <p xml:id="i-YKWZXJSSno1KTqPGvH5faM">
            Vem skulle för övrigt komma på tanken att kvotera andra medie-
            produkter? Att exempelvis en bokhandlare måste ha en viss andel
            eu­ropeisk litteratur på hyllorna eller att tidningskioskerna
            inte själva fick bestämma vilka tidningar som skulle utbjudas?
          </p>
          <p xml:id="i-EXzgZG1jT1Nm9h715knvXK">
            Också kvaliteten hotas av förslaget. Regleringar hämmar alltid
            kon­kurrensen. Den europeiska producent som vet att hans program
            på grund av kvoterna har chans att bli sänt utan att tittarna
            behöver vara särskilt entusiastiska är inte piskad att göra sitt
            bästa.
          </p>
          <p xml:id="i-563q1JVX8PALAFRsxeCg9q">
            En kanal med en begränsad budget som försöker nå upp till den
            angivna kvoten kan också frestas att tumma på kvaliteten. Det
            går na­turligtvis att göra billiga program, t.ex. enkla tävlingsprogram,
            som lockar tittare. Men man måste fråga sig om denna utveckling
            är att föredra framför alternativet att kanaler visar en mindre
            del europeiska produktioner men håller hög kvalitet.
          </p>
          <p xml:id="i-EvQcRXjTCW9ad7Szw3jwE">
            Bortsett från de principiella argumenten har jag dessutom svårt
            att se att regler om kvoterade TV-kanaler skulle vinna någon större
            för­ståelse bland svenskarna i allmänhet. Vi vet att många - och
            det gäller inte bara människor i vårt land - irriterar sig på
            att EU vill reglera sådant som inte uppenbart måste lösas på överstatlig
            nivå. Vilka TV- program vi skall titta på tillhör nog de beslut
            som de flesta vill fatta utan inblandning av vare sig EU eller
            någon annan. Förslaget om tving­ande kvotering riskerar att minska
            förståelsen för det europeiska sam­
          </p>
          <note xml:id="i-GRhVbS3MnH2xv5R9MVKr4h" type="pageNumber">
            28
          </note>
          <p xml:id="i-SgPwk1w24Ydo5Jcxfw6xaZ">
            arbetet över huvud taget, vilket i så fall går ut över de områden
            där detta samarbete är en absolut nödvändighet.
          </p>
          <p xml:id="i-MCWpNSXmcbkUwuqyPCENJZ">
            Tvångsmedel är sällan den rätta vägen att nå resultat i kultur-
            och mediepolitiken. Vad har man vunnit om publiken när en kanal
            visar ett inkvoterat europeiskt program omedelbart byter till
            en annan kanal och tittar på ett US A-producerat? Är det troligt
            att vårt intresse för fransk, portugisisk och grekisk film ökar
            om vi tvingas ta emot sådana i våra TV-apparater? Nej, jag tror
            att den enda möjligheten för inhemsk och europeisk kultur är att
            den får sådan styrka att den kan hävda sig på egna meriter. Personligen
            anser jag inte att kultur- och mediepolitik tillhör det som EU
            borde prioritera, men om unionen vill ägna sig åt detta måste
            den positiva vägen, med kulturstöd i olika former, vara den rätta.
          </p>
          <p xml:id="i-22F5SkCM7XAUo9rbsQupqo">
            Jag vill mot denna bakgrund ställa följande frågor till kulturminis­tern:
          </p>
          <p xml:id="i-Rt9PgZSgxEWt6vETFSGNwv">
            1. Hur avser statsrådet att fullfölja sitt tidigare motstånd
            mot EU:s planer på kvotering av TV-program?
          </p>
          <p xml:id="i-8zWeQzT5f7BE3bmSh38omd">
            2. Är statsrådet redo att inom EU driva att tvingande TV-kvoter
            strider mot svensk grundlag?
          </p>
        </div>
      </div>
    </body>
  </text>
</TEI>
