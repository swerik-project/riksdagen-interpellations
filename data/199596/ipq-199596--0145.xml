<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0145">
  <teiHeader>
    <fileDesc>
      <titleStmt>
        <title>ökad valfrihet för medborgarna</title>
        <author>Gunnar Hökmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:145 av Gunnar Hökmark (m) till statsministern om ökad valfrihet för medborgarna</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_149.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_150.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_151.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Gunnar Hökmark (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-Ay6zrjzeNnZpMAPRBGZ8tC</idno>
          </person>
          <person>
            <persName>Göran Persson</persName>
            <idno>i-3kVCtR7mCK6mW2F6oaBMR6</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FdSQghDhXX1x7P4m2q7YHo" corresp="i-Ay6zrjzeNnZpMAPRBGZ8tC">
          <date when="1995-03-28"/>
        </correspAction>
        <correspAction type="received" xml:id="i-L1ezp51dbe6bTGZKDXSmoo">
          <note>date unknown</note>
          <name>statsministern</name>
        </correspAction>
        <correspAction type="questionStatus" subtype="answered" xml:id="i-QsDmUqMdVaXuqQ4AmzcbvN">
          <note>Besvarad</note>
        </correspAction>
        <correspAction type="answered" xml:id="i-5FVLcfjhBZxwRjMxpkjXna">
          <date when="1995-04-19"/>
        </correspAction>
        <correspContext corresp="i-5FVLcfjhBZxwRjMxpkjXna">
          <ref type="record" target="prot-199596--083">Prot. 1995/96:83</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VnE3jvJFkyzMLBi1uRLXUe">
            1995/96:145 av Gunnar Hökmark (m) till statsministern om ökad
            valfrihet för medborgarna
          </p>
        </div>
        <div type="ipqSubmissionInfo">
          <p xml:id="i-MpobXb6SHNPLKgUQGHPxNP">
            Inkom den 28 mars : Besvarad den 19 april Prot. 1995/96:83
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EDEkXzgYpoDYNzAaaNFgYJ">
            Det är en naturlig utgångspunkt att medborgarna själva skall
            kunna välja när det gäller det som tillhör det allra viktigaste
            i välfärden. Det gäller t.ex. barnomsorg, skola, sjukvård och
            äldreomsorg. Inom dessa områden, liksom inom andra, är valfriheten
            viktig för tryggheten. Ge­
          </p>
          <p xml:id="i-J9icRuSSpwxbyPQDiMrZSK">
            nom att man kan välja vet man att man kan påverka sin egen vardag
            och välja den service som ger den största tryggheten i den livssituation
            man lever i och utifrån de behov man har.
          </p>
          <p xml:id="i-Y343WLHTFFHvg5593thp7s">
            Valfriheten har därmed en mycket klar betydelse för tryggheten.
            Den skola som föräldrarna tror är bäst för barnets behov och läggning,
            den barnomsorg som man känner säkerhet och trygghet med och som
            bäst anpassar sig till familjens yrkesliv, de läkare och den sjukvårds­personal
            som man har en utifrån egna önskemål vald personlig kontakt med
            och den äldreomsorg som man känner bäst möter ens egna behov har
            alla det gemensamt att de ger den största möjliga tryggheten.
          </p>
          <p xml:id="i-XonV7feMXxzvwvrHEENUTp">
            Den enskildes valfrihet har emellertid betydelse i fler sammanhang
            än så. Genom valfriheten har den enskilde medborgaren en möjlighet
            att förändra sin egen och den egna familjens vardag. Utrymmet
            för att själv kunna välja ger kraft åt att påverka den egna livssituationen
            och en insikt i att egna beslut har betydelse och ger ansvar.
            Därigenom skapar valfriheten en rörlighet som motverkar social
            segregation. Möj­ligheten att välja ger en möjlighet att välja
            något annat än det som den sociala situationen och den offentliga
            strukturen anvisar. På det viset skapas förutsättningar för en
            ökad respekt för den egna förmågan och en social rörlighet.
          </p>
          <p xml:id="i-87kcbXt3GqqVxGiJy8x64s">
            Friheten att välja inom välfärdens olika områden har av dessa
            skäl en betydelse för det aktiva medborgarskapet. Den betydelsen
            blir desto större eftersom friheten att välja skapar en mängd
            olika sociala struktu­rer som ger en styrka åt det civila samhället.
            När föräldrar samarbetar kring en skola eller när de tillsammans
            i olika former utvecklar en barnomsorg som passar dem formas sociala
            gemenskaper som stärker det civila samhället samtidigt som valfriheten
            i sig stärker kraften i familjen och därmed de band som gör den
            stark. Det är i grunden en styrka för ett mänskligt samhälle att
            samtalen kring ett köksbord har betydelse för människomas trygghet
            och livsplaner.
          </p>
          <p xml:id="i-UjCxDEu3So6tPA3N4ypRMz">
            I ett öppet samhälle tillkommer ännu en viktig dimension. Friheten
            att välja är en förutsättning för mångfald och nyskapande. Därigenom
            skapas en förnyelse och en mångfasetterad välfärd som tar hänsyn
            till de varierande behov som möter människor i det moderna samhället.
            Förnyelsen tar till vara på nya möjligheter och nya idéer samt
            mänskligt engagemang. Variationerna och olikheterna i välfärden
            tillmötesgår det enkla faktum att det moderna yrkeslivet skapar
            en mängd olika krav, bl.a. på barnomsorg och på utbildning.
          </p>
          <p xml:id="i-TXDSe1u7DGwCm4T73C8CQ3">
            Sveriges förmåga att utvecklas som nation bygger på dess samhälles
            förmåga till förnyelse och anpassning till nya möjligheter och
            en ny tids krav. Valfriheten är i den delen avgörande och drivande
            för utveckling­en.
          </p>
          <p xml:id="i-Xw8V3VYNaSGXXFxFNEFdxT">
            Under de borgerliga regeringsåren introducerades valfrihetsrefor­mer
            inom en lång rad olika områden. Valfriheten inom barnomsorgen
            stärktes genom avskaffandet av den s.k. Lex Pysslingen och genom
            ett vårdnadsbidrag med avdragsrätt för barnomsorgskostnader. Inom
            häl- so- och sjukvården stärktes valfriheten genom vårdgarantin.
            Skolpeng­systemet ledde till en frihet att välja skola oavsett
            om den var privat eller drevs i offentlig regi. Inom vård och
            omsorg utvecklades valfrihe-
          </p>
          <note xml:id="i-3LaqomcBHuSSkoZLXBw1TS" type="margin">
            Interpellationer1995/96:1 -261
          </note>
          <note xml:id="i-FKzaS3NAnnoAZnrJKXumYB" type="pageNumber">
            151
          </note>
          <note xml:id="i-AncDASLZnPcvfrcRnHK9g3" type="margin">
            Interpellationer1995/96:1 -261
          </note>
          <note xml:id="i-RxigA4d9vo6hvukx6HioJy" type="pageNumber">
            152
          </note>
          <p xml:id="i-P18ZRzmFy9Scu7EAzuBgU1">
            ten ytterligare genom en öppen syn på privata alternativ till
            den offent­liga verksamheten.
          </p>
          <p xml:id="i-EgRZtXp5tZVk8DY8kTghqX">
            Resultaten blev betydande. Vård- och operationsköer kortades
            snabbt ner. Nya alternativ inom barnomsorgen växte snabbt fram.
            Sve­rige fick en mycket snabb utveckling av fristående skolor
            som drev på den pedagogiska processen liksom nytänkandet inom
            skolvärlden. Äldreomsorg i privat regi kunde växa fram på likvärdiga
            villkor med den i offentlig regi bedrivna verksamheten.
          </p>
          <p xml:id="i-LLtcDH31BMSBTBhvqbr9ot">
            Förnyelsen av vårt samhälle påskyndades. Den enskilde medborga­ren
            fick en ökad makt över den egna vardagen. Samtidigt var det up­penbart
            att medborgarnas behov av trygghet och omsorg bemöttes snabbare
            med ett större mått av hänsyn till den enskildes behov.
          </p>
          <p xml:id="i-GaYb63oZukuSadXatNery1">
            Återställandet av valfrihetsreformerna sedan valet 1991 har minskat
            utrymmet för den enskilde att själv välja. En ny inriktning i
            stat och kommun har motverkat privata alternativ som fått sämre
            möjlighet att konkurrera på likvärdiga villkor. Samtidigt har
            den privata sektorn genom kraftigt höjda skatter ytterligare pressats
            tillbaka. Det har givit det civila samhället och valfriheten allt
            mindre utrymme. Konsekven­serna av detta är mindre av utveckling
            och förnyelse inom dessa områ­den liksom en ökad otrygghet. Återställarna
            har inte bara drabbat den enskildes och familjens valfrihet utan
            också förnyelsen som sådan.
          </p>
          <p xml:id="i-Qo3BoDJ91kiLCp2A73TUnX">
            Det är uppenbart att en dynamisk utveckling av det svenska samhäl­let
            kräver en förnyelse av det som i dag till en dominerande del är
            of­fentlig verksamhet. En fördjupad trygghet kräver att man kan
            välja det som den enskilde själv känner att han eller hon behöver.
            Ytterst kräver medborgarnas självrespekt att man har kraft och
            möjlighet att fatta beslut över den egna välfärden. Sedan den
            nuvarande regeringen kom till makten har inga reformer för valfrihet
            kommit till. Utvecklingen inom barnomsorg, skola, medier, sjukvård
            och äldreomsorg har avstan­nat. Nu växer inte nya alternativ fram.
            En grundläggande fråga är där­för om regeringen ser det som ett
            problem att många människor inte kan påverka sin livssituation.
          </p>
          <p xml:id="i-NxQvBZmayES61ogTkyRKAT">
            Mot denna bakgrund vill jag fråga statsministern om regeringen
            av­ser att lägga fram förslag innebärande en i samhällslivet i
            sin helhet ökad valfrihet för medborgarna.
          </p>
        </div>
      </div>
    </body>
  </text>
</TEI>
