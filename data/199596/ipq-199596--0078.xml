<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0078">
  <teiHeader>
    <fileDesc>
      <titleStmt>
        <title>krigs- materielexport</title>
        <author>Tomas Eneroth (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:78 av Tomas Eneroth (s) till statsrådet Jan Nygren om krigs- materielexport</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_83.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_84.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_85.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Tomas Eneroth (s)</persName>
            <state ref="unknown" type="partyAffiliation">
              <desc>s</desc>
            </state>
            <idno>i-G8564CqEnhC5PBjZSwUxsE</idno>
          </person>
          <person gender="man">
            <persName>statsrådet Jan Nygren</persName>
            <idno>i-71Yvb2NTa6umiP8SCefQeg</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5ziSCj4LZrMiwRK4aKimun" corresp="i-G8564CqEnhC5PBjZSwUxsE">
          <date when="1995-02-08"/>
        </correspAction>
        <correspAction type="received" xml:id="i-MsLmQpspdeqvV3kgFvhmjS">
          <note>date unknown</note>
          <name>statsrådet Jan Nygren</name>
        </correspAction>
        <correspAction type="questionStatus" subtype="answered" xml:id="i-HWUtyKbDURJd1KS6goMtFA">
          <note>Besvarad</note>
        </correspAction>
        <correspAction type="answered" xml:id="i-J4mN5wezKEtVKe7d6mfJ1b">
          <date when="1995-03-05"/>
        </correspAction>
        <correspContext corresp="i-J4mN5wezKEtVKe7d6mfJ1b">
          <ref type="record" target="prot-199596--063">Prot. 1995/96:63</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PhXespn4w9vtKBQ8yRFMuW">
            1995/96:78 av Tomas Eneroth (s) till statsrådet Jan Nygren om
            krigs- materielexport
          </p>
        </div>
        <div type="ipqSubmissionInfo">
          <p xml:id="i-RaDWj8ngZy6XgpnzKdWZ22">
            Inkom den 8 februari : Besvarad den 5 mars Prot. 1995/96:63
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8xfPrsBD6vKkZqWcpAWF14">
            Den 18 november 1994 deklarerade utrikeshandelsminister Mats
            Hellström att han avsåg att driva en restriktivare vapenexportpolitik
            än den tidigare borgerliga regeringen. Detta var ett välkommet
            besked, eftersom den svenska exportpolitiken hade liberaliserats
            avsevärt under förra regeringsperioden. Många kritiker menade
            att Sveriges dåvarande regering försökte lösa försvarsindustrins
            problem genom att underlätta krigsmaterielexporten.
          </p>
          <p xml:id="i-RyPwihVKX9FK5N8MPnyMNA">
            Mats Hellström skärpte exportpolitiken inledningsvis, men drygt
            ett halvår senare övertogs ansvaret för denna politik till samordningsminis-
            ter Nygren i stället. Principiellt borde detta inta ha någon betydelse
            eftersom statsrådet Hellströms uttalanden rimligtvis borde vara
            hela regeringens mening, men jag vill för säkerhets skull ändå
            avkräva den nya ansvarige ministern ett antal ställningstaganden.
          </p>
          <p xml:id="i-5wHscyoTpit7yn57tqG9uf">
            Min utgångspunkt, som socialdemokrat, är givetvis den senaste
            so­cialdemokratiska partikongressens beslut om krigsmaterielexport.
            Par­tikongressen fattade en rad långtgående beslut:
          </p>
          <p xml:id="i-4qW2UYjVQWfMQJzouanKxG">
            • Att Sverige, som en del av utrikespolitiken, skall verka för
            en minskad svensk, europeisk och internationell vapenhandel.
          </p>
          <note xml:id="i-PZY8YYQ8xAPcjsKAPCF6FZ" type="pageNumber">
            84
          </note>
          <p xml:id="i-PxwzrUL6Kx6nKC8osMpvBo">
            • Att socialdemokratiska partiet aktivt skall arbeta för en skärpning
            av den svenska vapenexportlagstiftningen och produktionen.
          </p>
          <p xml:id="i-LSGqdbbEvSRhkXudCDywj5">
            • Att det generella förbudet mot krigsmaterielexport kompletteras
            med en lagfäst begränsning av möjligheterna till dispens. Samt
            att där­vid följande ovillkorliga hinder för svensk vapenhandel
            (export, licens­försäljning eller samarbetsavtal) skall gälla,
            så att militär materiel med svenskt ursprung inte skall kunna
            säljas till:
          </p>
          <p xml:id="i-QYZoERFaZCFbk8Y7XMWgnT">
            - stat som befinner sig i, eller kan befaras komma i, väpnad
            konflikt inom eller utom landet
          </p>
          <p xml:id="i-CJNaxQp6nEYTxfszuNpcPg">
            - stat som undertrycker mänskliga rättigheter- stat med egna
            militära styrkor, som är engagerade i stridshandling utanför det
            egna territoriet eller som hålls kvar där efter det att strider­na
            har upphört, såvida stationeringen inte är en följd av beslut
            i FN.
          </p>
          <p xml:id="i-EkMCa5kXrzwSyD6AvJvbJR">
            Ovanstående kongressbeslut måste rimligtvis få genomslag i rege­ringens
            exportpolitik på en mängd områden, och jag nämner nedan några
            av dessa.
          </p>
          <p xml:id="i-JLX7x3xukrF33B5s3yrdnQ">
            1. Riksdagens riktlinjer för krigsmaterielexport säger att det
            inte bör ske export till stater där det förekommer ”omfattande
            och grova” kränkningar av mänskliga rättigheter. Under hösten
            1992 drev social­demokraterna i utrikesutskottet igenom ett tillägg
            att detta exportvillkor skall tillämpas med ”särskild stor restriktivitet”.
            Därför borde det vara möjligt för regeringen att redan med nuvarande
            riktlinjer tillämpa den mer restriktiva formulering som antogs
            av partikongressen, att ingen export skall ske till ”stat som
            undertrycker mänskliga rättigheter”.
          </p>
          <p xml:id="i-Mfi7FSLRSRtVx63uKxiYhT">
            2. Partikongressen tog beslut med innebörden att ingen ”militär
            materiel med svenskt ursprung” skall kunna säljas till stater
            i konflikt eller som undertrycker mänskliga rättigheter. Trots
            det beslutet har vi i dag en ordning som inte avkräver köparen
            av krigsmaterielkomponen- ter ett slutanvändarintyg. I stället
            används ett intyg som garanterar att materielen inte skall säljas
            vidare utan att ha genomgått en substantiell bearbetning och kommit
            att ingå i ett nytt vapensystem. Detta för att underlätta samtillverkning
            mellan svenska och utländska företag. Ett tydligt uttalande att
            export av krigsmaterielkomponenter inte får ske utan slutanvändarintyg
            skulle enligt min mening vara en naturlig tolk­ning av kongressbeslutet.
          </p>
          <p xml:id="i-QV9o4dBUpEzE6LueLjBYyv">
            3. För något år sedan breddades krigsmaterielbegreppet, så att
            fler produkter klassades som krigsmateriel. Samtidigt infördes
            begreppet ”övrig krigsmateriel”, till vilken exportreglerna inte
            är lika restriktiva som för krigsmateriel. Exempelvis får export
            av övrigt krigsmateriel ske även om mottagarlandet är indraget
            i konflikt som kan befaras leda till krig. Det enda exportvillkor
            som kan hindra export är om mottagar­landet är i direkt väpnad
            konflikt eller bedriver ”omfattande och grova” kränkningar av
            mänskliga rättigheter.
          </p>
          <p xml:id="i-MHEem8kBnpmyhLD12Xbkmb">
            Övrigt krigsmateriel kan, som jag förstått det, vara spaningsradar,
            bandvagnar, lysbomber och vapensimulatorer. Bör dessa verkligen
            kunna exporteras till länder som befinner sig i konflikter som
            befaras leda till krig? Partikongressen beslöt ju att ingen ”militär
            materiel med svenskt ursprung” skall kunna säljas till stat ”som
            befinner sig i, eller kan befaras komma i, väpnad konflikt inom
            eller utom landet”. Om regeringens ambition är att, som Hellström
            tidigare uttalat, bedriva en
          </p>
          <note xml:id="i-Y8BER5QA9bnB4243ZrpjaU" type="margin">
            Interpellationer1995/96:1 -261
          </note>
          <note xml:id="i-ASAaxsbuaTndsRY8Xcb3iR" type="pageNumber">
            85
          </note>
          <note xml:id="i-4EY63LWWP1Lu7PSTY446Gd" type="margin">
            Interpellationer1995/96:1 -261
          </note>
          <note xml:id="i-CV661AE712tuEgi9ABSio6" type="pageNumber">
            86
          </note>
          <p xml:id="i-CtWTnhxakqAEnMjJAvWXgB">
            mer restriktiv exportpolitik än den förra, bör rimligtvis en
            skärpning gälla även övrig krigsmateriel.
          </p>
          <p xml:id="i-EBror6ULEnYsnbwGsgXKGt">
            4. Kongressen ansåg att ”det generella förbudet mot krigsmateriel­export
            kompletteras med en lagfäst begränsning av möjligheterna till
            dispens”. Exportvillkoren bör alltså lagfästas, så att inte villkoren
            drunknar i den ”totalbedömning” som regeringen gör i varje enskilt
            exportärende.
          </p>
          <p xml:id="i-FQZSZSqc6TyabyKtvDvwwX">
            Ovanstående frågeställningar aktualiserar dessutom behovet av
            att ånyo utreda krigsmaterielexporten. En sådan utredning har
            nämnts i några sammanhang, men ännu inte aviserats.
          </p>
          <p xml:id="i-Mu2HWXKqHEgb12c7eFVxSW">
            Med anledning av ovan anförda frågeställningar vill jag ha statsrå­dets
            svar på följande frågor:
          </p>
          <p xml:id="i-Fd4BaNbJGKKgsuNNokjfnN">
            1. Avser statsrådet att tillämpa kongressens mer restriktiva
            princip att inte godkänna export av krigsmateriel till ”stat som
            undertrycker mänskliga rättigheter”?
          </p>
          <p xml:id="i-UxfWmoE8Ey3yiNnM4yciat">
            2. Avser statsrådet att införa slutanvändarintyg även för export
            av krigsmaterielkomponenter?
          </p>
          <p xml:id="i-9ZP9LFURCe66d1KHwC4SB8">
            3. Avser statsrådet att spaningsradar och bandvagnar, dvs. övrig
            krigsmateriel, skall kunna exporteras till stater som befinner
            sig i, eller kan befaras komma i, väpnad konflikt inom eller utom
            landet?
          </p>
          <p xml:id="i-Fhks5Ls6XgKAQ6hHhifgPW">
            4. Avser statsrådet, i likhet med kongressen, att riktlinjernas
            ovill­korliga exportvillkor bör lagfästas?
          </p>
          <p xml:id="i-MestQFJKRipERZCRT8eYwS">
            5. Avser statsrådet att tillsätta en utredning om krigsmaterielexpor­ten?
          </p>
        </div>
      </div>
    </body>
  </text>
</TEI>
