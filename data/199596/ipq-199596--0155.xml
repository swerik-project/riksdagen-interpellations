<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0155">
  <teiHeader>
    <fileDesc>
      <titleStmt>
        <title>energi­politiken</title>
        <author>Mikael Odenberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:155 av Mikael Odenberg (m) till näringsministern om energi­politiken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_159.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_160.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_161.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Mikael Odenberg (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-DnTstrvT1jenyw6pdMxfZi</idno>
          </person>
          <person gender="man">
            <persName>Sten Heckscher</persName>
            <idno>i-2vgVV6cyMz23oX8PyzP8Cm</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7MbaE84N4t4eFKnXe68AWE" corresp="i-DnTstrvT1jenyw6pdMxfZi">
          <date when="1996-03-29"/>
        </correspAction>
        <correspAction type="received" xml:id="i-Urp9ur7iv1XaARdB7FXWpM">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-6kW5MZ8Z4gqi3FdarLjpYj">
          <note>Besvarad</note>
        </correspAction>
        <correspAction type="answered" xml:id="i-RQU4h297vWVJrmVEDW3gsx">
          <date when="1995-04-19"/>
        </correspAction>
        <correspContext corresp="i-RQU4h297vWVJrmVEDW3gsx">
          <ref type="record" target="prot-199596--083">Prot. 1995/96:83</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PBMsLbMMRWVpH4EhqN8iHu">
            1995/96:155 av Mikael Odenberg (m) till näringsministern om energi­politiken
          </p>
        </div>
        <div type="ipqSubmissionInfo">
          <p xml:id="i-S8R4LNCzjekQVNU4w9s5TG">
            Inkom den 29 mars : Besvarad den 19 april Prot. 1995/96:83
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SvbGo7BzeLNYeJabHBZERx">
            Energipolitiska överläggningar
          </p>
          <p xml:id="i-E8emGPVzpdRyYWBRtUidC1">
            I regeringsförklaringen den 22 mars 1996 inbjöd statsministern
            ”samtliga riksdagspartier till överläggningar om energipolitiken”.
            Där­med upprepades i huvudsak den inbjudan som den förre regeringsche­fen
            gjorde i sin regeringsförklaring hösten 1994. Till skillnad från
            före­gående regering har den nya dock inte angivit något syfte
            och ändamål med sagda överläggningar!
          </p>
          <p xml:id="i-BMyLCFpFw4eEV5cRTMLFyy">
            I normala fall framlägger regeringen sina förslag till riksdagen
            i en proposition, varefter övriga partier motionsvis kan framföra
            eventuella motförslag. Efter sedvanlig utskottsberedning fattar
            riksdagen sitt be­slut. Överläggningarna om energipolitiken innebär
            att de sedvanliga formerna för beslutsfattande frångås. Detta
            kan naturligtvis vara moti­verat; frågan är bara vilka motiv regeringen
            egentligen har.
          </p>
          <p xml:id="i-3K58w1D9ajtGLZXDrhJ9HL">
            I beslutshänseende är energifrågan en mycket ”sedvanlig” fråga.
            Den parlamentariska situationen är sådan att Socialdemokraterna
            får majoritet om inte alla övriga partier kan förena sig om ett
            enda, gemen­samt motförslag. I översättning innebär det att regeringen,
            med ett undantag, kan genomdriva vilken energipolitik som helst.
            (Undantaget är den exploatering av de fyra orörda Norrlandsälvarna
            som samtliga övriga partier på goda grunder motsätter sig.)
          </p>
          <p xml:id="i-3jKxiatjXkRxxbavFyqSAa">
            Regeringen har således inga parlamentariska problem alls med
            att hösten 1996 eller våren 1997 driva igenom ett energipolitiskt
            beslut efter eget gottfinnande. Att säkra en parlamentarisk majoritet
            kan up­penbarligen inte vara motivet till att regeringen Persson
            nu upprepar regeringen Carlssons inbjudan.
          </p>
          <p xml:id="i-X2WoEL38hzCixqQZTdq5pt">
            Syftet kan heller knappast vara att åstadkomma en uppgörelse
            med Centerpartiet om förtida avveckling av kärnkraften. Precis
            som när det gäller exempelvis rigida momsredovisningsregler för
            företagen, så träffas uppgörelser mellan regeringen och Centerpartiet
            lättast i slutna sammanträdesrum, där övriga partier och andra
            kritiker saknar insyn. Dessutom anges i regeringsförklaringen
            att överläggningarna skall grundas på 1991 års energiöverenskommelse
            (som inte nämner årtalet
          </p>
          <p xml:id="i-SntD2VjA14jjuTSmdvbLcV">
            2010), på Energikommissionens betänkande (som Centern reserverat
            sig emot) och på inkomna remissvar (som hittills varit mycket
            skeptiska mot tanken på en förtida kämkraftsavveckling).
          </p>
          <p xml:id="i-EMxifZoVk9bMxaQKjqdwQ3">
            En ytterligare möjlighet är naturligtvis att regeringen Persson
            har samma syfte som regeringen Carlsson. Det skulle då - med de
            ord i 1994 års regeringsförklaring som inte upprepats - vara ”att
            söka lägga grunden till en bred enighet i energipolitiken”. Bred
            enighet är givetvis av värde, eftersom den bidrar till att ge
            näringslivet och andra aktörer långsiktigt stabila villkor och
            förutsättningar för investeringar. Med hänsyn till vad som förevarit
            mellan 1994 och 1996 års regeringsför­klaringar ter sig emellertid
            inte heller detta skäl självklart.
          </p>
          <p xml:id="i-CmHTGyFQ66YhbWbmWhJgNt">
            Sedan Energikommissionen avslutat sitt arbete har det framgått
            att såväl Folkpartiet liberalerna som Moderata samlingspartiet
            motsätter sig att landet genom en förtida kämkraftsavveckling
            avhänder sig till­gångar som behövs för att få till stånd tillväxt
            och sysselsättning. Sam­ma inställning har redovisats av Landsorganisationen
            (LO) och av en samlad industri. Skälen till denna sammanfallande
            åsikt är flera, bl.a. miljöhänsyn och oro för att klimatpolitiken
            skall urholkas genom intro­duktion av fossilgas i större skala.
            Ett skäl torde också vara den omsorg om basindustriernas konkurrenskraft
            som kommit till uttryck även i den socialdemokratiska partikongressens
            beslut och i regeringsförklaringen.
          </p>
          <p xml:id="i-KeRWkeeouXfCUdXTJunxj6">
            En bred enighet skulle således föreligga och en långsiktigt stabil
            energipolitik kunna skapas om regeringen tillät kärnkraften att
            ”avveckla sig själv” dvs. undvek alla beslut om förtida stängning.
            En uppgörelse mellan Socialdemokraterna, Moderaterna och Folkpartiet
            liberalerna skulle till yttermera visso få stöd av hela industrin
            och en i stort sett samlad fackföreningsrörelse. Frågan om regeringens
            motiv för att i stället inbjuda till överläggningar kvarstår därför.
          </p>
          <p xml:id="i-Y1UM8ACFVALuuFyWZp2Jxa">
            Energipolitikens internationalisering
          </p>
          <p xml:id="i-WzAxSsBhccZWpZVNuNv2uC">
            Även om dagens energipolitiska debatt bedrivs med i stort sett
            samma förtecken som inför 1980 års folkomröstning har förutsättning­arna
            ändrats radikalt.
          </p>
          <p xml:id="i-XdjNvSQfWFxn77x6G8ggpm">
            Vi har i dag tolv reaktorer i drift mot endast sex vid tidpunkten
            för folkomröstningen. Samtidigt som landets beroende av kärnkraften
            har ökat så har säkerheten i reaktorerna förbättrats ytterligare.
            Förutsätt­ningarna för en kapitalförstöring genom förtida avveckling
            har försäm­rats dramatiskt under de 16 år som har gått. Samhällsekonomin
            är i dag i kraftig obalans och arbetslösheten är - med alla traditionella
            mått mätt - gigantisk. Hushållens och företagens marginaler för
            att tåla elpris­höjningar har minskat.
          </p>
          <p xml:id="i-WyoxUTfX8bannEdVmRX6ZG">
            Frågan är emellertid om inte elmarknadens internationalisering
            är den största förändring som skett sedan 1980. Elsystemet är
            inte längre en nationell enhet och angelägenhet. De nordiska länderna
            är samman­kopplade till en gemensam elmarknad och förbindelserna
            till omvärl­den byggs ut. Det nordiska elsystemet är i dag i balans
            men omedelbart utanför gränsen för detta system finns i dag en
            mycket stor ledig pro­duktionskapacitet i anläggningar som av
            miljöskäl aldrig skulle accep­teras i Sverige. I den rapport ”Säker
            eller osäker kärnkraft” som Mode­rata samlingspartiet presenterade
            i slutet av februari pekade vi på att
          </p>
          <note xml:id="i-4VS1tMv7TW97PieBqYkasX" type="margin">
            Interpellationer1995/96:1 -261
          </note>
          <note xml:id="i-JJVr6yZJHNQ9RKDVRE4NEH" type="pageNumber">
            161
          </note>
          <p xml:id="i-G53PwNQ3JTuxVc8mKDTghL">
            11 Riksdagen Interpellationer 1996/97:1-261
          </p>
          <note xml:id="i-UoBXL48pQKwpVuGCcSxpE3" type="margin">
            Interpellationer1995/96:1 -261
          </note>
          <note xml:id="i-HnkVhDrmi9PnrB1J59t72A" type="pageNumber">
            162
          </note>
          <p xml:id="i-Rnn9vRrPL9AnzJnQzKQAqQ">
            det nordiska systemet redan i dag via Finland tillförs rysk elkraft
            mot­svarande hela produktionen vid en av kärnkraftsreaktorerna
            i Sosnovyj Bor utanför S:t Petersburg.
          </p>
          <p xml:id="i-PF2RynVNcZNzpfbZpBrs9o">
            En förtida svensk kämkraftsavveckling riskerar uppenbarligen
            att öka produktionen i miljöfarliga anläggningar. Detta gäller
            såväl dansk och tysk kolkraft som rysk och baltisk kärnkraft.
            En svensk avveckling kan leda till förlängd drift av ryska och
            baltiska reaktorer av Tjernobyl- typ, vilka redan i dag utgör
            ett hot mot säkerhet och miljö i vårt land.
          </p>
          <p xml:id="i-CAesTohZTkmypbDHygKyMj">
            Det är emellertid inte bara Moderata samlingspartiet som har
            påtalat att det energipolitiska perspektivet måste vidgas. Även
            Lantbrukarnas Riksförbund (LRF) konstaterade nyligen att energipolitiken
            inte kan ”göra halt vid rikets gränser utan att vi ens diskuterat
            något annat av- vecklingsalternativ”. I en uppmärksammad tidningsartikel
            konstaterade LRF:s ordförande att ”i ett europeiskt eller nordeuropeiskt
            perspektiv finns det starka skäl att ifrågasätta om det verkligen
            är i vårt land med dess, jämfört med många andra länders, säkra
            anläggningar som av­vecklingen skall drivas med förtur”.
          </p>
          <p xml:id="i-g4hrrwjeBtcTJpSxDMJ8U">
            Vid den socialdemokratiska partikongressen fattades beslut om
            att ”säkerhetskraven skall vara desamma vid Europas alla kärnkraftverk”.
            Även om detta beslut inte uppmärksammats i medier måste det rimligen
            komma att påverka regeringens energipolitik. Även här kvarstår
            dock frågan på vilket sätt.Frågor
          </p>
          <p xml:id="i-V3jzdZDjjNjpmC4M3ZBPPy">
            Med hänvisning till det ovan anförda ber jag att till näringsminis­tern
            få ställa följande frågor:
          </p>
          <p xml:id="i-36gLaj39moYFGWzfbyLuhM">
            1. Vad är regeringens syfte med de aviserade överläggningarna
            om energipolitiken?
          </p>
          <p xml:id="i-Geia9ZfHsMzX8YE2fTFfyz">
            2. Vilka åtgärder kan regeringen vidta för att åstadkomma en
            bre­dare energipolitisk uppgörelse än den som - med stöd från
            industrin och fackföreningsrörelsen - skulle kunna åstadkommas
            mellan rege­ringen, Moderaterna och Folkpartiet liberalerna?
          </p>
          <p xml:id="i-VxuvKTbw8TFRougEgTKevR">
            3. Vilka åtgärder avser regeringen att vidta med anledning av
            energifrågans internationalisering?
          </p>
          <p xml:id="i-A6UbMf2aWi5G9YRxcdmCNa">
            4. Är regeringen beredd att verka för att man vid en förtida
            käm­kraftsavveckling stänger grafitmodererade kanalkokarreaktorer
            (typ Ignalina, Sosnovyj Bor, Tjernobyl) innan en stängning aktualiseras
            för tryckvattenreaktorer (typ Ringhals 2-4 och kokarreaktorer
            (typ övriga svenska)?
          </p>
        </div>
      </div>
    </body>
  </text>
</TEI>
