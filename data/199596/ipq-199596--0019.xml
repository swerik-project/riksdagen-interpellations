<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0019">
  <teiHeader>
    <fileDesc>
      <titleStmt>
        <title>bistånd till Kuba</title>
        <author>Ingrid Näslund (kds)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:19 av Ingrid Näslund (kds) till statsrådet Pierre Schori om bistånd till Kuba</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_17.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_18.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_19.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_20.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Ingrid Näslund (kds)</persName>
            <state ref="unknown" type="partyAffiliation">
              <desc>kds</desc>
            </state>
            <idno>i-TBWJgK7R6pzsE6Ap5PiEb4</idno>
          </person>
          <person gender="man">
            <persName>statsrådet Pierre Schori</persName>
            <idno>i-T2zoKSjQ4xPQ7xSU1J4Axv</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-R4XK5Zxnuc25AzJ8dSDM89" corresp="i-TBWJgK7R6pzsE6Ap5PiEb4">
          <date when="1995-11-08"/>
        </correspAction>
        <correspAction type="received" xml:id="i-JawKsRVJAPJyKKDDmhxmwu">
          <note>date unknown</note>
          <name>statsrådet Pierre Schori</name>
        </correspAction>
        <correspAction type="questionStatus" subtype="answered" xml:id="i-VZKXhbUd9Z6qYJxwmphdQY">
          <note>Besvarad</note>
        </correspAction>
        <correspAction type="answered" xml:id="i-EXF8ioYcLVD5Ko8nqBgEsE">
          <date when="1995-11-24"/>
        </correspAction>
        <correspContext corresp="i-EXF8ioYcLVD5Ko8nqBgEsE">
          <ref type="record" target="prot-199596--029">Prot. 1995/96:29</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7dz4qkxUoi56E7iWY7trnc">
            1995/96:19 av Ingrid Näslund (kds) till statsrådet Pierre Schori
            om bistånd till Kuba
          </p>
        </div>
        <div type="ipqSubmissionInfo">
          <p xml:id="i-S8h8LATMDrHUC8zTjcMD29">
            Inkom den 8 november : Besvarad den 24 november Prot. 1995/96:29
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kd3kEHZoXBpJqeeVyQrhPB">
            Regeringen har den 12 oktober beslutat att biståndsverket SIDA
            får stödja initiativ på Kuba som bidrar till att skapa förutsättningar
            att öppna det kommunistiska systemet politiskt och ekonomiskt.
            Det svenska engagemang som finns kvar på Kuba, sedan den borgerliga
            regeringen 1991 beslutade stoppa biståndet, utgörs av forsknings­samarbete
            samt biståndsfinansierad kurs- och stipendiatverksamhet.
          </p>
          <p xml:id="i-Rp5auGfiffQkTadcgFfBGH">
            Regeringen anser att SIDA genom svenska och internationella or­ganisationer
            kan främja demokratiska reformer och respekten för mänskliga rättigheter
            på Kuba. Bakgrunden är att EU:s allmänna råd beslutat att inleda
            en dialog med Kuba, som syftar till fredlig övergång till demokrati
            och ekonomisk öppenhet. EU genomför samtidigt vissa humanitära
            biståndsinsatser.
          </p>
          <p xml:id="i-E6PRBLqUZcbYNpGgMH1USk">
            Kuba har alltsedan revolutionen i slutet av 1950-talet varit
            en ut­präglad totalitär enpartistat, med diktatorn Fidel Castro
            i spetsen. Kommunistpartiet har varit allenarådande och systematiskt
            trakasserat och förföljt alla som ägnar sig åt politisk verksamhet
            med andra för­tecken. Sedan det socialistiska östblockets sammanbrott
            och sönderfall har Kuba blivit alltmer isolerat både ekonomiskt
            och politiskt. USA:s handelsembargo har starkt bidragit till Kubas
            svåra ekonomiska situa­tion. Regeringen på Kuba försöker driva
            de ekonomiska reformerna vidare men har fortfarande mycket stora
            ekonomiska problem.
          </p>
          <p xml:id="i-BfaqTqLRZ47Rgwg3rmTro1">
            Yttrande-, åsikts-, mötes-, och religionsfrihet undertrycks systema­tiskt
            för vissa grupper även om konstitutionen garanterar dessa friheter.
            I praktiken utsätts människor som söker utöva dessa rättigheter
            för ständiga övergrepp.
          </p>
          <p xml:id="i-3YsKrNNmrHDewa54k3kF9G">
            Människor som tillhör politiska, fackliga och människorätts-
            organisationer utsätts ofta för trakasserier av olika slag och
            kortvariga frihetsberövanden. Politiska fångar grips och rannsakas
            ofta på ett sätt som ingalunda uppfyller internationella normer.
            Många gånger har de inte möjligheter att själva utse en advokat.
            Eftersom alla advokater är statligt anställda, är de i många fall
            rädda för repressalier, om de inte följer den officiella linjen
            och vågar därför ofta inte driva politiska fångars sak med kraft.
            Det kommer många rapporter om misshandel
          </p>
          <p xml:id="i-XWCTmbwimMXXPsDstQVRYo">
            och ibland tortyr i fängelser och på polisstationer och från
            säkerhets­tjänstens sida.
          </p>
          <p xml:id="i-T5CUmqwJMDhzZYjn5CgFuq">
            Enligt Amnesty International finns det ca 600 samvetsfångar på
            Kuba. Många människor tros ha dömts till fängelsestraff på upp
            till fyra år med stöd av ett avsnitt i strafflagen som benämns
            farliga tillstånd och säkerhetsåtgärder. Denna lag åsidosätter
            nästan alla mänskliga rättigheter. 800 människor greps enligt
            vissa rapporter med stöd av denna lag i Havanna under de första
            åtta månaderna av 1994. En del politiska fångar avtjänar straff
            på ända upp till 10-15 års fängelse, för ”fientlig propaganda”
            eller ”upproriskhet”.
          </p>
          <p xml:id="i-4eTGfXaN4BsvB6i9izAM6V">
            Om en person uttalar tankar som bedöms som politiskt oppositio­nella
            kan han stämplas som ”politiskt opålitlig” och avskedas från sitt
            arbete med stöd av ”lämplighetslagen” och blir sedan svartlistad
            på hela arbetsmarknaden. Han kan sedan bli stämplad som parasit
            och man kan hota med ”farlighetslagen”, som kan ge upp till fyra
            års fäng­else. Denna typ av lagar inbjuder till godtycklighet
            och många männi­skor hamnar i en helt ohållbar situation bara
            för att de vill utöva sina medborgerliga och politiska rättigheter.
            Till mönstret hör hot, ibland t.o.m. dödshot, marginalisering,
            social isolering, utstötning, kollektiva avsky-demonstrationer,
            konstant övervakning, ryktesspridning, felakti­ga anklagelser
            för att ha begått kriminella brott, husrazzior, psykisk och fysisk
            misshandel.
          </p>
          <p xml:id="i-UvTCL1UpneibUZ8gHMPKXB">
            I och med ökad politisk opposition i början av 1990-talet, skapades
            ”Folkpatrullerna för snabb vedergällning”. Dessa patrullers främsta
            uppgift är att med våld slå ned politisk opposition. De anses
            också ligga bakom överfall på enskilda politiska oppositionella.
            För dem som anses farligast används mentalsjukhuset ”Mazorra”,
            där i gammal sov­jetisk stil den politiskt oppositionelle tas
            in under förespegling av psy­kisk sjukdom och utsätts för tvångsmedicinering.
          </p>
          <p xml:id="i-Eg3MUpBR1DBN8WhUpsQ5dq">
            Amnesty International har inte blivit insläppt på Kuba sedan
            1990. De har blivit lovade att besöka Kuba men inte ännu sett
            några bevis på detta löftes uppfyllelse. I september 1994 besökte
            en Amnesty Interna­tional delegation USA:s flottbas i Guantånamo
            Bay på Kuba för att tala med några av de 32 000 kubanska flyktingar,
            som förts dit efter att ha försökt ta sig till USA.
          </p>
          <p xml:id="i-R3WD2L6Atu8JVbNnDbpL11">
            Kuba har vägrat samarbeta med den särskilde rapportör för Kuba
            som FN utsett, svensken Karl Johan Groth. Den kubanska regeringen
            inbjöd dock FN:s människorättskommissarie att besöka Kuba under
            tre dagar i november 1994. I maj 1995 fick den franska människorätts-
            gruppen France Libertés, med sin ordförande Danielle Mitterrand,
            i en delegation tillsammans med tre andra organisationer besöka
            Kuba.
          </p>
          <p xml:id="i-66RytStT2fB5PNs4AN2TuC">
            Som ett resultat av detta besök släpptes fyra samvetsfångar,
            bl.a. Yndamiro Restano Diaz, ordförande för Movimiento de Armoma
            (MAR), arresterad 1991 och dömd till tio års fängelse för ”upproriskhet”.
            Några enstaka samvetsfångar släpptes också under 1994 efter påtryckningar
            från kända internationella personer.
          </p>
          <p xml:id="i-KRvw6H8LaUJJdKRRH2HcBA">
            Detta tycks dock inte betyda att trakasserier och förföljelse
            av olik­tänkande har upphört på Kuba. Så sent som den 25 oktober
            i år rappor­terar Amnesty International om sju oberoende journalister,
            som tagits av polisen. Flera hade hotats med fängelse enligt ”farlighetslagen”
            upp
          </p>
          <note xml:id="i-2kaEoQjofzQHFPcVeX845N" type="margin">
            Interpellationer1995/96:1 -261
          </note>
          <note xml:id="i-D6e4P64g2e3uP5rRV5cqXG" type="pageNumber">
            19
          </note>
          <note xml:id="i-9pGBCGdfYcnK4bq5eK6wcm" type="margin">
            Interpellationer1995/96:1 -261
          </note>
          <note xml:id="i-QYukFqEzYdVruMicEWbJYM" type="pageNumber">
            20
          </note>
          <p xml:id="i-MdLXQC3enCDSyr622XN31h">
            till fyra år, om de inte fick arbete inom den statliga pressen,
            eftersom deras anknytning till den nyligen bildade Burö de Periodistas
            Indepen- dentes de Cuba (BPIC) ansågs olaglig. Detta var första
            gången denna lag, som tidigare använts mot människorättskämpar,
            nu åberopades mot journalister.
          </p>
          <p xml:id="i-GSjHg2hx6ZTVePLbERDtHU">
            Yndamiro Restano Diaz var en av dessa journalister, som nu greps
            av polisen och hotades med flerårigt fängelsestraff. Han kan ingalunda
            betrakta detta som tomt hot, eftersom han suttit i fängelse 1991-1995.
            Om det inte varit för den tidigare nämnda delegationens besök
            och Amnestys outtröttliga arbete, skulle han med all säkerhet
            fortfarande avtjäna sitt tioåriga straff. När Restano Dfaz släpptes
            var det villkors­löst och myndigheterna lovade att hans grupp
            i fortsättningen skulle respekteras. När myndigheterna redan efter
            några månader är färdiga att gripa samme person och hota med ett
            flerårigt fängelsestraff, finns det inte skäl att sätta någon
            större tilltro till deras vilja till positiv för­ändring.
          </p>
          <p xml:id="i-Ag8EzzriqKRHsRqEELmWAj">
            De svåra förhållandena och förtrycket på Kuba har alltsedan revo­lutionen
            lett till stora utvandringsvågor. Ungefär 215 000 kubaner lämnade
            sitt land åren 1958-1963. Nästa stora flyktingström kom 1980 då
            nästan 125 000 lämnade Kuba. Den senaste flyktingvågen kom mellan
            den 7 augusti och den 15 september 1994. Strömmen har hu­vudsakligen
            gått till USA. Ar 1993 beräknades antalet personer av kubanskt
            ursprung i USA till över en miljon.
          </p>
          <p xml:id="i-GymaELVdZugdDYmhuDqQXo">
            De kubanska myndigheternas reaktioner på migrationen har varit
            ambivalent. A ena sidan var det ett bekvämt sätt att bli av med
            olik­tänkande, å andra sidan har många som försökt fly utan att
            lyckas ham­nat i fängelse. Amnesty International ger flera belägg
            för att regeringen på Kuba sätter press på politiska fångar och
            regeringsmotståndare för att få dessa att lämna landet. Bland
            de flyktingar som intervjuades på flottbasen i Guantånamo Bay
            berättade en del att de uppmanats av kubanska myndigheter att
            lämna Kuba under hot om att de på nytt skulle hamna i fängelse,
            om de inte följde uppmaningen. Två påstod att de rent fysiskt
            placerats på flottar av myndighetspersoner. Till Sverige kom 1
            150 asylsökande kubaner under 1994. I februari i år fattade regeringen
            beslut om två typfall. Det blev avslag och sedan dess har avslagen
            för kubaner duggat tätt. Enligt uppgift har 14 av dessa kuba­ner
            hittills utvisats mot sin vilja.
          </p>
          <p xml:id="i-Lr1Tqm9Crr7gkXG2X2DnnM">
            Jag kan inte låta bli att undra vilka deras framtidsutsikter
            rimligen kan tänkas vara. När det gäller flyktingarna på Guantänamobasen
            har de kubanska myndigheterna sagt att inga åtgärder skall vidtagas
            mot dem som frivilligt återvänder, om de inte är efterlysta av
            myndigheter­na för andra skäl än emigration. Det som gällt tidigare
            i praktiken på Kuba är dock att de som olagligt försökt lämna
            Kuba, har hamnat i fängelse i månader, ja t.o.m. år, och blivit
            marginaliserade i det ku­banska samhället därför att deras handling
            betraktats som förräderi. Dessutom tycks avståndet mellan ord
            och handling vara mycket stort när det gäller de mänskliga rättigheterna
            i det kubanska samhället.
          </p>
          <p xml:id="i-YPyHdAfBx8bdKZZSU4Q4iC">
            Med tanke på situationen på Kuba i synnerhet när det gäller bristen
            på respekt för mänskliga rättigheter och de aviserade biståndsinitiativen
            på Kuba vill jag ställa följande frågor till biståndsministern:
          </p>
          <p xml:id="i-YYiabdoNhSmu3vCtZUxKTT">
            1. Hur avser biståndsministern försäkra sig om att en verklig
            sinnes­ändring skett hos den kubanska regimen, som kan ge oss
            anledning att förvänta en annorlunda behandling än den ovan beskrivna
            av män- niskorättskämpar, politiska motståndare och återvändande
            flyktingar?
          </p>
          <p xml:id="i-KhFhgMjXNLn1933iSLMNgX">
            2. Vilka krav kommer biståndsministern att ställa för att svenskt
            bi­stånd skall utgå med tanke på de 600 samvetsfångar som enligt
            uppre­pade rapporter lär finnas i kubanska fängelser och med tanke
            på att den kubanska regeringen i några fall släppt samvetsfångar
            som en följd av påtryckningar från politiker, författare och människorättsorganisationer
            i utlandet?
          </p>
          <p xml:id="i-JmfsbEmZTDkxcPk7yi41Jp">
            3. Vilka svenska och internationella organisationer avser bi­ståndsministern
            arbeta genom för att främja demokratiska reformer och respekten
            för mänskliga rättigheter?
          </p>
          <p xml:id="i-HRa3xQtjMqA8aeMWyW9d5x">
            4. Kommer någon form av bistånd att ges till kubanska myndigheter
            eller till kubanska organisationer som samarbetar med myndigheterna?
          </p>
          <p xml:id="i-5EnEaVaQk7CEPanDNsgEJE">
            5. Vilka garantier har den svenska regeringen för att de utvisade
            kubanska flyktingarna inte skall hamna i fängelse som så ofta
            skett tidigare på Kuba?
          </p>
          <p xml:id="i-YHZtdGHi8DFuYQpUWTm5bk">
            6. Hur avser regeringen följa de utvisades vidare öden för att
            för­säkra sig om att deras mänskliga rättigheter respekteras på
            Kuba efter återkomsten?
          </p>
        </div>
      </div>
    </body>
  </text>
</TEI>
