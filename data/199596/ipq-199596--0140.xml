<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0140">
  <teiHeader>
    <fileDesc>
      <titleStmt>
        <title>informations­tekniken</title>
        <author>Per Unckel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>1995/96:140 av Per Unckel (m) till statsministern om informations­tekniken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_142.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_143.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199596/pages/ip_199596_144.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Unckel (m)</persName>
            <state ref="unknown" type="partyAffiliation">
              <desc>m</desc>
            </state>
            <idno>i-BbWhKN8LYooYPeK77uLHBD</idno>
          </person>
          <person>
            <persName>statsministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8eqHSZVNPaaK32RRhR8ih7" corresp="i-BbWhKN8LYooYPeK77uLHBD">
          <date when="1995-03-26"/>
        </correspAction>
        <correspAction type="received" xml:id="i-WYTq9wESfyUH1vmGB4b5HG">
          <note>date unknown</note>
          <name>statsministern</name>
        </correspAction>
        <correspAction type="questionStatus" subtype="answered" xml:id="i-8hqXDFpbHuP39VD9HH2L2p">
          <note>Besvarad</note>
        </correspAction>
        <correspAction type="answered" xml:id="i-81JCPHGgdAuHr5BVvKvPvV">
          <date when="1995-04-19"/>
        </correspAction>
        <correspContext corresp="i-81JCPHGgdAuHr5BVvKvPvV">
          <ref type="record" target="prot-199596--083">Prot. 1995/96:83</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XNgbmdeneB8e2xekbFh5sp">
            1995/96:140 av Per Unckel (m) till statsministern om informations­tekniken
          </p>
        </div>
        <div type="ipqSubmissionInfo">
          <p xml:id="i-4xpfc86RoPtjmqVqE73LhB">
            Inkom den 26 mars : Besvarad den 19 april Prot. 1995/96:83
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mtt9hAhE6JwSGPU6L5XxnQ">
            Den tidigare borgerliga regeringen hade som mål att ”Sverige
            se­nast år 2010 skall tillhöra den globala utvecklingens absoluta
            spjutspet­sar när det gäller varje del av utnyttjandet av informationsteknologin.”
          </p>
          <p xml:id="i-7uKvFhmz5qKRoU5gfVMhVE">
            Av den IT-proposition som riksdagen just nu behandlar framgår
            att Sverige inte längre tillhör världens främsta länder i fråga
            om informa­tionstekniken. Sedan regeringsskiftet 1994 har också
            arbetet med dessa frågor enligt den förra regeringen gått in i
            en lugnare fas. Medan
          </p>
          <note xml:id="i-2HEt8JMPeRpbgiSscdyJx2" type="margin">
            Interpellationer1995/96:1 -261
          </note>
          <note xml:id="i-CpTPSdSh6x9RNVCYZRAAq7" type="pageNumber">
            143
          </note>
          <note xml:id="i-HTNLeavyo2aaYoDzzPdqct" type="margin">
            Interpellationer1995/96:1 -261
          </note>
          <note xml:id="i-5DKZRPyUc7VeqwfgKNQX2J" type="pageNumber">
            144
          </note>
          <p xml:id="i-S5nHhomV5gZS89DnJHjj6B">
            statsministern tidigare hade ansvaret för informationstekniken
            delege­rades detta hösten 1994 nedåt i regeringen. Problemet är
            bara att den tekniska utvecklingen samtidigt snarast accelererat.
            Någon tid att ta det lugnare fanns och finns knappast.
          </p>
          <p xml:id="i-UmkUQdPTC1ardpbUvKoGSj">
            De förslag den just avgångna regeringen presenterat är knappast
            ägnade att bryta den negativa trenden vad gäller Sveriges ställning
            på informationsteknikområdet. För att detta skall kunna ske måste
            dels engagemanget från regeringens sida förstärkas, dels sådana
            åtgärder vidtas som är ägnade att göra det svenska samhället så
            flexibelt och dynamiskt att det kan ta till vara de möjligheter
            som informationstekni­ken erbjuder. I det senare hänseendet är
            det väsentligt att utgå från att de informationstekniska förändringarna
            inte först och främst är teknis­ka, utan rör de mest grundläggande
            ekonomiska och sociala strukturer­na i samhället.
          </p>
          <p xml:id="i-EfNBrFogBd2uKbR7sHxz8e">
            Informationsteknikens genombrott är en del av en större förändring
            som berör alla länder. Globaliseringen av ekonomierna, liksom
            mark­nadsekonomins tilltagande dominans som världens ekonomiska
            ord­ning, är andra inslag i denna förändring.
          </p>
          <p xml:id="i-9T9tputGLxvdyUciMvriAz">
            Sammantaget kommer det som nu sker att i grunden förändra och
            förbättra förutsättningarna för ekonomisk utveckling och mänskliga
            relationer.
          </p>
          <p xml:id="i-MHnFzfUwUw4rrVvPVYXecx">
            Förändringarna är emellertid stora. Omsättningshastigheten i
            pro­duktionslivet ökar, liksom individualiseringen. Arbetslivet
            utvecklas från det relativt stationära och förutsebara mot en
            tilltagande rörlighet. Kunskapskraven växer.
          </p>
          <p xml:id="i-2xVaCZe8ZxU3TM77RNbnve">
            Informationstekniken gör information tillgänglig praktiskt taget
            överallt i real tid. Den bidrar därmed till att ytterligare driva
            upp för- ändringstakten.
          </p>
          <p xml:id="i-9s9qshp4PqfTZ2kbNCyNVf">
            Omvänt gäller emellertid att bara länder vars ekonomiska och
            socia­la strukturer är öppna för de nya informationstekniska villkoren
            kom­mer att kunna förbli framgångsrika. Andra länder riskerar
            att halka efter - och att göra det fort. Det är i de mer strukturella
            hänseendena - inte de tekniska - som Sverige i dag är sämst rustat.
          </p>
          <p xml:id="i-KhSYGhk16exE7M5jGDjbtM">
            Regeringen Carlsson hade uppenbara svårigheter att förstå att
            de­batten om informationstekniken inte ytterst handlar om introduktion
            av någon ytterligare nymodighet, utan om en mer fundamental modernise­ring
            av det gamla industrisamhället.
          </p>
          <p xml:id="i-cTrQPtPEhUsfnkyKD8V6w">
            Frågan är om regeringen Persson är mera beredd till den förnyelse
            av Sverige som gör det möjligt för vårt land att fullt ut dra
            nytta av de informationstekniska landvinningarna.
          </p>
          <p xml:id="i-F1nBjEsbTLkxZE3i3KK4r">
            En modernisering måste inte minst inbegripa företagens villkor
            och arbetsmarknadens struktur. Den bejakar det globala utbytet
            men inser också att Sverige i en internationaliserad värld måste
            vara attraktivt, inte minst genom att kunna erbjuda intellektuella
            miljöer av yppersta kvalitet.
          </p>
          <p xml:id="i-EiVAvHXhY47qt7tmyNr34H">
            I det informationstekniskt präglade samhället ställs också annorlun­da
            trygghetskrav jämfört med dem som gällde i det samhälle vi nu
            lämnar bakom oss. Snarare än i det lagfästa och garanterade kommer
            tryggheten i framtiden att ligga i vars och ens förmåga att kunna
            dra nytta av föränderliga arbets- och livsvillkor.
          </p>
          <p xml:id="i-7mefNGtaVBMJkKGd9pPXUr">
            Det är om detta den informationstekniska utmaningen ytterst hand­lar.
          </p>
          <p xml:id="i-6r7KURws6WAMALF1xqgyb2">
            Mot den här angivna bakgrunden ber jag att till statsministern
            få ställa följande frågor:
          </p>
          <p xml:id="i-DTJ62gp6Wq7rhm13uQ4fD6">
            1. Vilken roll kommer IT-kommissionen att tillåtas spela i den
            nya regeringen?
          </p>
          <p xml:id="i-G297Wx6yhjZPjz6hH2b2ri">
            2. Vad avser regeringen att konkret göra för att Sverige fullt
            ut skall kunna dra nytta av den informationstekniska utvecklingen?
          </p>
          <p xml:id="i-R6aZjEQj8uTGMAUUzF9Mow">
            3. Har den nu tillträdda regeringen - till skillnad från den
            som just avgått - några ambitioner att Sverige inom överskådlig
            tid skall bli världsledande i fråga om informationstekniken?
          </p>
        </div>
      </div>
    </body>
  </text>
</TEI>
