<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0603">
  <teiHeader>
    <fileDesc>
      <titleStmt>
        <title>Tillväxt i Afrikas jordbruk</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt i Afrikas jordbruk till Gunilla Carlsson (m), statsråd om Tillväxt i Afrikas jordbruk</title>
          <idno type="rdwebb">GU10603</idno>
          <ref type="dokument_url_text">http://data.riksdagen.se/dokument/GU10603/text</ref>
          <ref type="dokument_url_html">http://data.riksdagen.se/dokument/GU10603</ref>
          <ref type="dokumentstatus_url_xml">http://data.riksdagen.se/dokumentstatus/GU10603</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QczYB3DB9sLenZ7c4tjhEZ" corresp="i-N9Pi9YpD4nvtCEsVp2CGcX">
          <date when="2007-05-29"/>
        </correspAction>
        <correspAction type="received" xml:id="i-CGf6RWP8eTqdyEfFfMuHkv" corresp="i-W9g5g3nUh3Fu7mKUtFoBFH">
          <date when="2007-05-29"/>
        </correspAction>
        <correspAction type="answered" xml:id="i-7KkTUrj9eBZFLCJnmi3Ab9" corresp="i-W9g5g3nUh3Fu7mKUtFoBFH">
          <date when="2007-06-21"/>
        </correspAction>
        <correspContext corresp="i-7KkTUrj9eBZFLCJnmi3Ab9">
          <ref type="record" target="prot-200607--131">Riksdagens protokoll 2006/07:131 Torsdagen den 21 juni</ref>
          <ref type="recordSection" target="unsetDivId">8 § Svar på interpellation 2006/07:603 om tillväxt i Afrikas jordbruk</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A5Uu5MvD3ub4ZVbHx6d5VQ">
            Interpellation 2006/07:603 Tillväxt i Afrikas jordbruk av Staffan
            Danielsson (c) till statsrådet Gunilla Carlsson (m)
          </p>
        </div>
        <div type="ipqSubmissionInfo">
          <p xml:id="i-FN33XRbjh87L6LTkWtP7SQ">
            den 29 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q3voKG3WuNfg3KVedTyU7h">
            Fattigdomen och svälten minskar i världen tack vare bland annat
            ekonomisk tillväxt och ökad handel. Jordbrukets och landsbygdens
            utveckling går framåt i både Asiens och Latinamerikas länder.
            Däremot står Afrika i stort sett stilla med oförändrad produktion,
            fattigdom och ibland svält och svältkatastrofer.
          </p>
          <p xml:id="i-FaNQaQPsV5pQjSjKvCdX3t">
            WTO-förhandlingar spelar givetvis en roll, liksom till exempel
            EU:s exportsubventioner som är under avveckling. Men faktum kvarstår,
            med nuvarande förutsättningar expanderar jordbruksproduktionen
            i utvecklingsländer på andra kontinenter men står stilla i Afrika.
          </p>
          <p xml:id="i-HLZr3921w9yZQ7f7SENuEw">
            En grundläggande orsak till denna beklämmande skillnad är att
            den nationella jordbrukspolitiken i många länder i Asien och Latinamerika
            i mycket större utsträckning utnyttjar de förutsättningar som
            finns till att ge jordbruket stabila produktpriser på minst världsmarknadens
            nivåer, ibland högre. Härigenom ges utrymme för jordbrukarna att
            odla och producera med utrymme för lönsamhet och investeringar,
            vilket sätter skjuts på både produktion, livsmedelsindustri och
            landsbygdens utveckling i stort.
          </p>
          <p xml:id="i-AW1RrVZYhfQpBC2prLQnrq">
            I Afrika däremot styrs alldeles för ofta den nationella jordbrukspolitiken
            av urbaniserade krafter med resultat att jordbruket och landsbygden
            sugs ut ekonomiskt, vilket ger fattigdom, svält och stagnation.
            Det är ett upprörande faktum att Afrikas fattiga bönder i flera
            länder inte ens erhåller hälften eller tre fjärdedelar av världsmarknadspriset
            för sina produkter. Böndernas köpkraft minskar och deras sparande
            och investeringsutrymme blir obefintligt. Produktionen stagnerar
            eller läggs ned, och kan inte länderna importera livsmedel eller
            erhålla matbistånd väntar ofta hunger och svält.
          </p>
          <p xml:id="i-7iSiCNArHvBxBbngVKnByQ">
            Erfarenheterna från framgångsrika länder på andra kontinenter
            visar tydligt på lösningarna. Jordbruket måste ges förutsättningar
            att utvecklas genom att produktionen ges förutsättningar att bedrivas
            med lönsamhet. Även småbönderna måste kunna förbättra sin produktivitet
            och öka sina inkomster. Det krävs ekonomiska reformer och en nationell
            jordbrukspolitik som utvecklar landsbygden och inte dränerar den
            på resurser. Det krävs insatser för att förbättra infrastruktur
            och rådgivning, utveckling av system med äganderätt och tillgång
            till krediter.
          </p>
          <p xml:id="i-Wf2oCZBziivwZCsVRLeGA3">
            I den stora utredningen Globcom konstaterades med rätta att ”Afrikas
            bönder är det maktlösa folket”. Utrikesutskottet påpekade att
            hindren för jordbrukets och landsbygdens utveckling borde analyseras.
          </p>
          <p xml:id="i-GtK1xxWETwd2bm4jKzFRb6">
            Enligt en sammanställning av forskaren Sara Johansson vid Internationella
            Handelshögskolan i Jönköping, som bygger på internationella studier,
            har produktpriserna för Afrikas bönder sedan mitten av 1980-talet
            stått stilla. En annan forskare – Göran Djurfelt – har tillsammans
            med andra svenska och asiatiska forskare visat att de asiatiska
            länderna nästan utan undantag de senaste decennierna har lyckats
            att dramatiskt öka livsmedelsproduktionen per person med hjälp
            av en aktiv och positiv jordbrukspolitik. Det har varit från en
            tidigare tillämpad prispress till en ökning till världsmarknadsprisnivån
            eller en bit över den.
          </p>
          <p xml:id="i-Bwn4Q6mEocJUf5sKRxmN3Z">
            Mot denna bakgrund vore det betydelsefullt om Sverige med de
            afrikanska länder vars utveckling vi särskilt stöder tar upp en
            förtroendefull dialog om hur en progressiv nationell jordbrukspolitik
            bör utformas, så att en tillväxt kan uppnås liknande den som Asiens
            länder lyckats med. En sådan grund är egentligen nödvändig och
            grundläggande för att våra betydande biståndsinsatser ska kunna
            få en rimlig effekt.
          </p>
          <p xml:id="i-G3rUtuN52eLqVVeGwRzHW6">
            De nordiska länderna har i mycket samma erfarenheter från att
            bygga upp jordbruksorganisationer, att ge förutsättningar för
            en egen livsmedelsproduktion och att ge betydande utvecklingsbistånd
            till många länder i Afrika. Ett intressant förslag är att de nordiska
            länderna tillsammans upptar en förtroendefull dialog med några
            afrikanska länder beträffande kopplingen mellan utvecklingsbistånd
            och en tillväxtskapande nationell jordbruks- och företagspolitik.
          </p>
          <p xml:id="i-65fRgQKoSBYa7T4CjdNgth">
            Finland har nyligen utvecklat ett nära samarbete med Tanzania,
            och både Sverige och Norge utarbetar nu nya Afrikastrategier.
            EU förbereder ett statschefsmöte mellan EU och Afrikanska unionen
            (AU) i november.
          </p>
          <p xml:id="i-FdeVhfcfaMo6mzEcDXT1AA">
            Riksdagen uttalade i december sitt stöd för en tillväxtorienterad
            jordbrukspolitik i länder som tar emot bistånd i enlighet med
            vad som anförts ovan och som ligger i linje med regeringens politik.
          </p>
        </div>
        <div type="ipQuestion">
          <p xml:id="i-CDxdw3BvUoNp3QgQX8vW4Z">
            Jag vill fråga statsrådet Gunilla Carlsson:
            <list rend="ordered">
              <item>
                1. Avser statsrådet att arbeta för att Sveriges nya Afrikastrategi
                mer än tidigare ska fokusera på vikten av att de afrikanska länderna
                ger landsbygden och jordbruket förutsättningar för tillväxt genom
                bättre förutsättningar för ägande och produktion via den nationella
                jordbrukspolitiken?
              </item>
              <item>
                2. Avser statsrådet att arbeta för att Sveriges nya Afrikastrategi
                mer än tidigare kopplar samman vårt utvecklingsbistånd med bättre
                nationella förutsättningar för jordbruksproduktionen enligt ovan,
                så att biståndet kan växlas upp tillsammans med de nationella
                insatserna i stället för att som ofta hittills devalveras?
              </item>
              <item>
                3. Avser statsrådet att ta upp en förtroendefull dialog på nordisk
                basis med några afrikanska biståndsländer beträffande kopplingen
                mellan utvecklingsbistånd och en tillväxtskapande nationell jordbruks-
                och företagspolitik?
              </item>
              <item>
                4. Avser statsrådet att verka för att Sverige även driver dessa
                frågor på EU-nivå och i EU–AU-sammanhang?
              </item>
            </list>
          </p>
        </div>
      </div>
    </body>
  </text>
</TEI>
