<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0120">
  <teiHeader>
    <fileDesc>
      <titleStmt>
        <title>Gröna jobb</title>
        <author>Johansson, Ann-Kristine (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gröna jobb till Sven Otto Littorin (m), statsråd om Gröna jobb</title>
          <idno type="rdwebb">GU10120</idno>
          <ref type="dokument_url_text">http://data.riksdagen.se/dokument/GU10120/text</ref>
          <ref type="dokument_url_html">http://data.riksdagen.se/dokument/GU10120</ref>
          <ref type="dokumentstatus_url_xml">http://data.riksdagen.se/dokumentstatus/GU10120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <persName>Ann-Kristine Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MGsFCyvsnTffeameD6Up4t" corresp="i-JfXS8EFEqMfBiyryszrVvW">
          <date when="2006-11-30"/>
        </correspAction>
        <correspAction type="received" xml:id="i-F3AsSgUmxSsESrtQS2D3Yv" corresp="i-NVas7B7uQTiMw4d6EGPVqz">
          <date when="2006-11-30"/>
        </correspAction>
        <correspAction type="answered" xml:id="i-KJqZSeMX1QFMTF7zMsGFZ8">
          <date when="2006-12-21"/>
        </correspAction>
        <correspAction type="answered" xml:id="i-3YWJX8Vzj7j6X9WCqxzvhp" corresp="i-NVas7B7uQTiMw4d6EGPVqz">
          <date when="2006-12-21"/>
        </correspAction>
        <correspContext corresp="i-3YWJX8Vzj7j6X9WCqxzvhp">
          <ref type="record" target="prot-200607--046">Riksdagens protokoll 2006/07:46 Torsdagen den 21 december</ref>
          <ref type="recordSection" target="unsetDivId">10 § Svar på interpellation 2006/07:120 om Gröna jobb</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BNffPLHkt5h6Rzq9619yxT">
            Interpellation 2006/07:120 Gröna jobb av Ann-Kristine Johansson
            (s) till statsrådet Sven Otto Littorin (m)
          </p>
        </div>
        <div type="ipqSubmissionInfo">
          <p xml:id="i-6Mzwi4VzZ8hPatPukER4ah">
            den 30 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Pv7XcL6gTHj8ZbE4wDUn5F">
            Syftet med de så kallade gröna jobben är att minska antalet arbetssökande
            som under lång tid inte lyckats få en förankring på arbetsmarknaden.
            En visstidsanställning med avtalsenlig lön hos Skogsstyrelsen,
            arbetsuppgifter i huvudsak utomhus i skog och natur kombinerat
            med kompetensinsatser efter individens behov, är grundkonceptet
            för att stärka självkänslan och bryta ofta invanda mönster hos
            den enskilde individen.
          </p>
          <p xml:id="i-6SfmTcnqHmT3yeKXVUxdJA">
            Anställningen med meningsfulla arbetsuppgifter är en bärande
            del i konceptet för att stärka den enskilde så att denne får den
            plattform som han eller hon kanske saknar för att ta sig vidare
            in på den reguljära arbetsmarknaden. Därför är det viktigt att
            de arbetsuppgifter som den anställde i gröna jobb utför bidrar
            till samhällsnytta i olika former för att upplevas som meningsfulla.
            Ett exempel kan vara arbetsuppgifter som bidrar till bättre infrastruktur
            för rekreation och friluftsliv i de tätortsnära skogarna och i
            våra naturreservat. I den typen av arbetsuppgifter blir resultaten
            ofta både snabba och påtagliga, både för den anställde och för
            omvärlden. Därför blir gröna jobb väldigt positiva, inte bara
            ur jobbsynpunkt utan också ur miljösynpunkt eftersom en mängd
            åtgärder i naturen har kunnat bli av utan extra kostnad.
          </p>
          <p xml:id="i-XaqP9JLCpooMwN7iLqE7GA">
            De gröna jobben var alltså inte bara en arbetsmarknadspolitisk
            åtgärd. De var också en del i miljöpolitiken. Hur ska regeringen
            kompensera för den minskning i naturvården som nedläggningen av
            de gröna jobben innebär?
          </p>
          <p xml:id="i-RmmKVQzUbap8mLi7NKo2Ea">
            Åtgärden vänder sig till den grupp som står längst från arbetsmarknaden
            och den ger många samhällsvinster ur många olika perspektiv, bland
            annat att de praktiska arbeten som utförs skapar bestående mervärden
            för samhället. Den skapar dessutom goda förutsättningar för sysselsättning
            och för enskilda småföretag i glesbygd.
          </p>
          <p xml:id="i-ARyEyRznsV6i89PNuomH4q">
            För ett par veckor sedan kom beskedet att Ams inte kommer att
            anvisa några nya gröna jobb. Detta får stora konsekvenser för
            de anvisade men även för Skogsstyrelsens verksamhet. Exakt hur
            det här påverkar verksamheten är i dagsläget svårt att överblicka.
          </p>
          <p xml:id="i-WuiJSkPGjwGtcm8J2x9nT7">
            Under sommaren och hösten 2006 avslutas successivt de tvååriga
            projekten. Projekten har av alla upplevts som mycket positiva
            och en fortsättning av de gröna jobben har önskats. Men i samband
            med den nya regeringens indikationer på att den kommer att skära
            kraftigt i de arbetsmarknadspolitiska åtgärderna har inte länsarbetsnämnderna
            velat förlänga avtalen med Skogsstyrelsen om de gröna jobben.
          </p>
          <p xml:id="i-EvfkgL4hFMdbLYHjsQtW6q">
            Skogsstyrelsen kartlägger nu den personal som på ett eller annat
            sätt arbetar med gröna jobb och som kan beröras av neddragningen.
            Exklusive de anvisade rör det sig preliminärt om 350 (arbetsledare
            med flera) av totalt ca 1 300 personer på Skogsstyrelsen. Enligt
            Skogsstyrelsens egen statistik fanns det 2 223 anvisade i gröna
            jobb i augusti i år. Alla dessa kommer att gå ut i arbetslöshet
            om åtgärden läggs ned. Det är ett hårt slag mot Skogsstyrelsen,
            men framför allt är det ett hårt slag mot de arbetslösa som fått
            en givande sysselsättning genom de gröna jobben.
          </p>
          <p xml:id="i-81b3ecA3i8TX2EHUqLVNZt">
            När åtgärden läggs ned går dess deltagare ut i arbetslöshet.
            Dessutom sänks a-kassan. Många kommer att tvingas att söka andra
            bidrag för att klara sitt uppehälle. På vilket sätt har regeringen
            tänkt agera för att de 2 223 personer som blir arbetslösa ska
            slippa socialbidragsberoende?
          </p>
          <p xml:id="i-BCXexkNa9Gy6p41gMXF5ai">
            Under valrörelsen sade den nuvarande regeringen att tanken med
            den nya arbetsmarknadspolitiken var att den inte skulle drabba
            dem som står längst från arbetsmarknaden; tvärtom skulle Ams arbete
            fokuseras på den gruppen. Effekten av regeringens budget blir
            den omvända för gröna jobb. Att ta bort de gröna jobben innebär
            att människor som tidigare har haft en sysselsättning som är nyttig
            både för samhället och för individen nu blir arbetslösa i stället.
          </p>
          <p xml:id="i-P2QdDuZHMVoxQYgJMakTrZ">
            Regeringen har under hela valrörelsen sagt att deras mål varit
            att människor ska få jobb; här agerar ni tvärtom. På vilket sätt
            skapar nedläggningen av de så kallade gröna jobben flera jobb?
          </p>
          <p xml:id="i-WoxhdUCsSVZkxqNcGSBC1V">
            Min fråga till statsrådet är:
          </p>
          <p xml:id="i-WKCKZRqxaXA2e8AqJWXtQX">
            Vilka åtgärder avser statsrådet att vidta med anledning av det
            jag nu anfört?
          </p>
        </div>
      </div>
    </body>
  </text>
</TEI>
