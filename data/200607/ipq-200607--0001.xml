<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0001">
  <teiHeader>
    <fileDesc>
      <titleStmt>
        <title>Sveriges deltagande i ISAF:s styrka i Afghanistan</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges deltagande i ISAF:s styrka i Afghanistan till Carl Bildt (m), utrikesminister om Sveriges deltagande i ISAF:s styrka i Afghanistan</title>
          <idno type="rdwebb">GU101</idno>
          <ref type="dokument_url_text">http://data.riksdagen.se/dokument/GU101/text</ref>
          <ref type="dokument_url_html">http://data.riksdagen.se/dokument/GU101</ref>
          <ref type="dokumentstatus_url_xml">http://data.riksdagen.se/dokumentstatus/GU101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TcGMYhuQRGQtYX4ebFbges" corresp="i-K3yJ7rruozYUK99nj91ffc">
          <date when="2006-10-10"/>
        </correspAction>
        <correspAction type="received" xml:id="i-WSjiSzyCLewySTrtgwrbGE" corresp="i-AZnaWEAg22YQ3HzVMfNSHR">
          <date when="2006-10-11"/>
        </correspAction>
        <correspAction type="answered" xml:id="i-3Wx9oNJPtNwkheQzNetrrf" corresp="i-AZnaWEAg22YQ3HzVMfNSHR">
          <date when="2006-11-07"/>
        </correspAction>
        <correspContext corresp="i-3Wx9oNJPtNwkheQzNetrrf">
          <ref type="record" target="prot-200607--016">Riksdagens protokoll 2006/07:16 Tisdagen den 7 november</ref>
          <ref type="recordSection" target="unsetDivId">8 § Svar på interpellation 2006/07:1 om Sveriges deltagande i ISAF:s styrka i Afghanistan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lvdk68uvcQXYyzufGDjA2o">
            Interpellation 2006/07:1 Sveriges deltagande i ISAF:s styrka
            i Afghanistan av Hans Linde (v) till utrikesminister Carl Bildt
            (m)
          </p>
        </div>
        <div type="ipqSubmissionInfo">
          <p xml:id="i-AoSh3srvTmQe9S2i2z4KFA">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JzuZokT6JA3PHYNiewZHUs">
            De 5 oktober övertog den Natoledda ISAF-styrkan, där Sverige
            deltar, ansvaret för säkerheten i hela Afghanistan från USA:s
            armé. Mandatet för ISAF-styrkan har därigenom kraftigt förskjutits
            från det ursprungliga. Vänsterpartiet ser med oro på att den ökade
            risken för att den svenska truppen ska kunna sammanblandas med
            de tidigare trupperna i den USA-ledda operationen Enduring Freedom.
            Vänsterpartiet ställer sig även starkt kritiskt till det faktum
            att ISAF-styrkan nu avlastar den amerikanska armén, som i stället
            kan överföra militära resurser till den folkrättsvidriga ockupationen
            i Irak.
          </p>
          <p xml:id="i-FcPUmhrQNRt4RBS9nxP2DF">
            På FN:s initiativ bildades i mars 2002 United Nations Assistance
            Mission in Afghanistan (Unama), vilken följdes av bildandet av
            en militär, fredsbevarande säkerhetsstyrka, International Security
            Assistance Force (ISAF), till vilken Sverige hittills bidragit.
          </p>
          <p xml:id="i-NbemFnf3PhyuEtaWjJtKDZ">
            Till en början skulle Sveriges deltagande vara begränsat till
            Kabulområdet och uppgiften för den svenska truppens del skulle
            vara att skydda civila insatser. I april 2004 utvidgades emellertid
            svensk trupps verksamhet till insatser i norra Afghanistan, till
            det område som tidigare behärskades av den så kallade Norra alliansen
            och som i dag styrs av general Abdul Rashid Dostum.
          </p>
          <p xml:id="i-EsxLwBdPc3PoEqvQkg3EiB">
            2002 inledde Förenta nationerna en utredning av en rad krigsförbrytelser
            begångna av Dostum. Han är starkt misstänkt för omfattande och
            grova brott mot de mänskliga rättigheterna, bland annat de så
            kallade containermorden, då tillfångatagna talibaner tätt sammanpackade
            stängdes in i containrar, där de sedan i hettan fick törsta och
            svälta ihjäl. Svensk trupp är alltså placerad i ett område som
            kontrolleras av denne krigsherre, som om han fördes inför internationella
            domstolen i Haag med största sannolikhet skulle dömas till ett
            mycket strängt straff.
          </p>
          <p xml:id="i-KodkWDeUvJhydK1dmnyHKn">
            Den 12 september utsattes delar av den svenska ISAF-styrkan för
            beskjutning, för andra gången på kort tid. Vid tillfället understödde
            man den afghanska armén i en operation i Boka i nordöstra Afghanistan.
          </p>
          <p xml:id="i-ueecTtoxVa1puESALSqAu">
            När den USA-ledda koalitionen angrep Afghanistan ställde sig
            den dåvarande regeringen kritisk. Den dåvarande regeringen förklarade
            med anledning av de så kallade terrorismresolutionerna 1368, 1373
            och 1378: ”Själva resolutionerna utgör dock enligt svensk uppfattning
            inte en tillräcklig folkrättslig grund för koalitionen att agera
            i Afghanistan.” (2003/04:71, s. 8). Nu ska ISAF-styrkan fortsätta
            koalitionens arbete i Afghanistan.
          </p>
          <p xml:id="i-EWuwJjx31ozTkm7nTQZqNJ">
            Svenska Afghanistankommitténs generalsekreterare Bengt Kristiansson
            menar att ISAF:s mandat måste klargöras:
          </p>
          <p xml:id="i-Wcg2fRnYoozZ8ZZNEo2keL">
            Om man bara övertar den militära strategi som USA misslyckats
            med @ utan förhandlingar och utan försök till fredsuppgörelse
            med talibanerna @ kommer man att misslyckas. Varken Nato eller
            FN:s säkerhetsråd har klargjort hur en fredsbevarande uppbyggande
            strategi ska se ut.
          </p>
          <p xml:id="i-QvkaBs62Vd1T3YnZSrALpv">
            Enligt Svenska Afghanistankommittén har talibanerna och andra,
            som utövar motstånd, stark förankring hos lokalbefolkningen i
            flera regioner. Det blir därmed allt svårare att göra skillnad
            mellan den civila befolkningen i byarna och upprorsmännen. Detta
            gör att krigföringen mot talibanerna ofelbart drabbar de civila,
            kanske till och med huvudsakligen civila.
          </p>
          <p xml:id="i-87PnYAxYw6GieNH1kSv1kf">
            Svenska Afghanistankommittén uppmanar även de länder som ingår
            i ISAF att säga nej när Nato (som leder FN-styrkan) nu ber om
            truppförstärkning och rätt att kommendera FN-trupper till uppgifter
            och regioner som Nato självt ska avgöra (och inte de bidragande
            länderna). Länder, Natomedlemmar eller inte, ska medverka till
            FN-insatser bara när de rymmer övertygande förutsättningar att
            bidra till fred, säkerhet och återuppbyggnad. Vänsterpartiet anser
            att de förutsättningarna är ytterst dåliga under de rådande omständigheterna.
          </p>
          <p xml:id="i-XxvqbkzETr2i6GZpUxkkWX">
            Operation Enduring Freedom, vars arbete nu ska fullföljas av
            ISAF, kan svårligen beskrivas som något annat än ett misslyckade.
            Den USA-ledda koalitionen har genom sin krigföring bedrivit ett
            kontraproduktivt arbete som underlättat nyrekryteringen till talibanerna,
            som i dag växer sig starkare. Enligt Amnesty International har
            omfattande brott mot de mänskliga rättigheterna genomförts i Afghanistan
            under de gångna åren, bland annat olagliga fängslanden, våldtäkter
            och mord. Även de amerikanska trupperna har utfört brott mot de
            mänskliga rättigheterna; bland annat har fångar som fängslats
            på lösa grunder misshandlats till döds.
          </p>
          <p xml:id="i-6QxwwPvxfiNYkBA1RauTNc">
            Genom att ISAF nu tar över ansvaret för hela Afghanistan torde
            det vara omöjligt att undgå att inte sammanblandas med de tidigare
            amerikanska styrkorna. Risken är överhängande att ISAF kommer
            att överta den amerikanska militära strategin, en strategi som
            snarare försvårat möjligheterna att bygga frihet, demokrati och
            respekt för de mänskliga rättigheterna i Afghanistan.
          </p>
        </div>
        <div type="ipQuestion">
          <p xml:id="i-ZaHDod8w284YGWPCXFEdd">
            Jag vill fråga utrikesministern:
            <list rend="ordered">
              <item>
                1. Hur kommer utrikesministern att förhålla sig till Natos begäran
                om truppförstärkning och rätt att kommendera FN-trupper till uppgifter
                och regioner som Nato självt och inte de bidragande länderna ska
                avgöra?
              </item>
              <item>
                2. Vilka initiativ avser utrikesministern att ta för att ISAF:s
                mandat klargörs?
              </item>
              <item>
                3. Vilka initiativ avser utrikesministern att ta för att ISAF
                ska välja en annan strategi än den uppenbart misslyckade som Operation
                Enduring Freedom, som nu flyr fältet, tillämpat i Afghanistan?
              </item>
              <item>
                4. Vilka åtgärder avser utrikesministern att vidta i den händelse
                ISAF tillämpar samma strategi som USA-alliansen och Enduring Freedom
                hittills gjort?
              </item>
            </list>
          </p>
        </div>
      </div>
    </body>
  </text>
</TEI>
