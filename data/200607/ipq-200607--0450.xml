<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0450">
  <teiHeader>
    <fileDesc>
      <titleStmt>
        <title>Skogsbrandflyg</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogsbrandflyg till Mikael Odenberg (m), försvarsminister om Skogsbrandflyg</title>
          <idno type="rdwebb">GU10450</idno>
          <ref type="dokument_url_text">http://data.riksdagen.se/dokument/GU10450/text</ref>
          <ref type="dokument_url_html">http://data.riksdagen.se/dokument/GU10450</ref>
          <ref type="dokumentstatus_url_xml">http://data.riksdagen.se/dokumentstatus/GU10450</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y5KCfJbuM5uGVAUgV1qWXj" corresp="i-KtELEJ9HytY7HFgQExEzLq">
          <date when="2007-03-28"/>
        </correspAction>
        <correspAction type="received" xml:id="i-BKBKRS1RjZPU8j3KFh4b6K" corresp="i-DnTstrvT1jenyw6pdMxfZi">
          <date when="2007-03-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GwckGbrMVmHVQdsifTWMXT">
            Interpellation 2006/07:450 Skogsbrandflyg av Sven Bergström (c)
            till försvarsminister Mikael Odenberg (m)
          </p>
        </div>
        <div type="ipqSubmissionInfo">
          <p xml:id="i-8iMsZaHdEwQ8KuX4BTZTir">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UgtfMoAxJ9YAua3Udxr7sx">
            Sommaren 2006 ödelade många omfattande skogsbränder stora arealer
            skogsmark och betydande mängder virkesråvara gick upp i rök. Mest
            dramatisk var storbranden utanför Boden – den största i modern
            tid – där virke för 50–100 miljoner kronor beräknas ha gått till
            spillo och samhällets räddningsinsatser har uppskattats till uppåt
            15 miljoner kronor. Men också i Hälsingland och andra landskap
            härjade skogsbränder. De många skogsbränderna sommaren 2006 illustrerade
            tydligt vikten av det förebyggande arbetet och tidig upptäckt
            av begynnande skogsbränder.
          </p>
          <p xml:id="i-AF6m8gbPdAu1uWNPoCkAaz">
            Med regelbunden patrullering av skogsbrandflyg finns möjligheter
            att upptäcka brandhärdar i ett mycket tidigt skede, räddningsinsatser
            kan sättas in och hotande skogsbränder ofta avvärjas innan branden
            fått spridning. Men för fyra år sedan drog sig staten ur det övergripande
            ansvaret för ett fungerande brandflyg i hela landet. Sedan dess
            har på vissa håll i landet olika provisoriska lösningar tillämpats,
            men effektiviteten i verksamheten har allvarligt försämrats.
          </p>
          <p xml:id="i-LVF1xAqDSN9NQ55esTxvHM">
            Det borde nu vara mycket tydligt för alla att nedrustningen av
            skogsbrandflyget varit både dumt och dyrt för hela samhället.
            De många bränderna sommaren 2006 och inte minst storbranden utanför
            Boden visar tydligt att frågan snarast måste få en lösning. Inte
            minst med tanke på att statligt ägda Sveaskog är landets största
            skogsägare borde det vara ett särskilt ansvar för staten att medverka
            till ett fungerande skogsbrandflyg.
          </p>
          <p xml:id="i-XGBseJg1EWk3btxYDBRYHW">
            Fram till 2002 bidrog staten via Räddningsverket med mellan 3
            och 8 miljoner kronor för att upprätthålla skogsbrandflyget. Summans
            storlek varierade beroende på väderförhållandena mellan åren.
            Detta viktiga förebyggande brandflyg sköttes utmärkt av lokala
            flygklubbar mot en rimlig ersättning från staten.
          </p>
          <p xml:id="i-9Ea3y51duVEJyCXwa7ze4Q">
            Att göra en ”besparing” på några få miljoner för skogsbrandflyget
            är ett exempel på kortsiktigt tänkande där man inte tar hänsyn
            till de totala effekterna och kostnaderna för samhället. Enbart
            den stora branden i Norrbotten innebar att omkring 1 500 hektar
            skog gick till spillo. Och samhällets kostnader bara för släckningsarbetet
            skulle ha räckt till ett fungerande skogsbrandflyg i cirka två
            år.
          </p>
          <p xml:id="i-g9T8mn6hkekvmixHKRWJM">
            Skogen är en oerhört viktig resurs för landet som måste vårdas
            väl – och brandflyget är en ”försäkring” mot stora bränder. Allemansrätten
            är en stor och unik tillgång för Sverige som ger alla tillträde
            till skogen och vår natur men som också innebär ökad risk för
            bränder i skog och mark. Därför finns det starka skäl för att
            staten ska ta ansvar för att brandflyget fungerar i hela landet.
            Det kan inte vara rimligt att vältra över dessa kostnader på kommuner,
            skogsbolag och enskilda skogsägare.
          </p>
          <p xml:id="i-DpEbHxsLtVEACN9xoSQBHk">
            I sitt betänkande om krishantering och skydd mot olyckor den
            13 mars underströk riksdagens försvarsutskott att skogsbrandflyget
            fyller en viktig funktion. Man framhöll också att det ankommer
            på regeringen och den ansvariga myndigheten att göra de prioriteringar
            som anses nödvändiga. Det är nu hög tid att inför sommaren 2007
            säkra att ett fungerande skogsbrandflyg kan medverka till att
            förhindra nya förödande skogsbränder.
          </p>
        </div>
        <div type="ipQuestion">
          <p xml:id="i-HZesvmxWsQS7LPtd3z9nEU">
            Mot bakgrund av vad som här anförts vill jag fråga:
            <list rend="ordered">
              <item>
                1. Vilka initiativ avser försvarsministern att ta för att återupprätta
                skogsbrandflyget i landet?
              </item>
              <item>
                2. När avser försvarsministern att ett fungerande skogsbrandflyg
                kan vara på plats?
              </item>
            </list>
          </p>
        </div>
      </div>
    </body>
  </text>
</TEI>
