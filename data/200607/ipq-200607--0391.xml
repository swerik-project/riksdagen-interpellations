<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0391">
  <teiHeader>
    <fileDesc>
      <titleStmt>
        <title>Klimatförändringarna och utbyggnaden av naturgas</title>
        <author>Johansson, Wiwi-Anne (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatförändringarna och utbyggnaden av naturgas till Maud Olofsson (c), näringsminister om Klimatförändringarna och utbyggnaden av naturgas</title>
          <idno type="rdwebb">GU10391</idno>
          <ref type="dokument_url_text">http://data.riksdagen.se/dokument/GU10391/text</ref>
          <ref type="dokument_url_html">http://data.riksdagen.se/dokument/GU10391</ref>
          <ref type="dokumentstatus_url_xml">http://data.riksdagen.se/dokumentstatus/GU10391</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ex6VR8c1jqmg9bPEbpnmbG" corresp="i-UhKXyeGqJBzFW5wSyeoGMt">
          <date when="2007-03-07"/>
        </correspAction>
        <correspAction type="received" xml:id="i-Ev8V2kfwHbBgXnaNpevHys" corresp="i-PRFN1BS8QWUhjjGAM8w3Fj">
          <date when="2007-03-12"/>
        </correspAction>
        <correspAction type="answered" xml:id="i-JKotPv5eG91mNVBNrVGVhN" corresp="i-PRFN1BS8QWUhjjGAM8w3Fj">
          <date when="2007-03-27"/>
        </correspAction>
        <correspContext corresp="i-JKotPv5eG91mNVBNrVGVhN">
          <ref type="record" target="prot-200607--082">Riksdagens protokoll 2006/07:82 Tisdagen den 27 mars</ref>
          <ref type="recordSection" target="unsetDivId">7 § Svar på interpellation 2006/07:391 om klimatförändringarna och utbyggnaden av naturgas</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KMonUvYBH3SaRg8G3dvdq8">
            Interpellation 2006/07:391 Klimatförändringarna och utbyggnaden
            av naturgas av Wiwi-Anne Johansson (v) till näringsminister Maud
            Olofsson (c)
          </p>
        </div>
        <div type="ipqSubmissionInfo">
          <p xml:id="i-J1LSXXt9WQ6wsxLv7aGV4R">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WWppr4GCGDTJ2HuwZe9KaY">
            Glaciärer drar sig tillbaka, inlandsisen på Grönland minskar
            och havsisen i Arktis visar tecken på att minska i både tjocklek
            och omfång. En global uppvärmning pågår och enligt FN:s klimatpanel
            är det vi människor som ligger bakom denna uppvärmning.
          </p>
          <p xml:id="i-JV1wAcjfAXdkSSDt5o64vX">
            Klimat- och sårbarhetsutredningen (SOU 2006:94) har visat att
            Sverige kan komma att drabbas hårt av översvämningar. Om hundra
            år skulle exempelvis Mälaren kunna svämma över så att bland annat
            Riddarholmstunneln för all järnvägstrafik söderut, den så kallade
            getingmidjan, och delar av vägar vid Tegelbacken och i Gamla stan
            skulle översvämmas. Totalt skulle 840 000 kvadratmeter bostäder,
            kontor och service drabbas av översvämningar vid Mälaren. Många
            industrier, förorenad mark, samt jord- och skogsbruksmark skulle
            hamna under vatten. Avloppssystemet, vattenkvaliteten och vattenförsörjningen
            skulle påverkas negativt. I det värsta scenariot slås elförsörjningen
            och avloppsnätet för centrala Stockholm ut. I det fallet stoppas
            även järnvägs- och tunnelbanesystemet.
          </p>
          <p xml:id="i-WRe4iDzHGWf4eEScxJmMPR">
            Det är skrämmande och mycket oroväckande varningar forskarna
            ger oss. Vi politiker måste ta vårt ansvar och agera. Vi måste
            fasa ut de fossila energislagen, effektivisera vår energianvändning
            och storsatsa på de miljövänliga energislagen. Och vi måste göra
            det omgående.
          </p>
          <p xml:id="i-9dX84dMgoYZhWL8dHq7PGs">
            Samtidigt har energibolag långtgående planer att bygga ledningar
            för naturgas till Sverige från Ryssland, Tyskland och Norge. Vi
            har dessutom fått kännedom om att företaget Eon har lämnat in
            ansökningar för utbyggnad av naturgasledningen i Småland till
            Torsvik i Jönköpings län och vidare till Östergötlands och Södermanlands
            län. Näringsministern torde ha dessa ansökningar på sitt bord
            nu.
          </p>
          <p xml:id="i-SWY9HbKZZB1fS8KZTpVnPJ">
            På sin hemsida kallar Eon naturgas för ”bron till ett uthålligt
            energisystem”. Vi och många andra har en annan uppfattning. Naturgas
            är liksom kol och olja ett fossilt energislag som ger upphov till
            betydande mängder växthusgaser som i sin tur påverkar klimatet.
            Vi får inte bygga oss fast i ett nytt beroende av fossil energi.
          </p>
          <p xml:id="i-U7tnpoPFJG5KVk32YMW8FZ">
            Naturvårdsverket har framfört riskerna med att binda upp energisystemet
            för lång tid framöver i fossila bränslen genom en storskalig utbyggnad
            av naturgas. I ett yttrande om Europeiska kommissionens förslag
            till Europaparlamentets och rådets beslut om riktlinjer för transeuropeiska
            energinätverk (TEN) skrev Naturvårdsverket följande: ”När det
            gäller utbyggnad av naturgasnät till eller inom Sverige, så bedömer
            Naturvårdsverket att de totala effekterna vore negativa för de
            svenska utsläppen av koldioxid. Detta eftersom naturgasen riskerar
            att konkurrera ut förnybara bränslen, som används i mycket hög
            utsträckning i de svenska fjärrvärmenäten. En ökad användning
            av naturgas kan säkert vara positiv för vissa EU-länder där gasen
            ersätter kol och olja. För Sverige och flera andra länder med
            god tillgång och goda förutsättningar för förnybar energi vore
            beslutets främjande av naturgasprojekt däremot negativa.” Att
            Sveriges miljömyndighet har denna åsikt borde väga tungt när regeringen
            ska bedöma Eons ansökan.
          </p>
          <p xml:id="i-Wk1pj4t3HqaUJfsZR5gQhS">
            Enligt naturgaslagen får regeringen ge tillstånd för bygget av
            en naturgasledning endast om ledningen är ”lämplig från allmän
            synpunkt”. Regeringen ska då göra en lämplighetsbedömning och
            då måste hänsyn tas till miljöbalken. Miljö- och näringspolitiska
            synpunkter liksom vikten av en ändamålsenlig infrastruktur ska
            beaktas enligt förarbeten till naturgaslagen. Mot bakgrund av
            klimathotet och dess allvarliga effekter på såväl miljön som infrastrukturen
            och näringen torde klimathänsyn väga tungt i lämplighetsbedömningen.
          </p>
          <p xml:id="i-9nRnvaWYHQPPJwCUdd4HSy">
            Vi menar att en storskalig utbyggnad av naturgas inom Sverige
            inte kan vara lämplig ur allmän synpunkt. Allt talar för att regeringen
            bör säga nej till energibolagens ansökningar om att bygga naturgasledningar
            inom och till Sverige. Vi har varken klimatpolitiskt utrymme eller
            några energipolitiska skäl att satsa på ökad användning av fossil
            gas.
          </p>
          <p xml:id="i-JpG7K4tPNVnJDW42s7THzG">
            Det är emellertid oklart vad regeringen anser om naturgasen.
            I budgetpropositionen anger regeringen att ”målet för naturgasmarknadspolitiken
            är att vidareutveckla gasmarknadsreformen så att en effektiv naturgasmarknad
            med verklig konkurrens kan uppnås”. En tolkning av regeringens
            mål skulle kunna vara att regeringen önskar att naturgas strömmar
            in i Sverige från flera länder. Och sådana planer finns ju. Inom
            några år skulle fossil gas kunna strömma in från Ryssland, Tyskland
            och Norge. En naturgasimport i den omfattningen som nämnda investeringar
            förutsätter för att bli lönsam medför att Sveriges möjligheter
            att klara av att minska de klimatpåverkande utsläppen kan bli
            näst intill obefintliga. Det skulle även kunna innebära att importerad
            naturgas konkurrerar ut inhemskt producerad bioenergi vilket gör
            att tiotusentals arbetstillfällen går förlorade.
          </p>
          <p xml:id="i-Kb6Nse38E1TXTza9zhQ1Jn">
            Ytterligare en signal som väckt oro var utrikesministerns uttalande
            om att Sverige måste stödja bygget av gasledningen från Ryssland.
            Vi menar att om miljöprövningen visar att bygget innebär en miljökatastrof
            för Östersjön ska ledningen givetvis inte byggas där. En avstickare
            från ledningen till Sverige är för oss naturligtvis också utesluten.
          </p>
        </div>
        <div type="ipQuestion">
          <p xml:id="i-JSRPScUFc2Dq1RzEKQ3JZH">
            Mot bakgrund av detta vill jag fråga näringsministern:
            <list rend="ordered">
              <item>
                1. Vad avser näringsministern att göra för att hejda den ökning
                av Sveriges fossila energianvändning som planerna på en storskalig
                utbyggnad av naturgas inom Sverige och till Sverige skulle innebära?
              </item>
              <item>
                2. Avser näringsministern att ta starka hänsyn till klimathotet
                i sin bedömning av ansökningarna att bygga ut naturgas inom Sverige?
              </item>
            </list>
          </p>
        </div>
      </div>
    </body>
  </text>
</TEI>
