<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0338">
  <teiHeader>
    <fileDesc>
      <titleStmt>
        <title>Allmännyttans framtid</title>
        <author>Frid, Egon (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmännyttans framtid till Mats Odell (kd), statsråd om Allmännyttans framtid</title>
          <idno type="rdwebb">GU10338</idno>
          <ref type="dokument_url_text">http://data.riksdagen.se/dokument/GU10338/text</ref>
          <ref type="dokument_url_html">http://data.riksdagen.se/dokument/GU10338</ref>
          <ref type="dokumentstatus_url_xml">http://data.riksdagen.se/dokumentstatus/GU10338</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <persName>Egon Frid</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TcvtVJEutMkua5zscgZ28S" corresp="i-Nj6rnCfHps9ZzFLuPuYaNj">
          <date when="2007-02-22"/>
        </correspAction>
        <correspAction type="received" xml:id="i-FnUcBWWvKryxfWcVmQfmEH" corresp="i-QrnhMBZLsGdbeBasmoTLpZ">
          <date when="2007-02-22"/>
        </correspAction>
        <correspAction type="answered" xml:id="i-VuPz1HBS9S8B7RMcKJkHvC" corresp="i-QrnhMBZLsGdbeBasmoTLpZ">
          <date when="2007-03-19"/>
        </correspAction>
        <correspContext corresp="i-VuPz1HBS9S8B7RMcKJkHvC">
          <ref type="record" target="prot-200607--077">Riksdagens protokoll 2006/07:77 Måndagen den 19 mars</ref>
          <ref type="recordSection" target="unsetDivId">6 § Svar på interpellation 2006/07:338 om allmännyttans framtid</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DQnpfkxb4LtF4QSoKvbw2H">
            Interpellation 2006/07:338 Allmännyttans framtid av Egon Frid
            (v) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-PVEycSqwzvVgpSK4GaFz4E">
            den 22 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PeLuCnF3Q9EGfXt5ezm4hD">
            Det svenska hyressättningssystemet och de allmännyttiga bostadsföretagens
            roll på bostadsmarknaden är för närvarande under utredning inom
            EU. Orsaken är en anmälan från fastighetsägarna för ekonomiskt
            stöd som man anser står i strid med EU:s regler. Anmälan bygger
            på en undersökning gjord av Ernst &amp; Young Real Estate.
          </p>
          <p xml:id="i-CWGyBLh4mdLMP49T3oBidg">
            Vänsterpartiet anser inte att allmännyttan i dag har några ekonomiska
            fördelar gentemot privata fastighetsägare; skillnaden är främst
            att de är hyresledande. Flera kritiska röster har höjts mot Ernst
            &amp; Youngs utredning. Man menar bland annat att det saknas grund
            för påståenden att det skulle förekomma omfattande och systematiskt
            stöd till allmännyttiga bostadsföretag på ett sätt som missgynnar
            privata företag på hyresmarknaden.
          </p>
          <p xml:id="i-D6NksFUA2YxFjhB1nNZ9ZU">
            Vidare ifrågasätts hur orden subventioner och stöd används i
            rapporten. Man menar att det i utlåtandena rörande EU:s stödregler
            inte finns något som pekar på att det anses vara stöd enligt dessa
            regler, om ägaren inte tar ut avkastning för icke realiserade
            värdestegringar eller för medel som genererats i den löpande verksamheten.
          </p>
          <p xml:id="i-S9EAUptTWWrgSXGXyx9F1K">
            En lärdom att dra av denna korta redovisning är att det mesta
            går att ”tolka” och ”skriva om”. Med en stark vilja, envishet
            och skarpa argument skapas olika ”sanningar”. Om svaga kommunala
            bostadsföretag har fått kommunalt eller statligt stöd bör man
            till exempel fråga sig huruvida dessa stöd har missgynnat de privata
            bostadsföretagen eller ej eftersom det är just detta som är kärnan
            i fastighetsägarnas anmälan. Stöden i sig kan likaväl ha bidragit
            till att stabilisera den aktuella marknaden på ett sätt som har
            gynnat även de privata aktörerna.
          </p>
          <p xml:id="i-9hLXjr7w1pHSVcPhwDsepm">
            Den tidigare regeringen lämnade in ett svar på Fastighetsägarnas
            anmälan till EU-kommissionen där man försvarade det svenska systemet
            och bland annat skrev att den svenska allmännyttan främjar boendesituationen
            för ekonomiskt svaga och utsatta grupper. Fastighetsägarna reagerade
            på detta, eftersom man ansåg att regeringen och andra parter tidigare
            hade hävdat att ”allmännyttan inte har en sådan roll”. Jag menar
            att detta naturligtvis är en feltolkning av fastighetsägarna.
          </p>
          <p xml:id="i-5zsBJ7XGYE1cvjjjLXeSPc">
            De allmännyttiga bostadsföretagen spelar självklart en huvudroll
            i svensk social bostadspolitik, historiskt såväl som i dag. Det
            betyder dock inte att vi ska jämföra vår sociala bostadspolitik
            eller vår allmännytta med den typ av social housing som står att
            finna i till exempel Storbritannien och Frankrike.
          </p>
          <p xml:id="i-2cAZo3NDktvggGpvqZryFU">
            Snarare är det med länder som Nederländerna eller Danmark vi
            har något gemensamt i detta avseende. Med Nederländerna delar
            vi dessutom problemet att EU-kommissionen agerar på ett område
            som borde vara en nationell angelägenhet. Holländarna säger frustrerat
            att EU tycks eftersträva ”en total boendesegregation med rika
            människor i städernas centrum och fattiga i förortsgetton”.
          </p>
          <p xml:id="i-HABZQtKyyKzv4Vr61iXpGs">
            Och när Vänsterpartiet nu har ställt en fråga i ämnet till kommissionen,
            och vi i svaret läser om ”offentligt subventionerade bostäder
            åt missgynnade medborgare eller socialt utsatta grupper som på
            grund av bristande betalningsförmåga inte kan skaffa sig en bostad
            på marknadsvillkor”, så börjar även jag ställa mig frågande till
            vad EU egentligen vill uppnå. Ett koncentrat av låginkomsttagare
            som föses samman i ett begränsat antal bostadshus på en begränsad
            yta som alltför ofta blir förbisedd och slutar i slum?
          </p>
          <p xml:id="i-Hde2PFrSTpXjjzAXW4gSYq">
            Många har uttryckt en stor oro för EU-kommissionens agerande.
            Vänsterpartiet och jag delar denna oro. Redan i dag är boendesegregationen
            i Sverige relativt omfattande, framför allt i våra storstäder,
            och en ”allmännytta” av den typ som dominerar i länder som Frankrike
            lär knappast skapa bättre förutsättningar. Ett flertal röster
            har också höjts och pekat på faran i att vi på grund av ett beslut
            från kommissionen riskerar att hamna i marknadshyrornas välsignade
            land.
          </p>
          <p xml:id="i-KxpEZwUKRF1K8iYBmuuzWA">
            Vänsterpartiet har ställt en fråga (ref.nr E-5619/06SV) till
            kommissionen om man avser att beakta de sociala konsekvenser det
            skulle innebära för Sverige om allmännyttans ställning försvagades
            och marknadshyror infördes.
          </p>
          <p xml:id="i-H1e9C3aMtnpXzkNXCBdDNN">
            Den 9 februari fick vi i svaret veta att EU ”ej lägger sig i
            vår bostadspolitik”, uppenbarligen en sanning med modifikation.
            Vidare säger kommissionen att Sveriges regering ”inlett en dialog
            med nationella berörda parter […] som kan komma att medföra ändringar
            av systemet för allmännyttiga bostäder” och att kommissionen kommer
            ”stå i kontakt med de svenska myndigheterna och beakta eventuella
            ändringar av systemet” i sin slutliga bedömning.
          </p>
          <p xml:id="i-6rqPQnwDBTJnyePqsvXmXs">
            Allt detta sammantaget står det klart att det är upp till regeringen
            att ta strid för det svenska systemet. I den framtida behandlingen
            av det ännu ej formellt öppnade ärendet spelar regeringens agerande
            en kanske helt avgörande roll.
          </p>
        </div>
        <div type="ipQuestion">
          <p xml:id="i-LUNVgfQ9fpVCFK4VgxKZ1E">
            Med anledning av ovanstående vill jag fråga Mats Odell följande:
            <list rend="ordered">
              <item>
                1. Avser statsrådet att gå EU-kommissionen till mötes och förändra
                allmännyttans förutsättningar, eller kommer statsrådet att agera
                för att föra hem denna fråga om allmännyttans framtid till Sverige?
              </item>
              <item>
                2. Är statsrådet beredd att medverka till att Sverige även fortsättningsvis
                har starka parter vid förhandlingarna på den svenska hyresmarknaden?
              </item>
            </list>
          </p>
        </div>
      </div>
    </body>
  </text>
</TEI>
