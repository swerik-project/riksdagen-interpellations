<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0162">
  <teiHeader>
    <fileDesc>
      <titleStmt>
        <title>Nedläggning av Bohusbanans sträcka Smedberg-Strömstad och andra hotade järnvägssträckor  </title>
        <author>Johansson, Wiwi-Anne (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedläggning av Bohusbanans sträcka Smedberg-Strömstad och andra hotade järnvägssträckor   till Åsa Torstensson (c), statsråd om Nedläggning av Bohusbanans sträcka Smedberg-Strömstad och andra hotade järnvägssträckor  </title>
          <idno type="rdwebb">GU10162</idno>
          <ref type="dokument_url_text">http://data.riksdagen.se/dokument/GU10162/text</ref>
          <ref type="dokument_url_html">http://data.riksdagen.se/dokument/GU10162</ref>
          <ref type="dokumentstatus_url_xml">http://data.riksdagen.se/dokumentstatus/GU10162</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WWgaXHfopDKuxbvppujqku" corresp="i-UhKXyeGqJBzFW5wSyeoGMt">
          <date when="2006-12-14"/>
        </correspAction>
        <correspAction type="received" xml:id="i-XiC9wvp47ExcmJ8vSc8dmq">
          <date when="2006-12-14"/>
        </correspAction>
        <correspAction type="received" xml:id="i-GpdWUbjE5j6S7yBDFtE4iT" corresp="i-J74sVAjCTSxzD8rbnxRRA">
          <date when="2006-12-14"/>
        </correspAction>
        <correspAction type="answered" xml:id="i-L26o5Z8J4wgt7qnnYHqbDD">
          <date when="2007-01-30"/>
        </correspAction>
        <correspAction type="answered" xml:id="i-87fTA7F5FjdS62mLHXz6YP" corresp="i-J74sVAjCTSxzD8rbnxRRA">
          <date when="2007-01-30"/>
        </correspAction>
        <correspContext corresp="i-87fTA7F5FjdS62mLHXz6YP">
          <ref type="record" target="prot-200607--056">Riksdagens protokoll 2006/07:56 Tisdagen den 30 januari</ref>
          <ref type="recordSection" target="unsetDivId">6 § Svar på interpellationerna 2006/07:162 och 231 om klimat och infrastruktur i Bohuslän</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F5wVFVh7HiTHwX9eHx2YEk">
            Interpellation 2006/07:162 Nedläggning av Bohusbanans sträcka
            Smedberg–Strömstad och andra hotade järnvägssträckor av Wiwi-Anne
            Johansson (v) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-7on2WnUYnpVG58hZMpiWAm">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7P3VFrEEQntYTpogsBBRW2">
            Larmrapporterna om klimatförändringarna kommer nu slag i slag.
            Enligt Världsbankens förre chefsekonom Nicolas Sterns utredning
            kommer klimatförändringarna, om vi inte stoppar dem nu, att kosta
            lika mycket som båda världskrigen tillsammans, göra 200 miljoner
            människor hemlösa och utrota två av fem djurarter. Det går dock
            fortfarande att påverka hur stora effekterna av klimatförändringarna
            blir och hur snabbt de kommer. För detta behövs det många åtgärder
            och vi måste agera nu. Det är av avgörande betydelse att vi agerar
            snabbt och kraftfullt i klimatfrågan under de kommande 10–20 åren.
          </p>
          <p xml:id="i-GtUrgMTt7VroEMEtSCgjHd">
            Att minska utsläppen från transportsektorn är den kanske största
            utmaningen för Sverige. Riksdagen har fastlagt att utsläppen av
            koldioxid från transporter i Sverige 2010 bör ha stabiliserats
            på 1990 års nivå, men i stället har utsläppen ökat med 9 %. Prognoser
            visar dessutom att det kommer att ske en ökning med 2 % per år.
          </p>
          <p xml:id="i-UmFEAsQT4xZfWCZraaJPjb">
            Vi vill se ett transportsystem som är ekologiskt hållbart. Det
            betyder bland annat att vi måste få flera transporter av gods
            och människor att flytta från vägtrafik till järnväg och kollektivtrafik.
            Det är även helt i linje med riksdagens transportpolitiska mål
            God miljö, som innebär att transportsystemet ska bidra till att
            miljökvalitetsmålen uppnås. För att göra tågtrafik attraktiv krävs
            en viss kvalitet när det gäller standard, tillgänglighet och punktlighet.
          </p>
          <p xml:id="i-FtpaUCCvUSzAwb9FASHi6s">
            Enligt Banverket räcker dock inte de medel som staten aviserat
            till underhåll av vissa lågtrafikerade järnvägbanor och om inte
            mer medel tillskjuts måste sannolikt 17 järnvägssträckor att läggas
            ned på grund av bristande anslag till underhåll. På tio av dessa
            äger ingen trafik alls rum för närvarande. På fem av dem går det
            något enstaka tåg per dag, men på två går det något mer trafik,
            till exempel på Bohusbanans sträcka Smedberg–Strömstad. Underhållet
            på sträckan beräknas upphöra 2010. I stället för att lägga ned
            sträckan borde hela Bohusbanan moderniseras och utvecklas, så
            att den blir konkurrenskraftig gentemot E 6.
          </p>
          <p xml:id="i-UtACuvs4VdEdAV86ZJNLpA">
            Bohusbanan ska fungera i det moderna kommunikationssamhället
            – inte vara en museijärnväg från 1905. Det bör gå lika snabbt
            att ta sig fram på järnväg som med buss eller bil. Hastigheten
            måste upp och det innebär kanske att man rätar ut kurvor. Om godstrafiken
            ska öka med lastbil på tåg kanske banvallen måste förstärkas.
          </p>
          <p xml:id="i-LDy6kXxvkVvveNsHvDL1q8">
            En upprustning av stationsområdena är också viktig. Kliver man
            av tåget i Skee känns det som om man förflyttats till 1950-talsfilmen
            En man klev av tåget. Om man står på den mörka Skee station och
            väntar på ett tåg som är försenat finns ingen information att
            få om tåget ska komma eller inte, och inte heller något telefonnummer
            man kan ringa från sin mobiltelefon för att få information. Miljön
            är totalt avvisande till presumtiva passagerare, och vem vill
            ta tåget då?
          </p>
          <p xml:id="i-GHpUGhcjfEhk6oBce8fzYv">
            Även om dessa banor i dag är lågtrafikerade är det ett stort
            resursslöseri att avskaffa redan befintlig infrastruktur. I stället
            borde vi se värdet av att försöka utnyttja en infrastruktur som
            vi redan har betalat för. Den största investeringen är redan genomförd
            i och med att banan finns där. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor. Att
            i det läget göra sig av med järnvägskapacitet är helt fel väg
            att gå.
          </p>
          <p xml:id="i-63zhd3uq76i5c3Vg8ssKZo">
            Men i stället för att skjuta till mer pengar till järnvägen vill
            regeringen i sin budgetproposition minska resurserna på järnvägen.
            Regeringen gör en nedskärning av banunderhållet med 160 miljoner
            kronor jämfört med det beräknade belopp som den tidigare regeringen
            hade avsatt i budgeten 2006. Vi avvisar detta förhållningssätt
            och återför dessa 160 miljoner kronor i vårt budgetförslag. Neddragningen
            av Banverkets anslag av banhållning med 160 miljoner är kanske
            början på den inslagna vägen att prioritera vägtrafik framför
            järnväg. Vi ser på detta med stor oro.
          </p>
          <p xml:id="i-24oxvCjVwHQumtM7shQoNu">
            Vänsterpartiet avvisar regeringens förslag till neddragningar
            av Banverkets anslag. Vi föreslår att det avsätts 1 000 miljoner
            kronor under fem år för att säkerställa att Bohusbanans sträcka
            Smedberg–Strömstad samt de andra hotade banorna inte läggs ned.
            Det betyder 200 miljoner kronor varje år.
          </p>
          <p xml:id="i-R9VrrKSUZxNcF3CM1ELVdL">
            Vänsterpartiet föreslår dessutom att det under kommande treårsperiod
            avsätts 2 250 miljoner kronor till ökat banunderhåll, vilket är
            tänkt att minska förseningarna och höja kvaliteten på tågtrafiken.
            För år 2007 betyder det att anslaget höjs med 500 miljoner kronor.
            Sammanlagt vill vi avsätta 3,3 miljarder kronor mer än regeringen
            till järnvägstrafiken, vilket skulle dels rädda de hotade järnvägssträckorna,
            dels förbättra tågtrafiken så att det blir mer fördelaktigt att
            välja tåget före bilen.
          </p>
        </div>
        <div type="ipQuestion">
          <p xml:id="i-Bhx2P7hEtmBooAmjL4kA7g">
            Därför vill jag fråga statsrådet Åsa Torstensson:
            <list rend="ordered">
              <item>
                1. Hur kommer statsrådet att agera för att järnvägstrafiken ska
                öka och inte minska, som en del av Sveriges politik för att minska
                utsläppen av växthusgaser?
              </item>
              <item>
                2. Vad avser statsrådet att göra för att de hotade järnvägslinjerna,
                som till exempel Bohusbanans sträcka Smedberg–Strömstad, inte
                ska läggas ned utan tvärtom utvecklas och vara en del av ett hållbart
                transportsystem med minskade utsläpp som följd?
              </item>
            </list>
          </p>
        </div>
      </div>
    </body>
  </text>
</TEI>
