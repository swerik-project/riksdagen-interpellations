<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0445">
  <teiHeader>
    <fileDesc>
      <titleStmt>
        <title>Berlindeklarationen</title>
        <author>Holm, Ulf (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Berlindeklarationen till Fredrik Reinfeldt (m), statsminister om Berlindeklarationen</title>
          <idno type="rdwebb">GU10445</idno>
          <ref type="dokument_url_text">http://data.riksdagen.se/dokument/GU10445/text</ref>
          <ref type="dokument_url_html">http://data.riksdagen.se/dokument/GU10445</ref>
          <ref type="dokumentstatus_url_xml">http://data.riksdagen.se/dokumentstatus/GU10445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <persName>Ulf Holm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-8GdisrKiGzJAj9xDdUP929</idno>
            <persName>Cecilia Malmström</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AmG2oD7MkBL9Zuj8YSx8WX" corresp="i-9x2nw6aosA3pyEJfJTc1eD">
          <date when="2007-03-28"/>
        </correspAction>
        <correspAction type="received" xml:id="i-Rsbs48fJuGJHY5R6XrFDNv" corresp="i-XgRZtFgzPDL7KcwsDvGVej">
          <date when="2007-03-28"/>
        </correspAction>
        <correspAction type="answered" xml:id="i-48j12ai2LpDA7qegHEr5Nh">
          <date when="2007-04-13"/>
        </correspAction>
        <correspAction type="answered" xml:id="i-8Tw6Q29tiYN5AmEd2GtnHv" corresp="i-8GdisrKiGzJAj9xDdUP929">
          <date when="2007-04-13"/>
        </correspAction>
        <correspContext corresp="i-8Tw6Q29tiYN5AmEd2GtnHv">
          <ref type="record" target="prot-200607--090">Riksdagens protokoll 2006/07:90 Fredagen den 13 april</ref>
          <ref type="recordSection" target="unsetDivId">12 § Svar på interpellation 2006/07:445 om Berlindeklarationen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VU4U4JG4D6K5gYEFbKAK4L">
            Interpellation 2006/07:445 Berlindeklarationen av Ulf Holm (mp)
            till statsminister Fredrik Reinfeldt (m)
          </p>
        </div>
        <div type="ipqSubmissionInfo">
          <p xml:id="i-JW7xykwBVh8srcME41rQGs">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6QB2we5VTctPgTHmcf2HKu">
            Helgen den 24–25 mars 2007 hölls ett informellt EU-toppmöte i
            samband med firandet av att det var 50 år sedan Romfördraget undertecknades.
            I anslutning till detta firande lades den så kallade Berlindeklarationen
            fram av det tyska ordförandeskapet.
          </p>
          <p xml:id="i-EiXk7Vkk5EwifXnXVzF5F5">
            Under flera månader har det rått en viss förvirring kring hanteringen
            av denna deklaration. Det hela slutade med att den inte formellt
            antogs av medlemsstaterna utan presenterades av EU:s ordförandeskap,
            som detta halvår leds av Tysklands förbundskansler Angela Merkel.
            Det var Merkel som tillsammans med EU-kommissionens ordförande
            och EU-parlamentets talman undertecknade deklarationen.
          </p>
          <p xml:id="i-QcbK8CTCFDpz8MTLW5qJs3">
            I det högtidliga tal Angela Merkel höll i samband med Romfördragets
            50-årsfirande angav hon att Berlindeklarationen ”var ett avstamp”
            för de fortsatta förhandlingarna om EU:s nya fördrag, det vill
            säga EU-konstitutionen, och att hon tyckte sig ha fått mandat
            att driva processen vidare.
          </p>
          <p xml:id="i-9tPw8nFxHUYqUnGjAP6ppC">
            EU-konstitutionen har legat i träda sedan Frankrike och Holland
            i folkomröstningar sade nej tack till den. Och enligt gällande
            fördrag betyder det att frågan fallit, eftersom alla EU:s länder
            måste vara eniga om det ska bli en konstitution.
          </p>
          <p xml:id="i-TrVTm5wHZ4iMjoKqBcbUai">
            I Berlindeklarationen står följande att läsa: ”… är därför vårt
            gemensamma mål i dag att fram till Europaparlamentsvalet 2009
            ge Europeiska unionen en förnyad gemensam grundval.” Denna mening
            kan tolkas på många olika sätt.
          </p>
          <p xml:id="i-Ht21xefiSFXqh8pwiiL4s2">
            Inför svenska medier i Berlin sade statsministern att han inte
            känner sig bunden av något som står i deklarationen. Detta står
            i stark kontrast till Angela Merkels tal, där hon hävdade att
            just Berlindeklarationen var förutsättningen för att föra frågan
            om en ny konstitution framåt. Frågan som då genast infinner sig
            är om statsministern säger samma till kollegerna på EU-mötena
            som till de svenska medierna. Om nu statsministern inte känner
            sig politiskt bunden vid deklarationen måste man väl förutsätta
            att detta besked framförts till de andra stats- och regeringscheferna
            på toppmötet, och framför allt då till Angela Merkel. Utifrån
            hennes tal verkar dock så inte vara fallet.
          </p>
          <p xml:id="i-UP9VX7mtrKi1F1uZTFSJAm">
            Ytterligare en intressant sak som förbundskansler Angela Merkel
            framförde i sitt tal – i egenskap av företrädare för EU då Tyskland
            just nu innehar ordförandeskapet – var att ”man kan naturligtvis
            inte diskutera allt offentligt”. De fortsatta överläggningarna
            om ett nytt fördrag/grundval/EU-konstitution ska uppenbarligen
            processas fram på samma sätt som gjordes med Berlindeklarationen,
            det vill säga av en företrädare för respektive land – i Sveriges
            fall statssekreterare på statsrådsberedningen. Vart tog öppenheten
            vägen? Ska verkligen Sverige acceptera detta arbetssätt?
          </p>
          <p xml:id="i-SfcZ3BjFYeDcXMADd7d8GF">
            När EU-toppmötet i Laeken 2001 tillsatte ett konvent för att
            påbörja arbetet med en ny EU-konstitution var det för att EU skulle
            komma närmare människorna och det fanns ändå en ambition att ha
            en mycket öppen process med full insyn, just för att tydligt markera
            att det skulle vara slut på hemlighetsmakeriet i EU. Nu gör man
            precis tvärtom.
          </p>
        </div>
        <div type="ipQuestion">
          <p xml:id="i-Ha9HVVNRpPBE4bo42ASCUL">
            Mot bakgrund av ovanstående vill jag fråga statsministern:
            <list rend="ordered">
              <item>
                1. Har statsministern på det informella EU-toppmötet framfört
                till de andra stats- och regeringscheferna, inklusive Tysklands
                förbundskansler Angela Merkel, att statsministern inte känner
                sig politiskt bunden av Berlindeklarationen?
              </item>
              <item>
                2. Avser statsministern att verka för att frågor rörande EU:s
                framtid ska behandlas i offentlighet för medborgarna i EU och
                inte i slutna rum?
              </item>
            </list>
          </p>
        </div>
      </div>
    </body>
  </text>
</TEI>
