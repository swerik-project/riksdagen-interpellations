<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0243">
  <teiHeader>
    <fileDesc>
      <titleStmt>
        <title>Skötsamhetskriterier för frivård inom kriminalvården</title>
        <author>Eldensjö, Kjell (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skötsamhetskriterier för frivård inom kriminalvården till Beatrice Ask (m), justitieminister om Skötsamhetskriterier för frivård inom kriminalvården</title>
          <idno type="rdwebb">GU10243</idno>
          <ref type="dokument_url_text">http://data.riksdagen.se/dokument/GU10243/text</ref>
          <ref type="dokument_url_html">http://data.riksdagen.se/dokument/GU10243</ref>
          <ref type="dokumentstatus_url_xml">http://data.riksdagen.se/dokumentstatus/GU10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <persName>Kjell Eldensjö</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GeGT4Xzg9SZYqbBSBRh9H1" corresp="i-CACgimSSwyWTa9yioWxPRC">
          <date when="2007-01-22"/>
        </correspAction>
        <correspAction type="received" xml:id="i-5Ne1kdJL22QahaY3WF4ziY" corresp="i-PRHkYxGCaT2cbJpjjfnRtn">
          <date when="2007-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GiXAa7hvjs1tqgwVbAEFJV">
            Interpellation 2006/07:243 Skötsamhetskriterier för frivård inom
            kriminalvården av Kjell Eldensjö (kd) till justitieminister Beatrice
            Ask (m)
          </p>
        </div>
        <div type="ipqSubmissionInfo">
          <p xml:id="i-XYgmqT97ZPaDqaNkXCpftT">
            den 22 januari Återtagen
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5SzXcARED4i5DpzLxzMnvi">
            Om resultatet av ett fängelsestraff ska bli tillfredsställande
            är det av fundamental betydelse att den intagne avtjänar sitt
            straff med utgångspunkt i en verkställighetsplan som den intagne
            själv har godkänt. Syftet med en sådan plan ska vara god rehabilitering
            och goda förutsättningar för utslussning i samhället efter verkställigheten.
            Målet med tiden på anstalten ska ju vara att den intagne bryter
            med ett liv i brottslighet och utanförskap och i stället inlemmas
            i en mer normal samhällsgemenskap.
          </p>
          <p xml:id="i-5JRoqGaJFLfFgcKLC2kf9R">
            Individens motivation till förändring måste tas till vara bättre
            inom kriminalvården än vad som sker i dag. Det är också angeläget
            att finna vägar att öka motivationen att sköta sig. En anstaltsvistelse
            där det lönar sig att följa den fastställda verkställighetsplanen,
            och där det ges ökande förmåner, är ett sätt att uppnå detta.
            Omvänt måste ett motivationssystem medföra minskade förmåner vid
            misskötsamhet och avvikelse från verkställighetsplanen.
          </p>
          <p xml:id="i-DyE2vDF2dAHm2yQT8VCdnY">
            Utredningsbetänkandet Framtidens kriminalvård (SOU 2005:54) visar
            just på en möjlig inriktning för kriminalvården där skötsamhet
            lönar sig och där fullföljandet av en verkställighetsplan som
            den intagne själv har godkänt blir ett led i rehabiliteringen.
          </p>
          <p xml:id="i-cHBbLfYu4Fr4P3HcncL2m">
            I ett sådant system bör det ingå lämpliga frigångsformer, det
            vill säga vistelse utanför anstalt, en tid före tidpunkten för
            villkorlig frigivning. Detta bör dock tidigast bli aktuellt då
            den intagne har avtjänat halva strafftiden på anstalt och då vara
            kopplat till förmånssystemet och fullföljandet av verkställighetsplanen.
            I det nämnda betänkandet uttalar kommittén: ”På de högre förmånsnivåerna
            i förmånssystemet bör det finnas ett system med aktiva frigivningsförberedelser
            där kriminalvården arbetar i nära samverkan med frivården och
            andra myndigheter och organisationer och enskilda i samhället.”
          </p>
          <p xml:id="i-PzPwqusQEviCwiaEUgLyCV">
            Verkställighetsplanen och förmånssystemet hör alltså ihop enligt
            betänkandet, vilket är väldigt viktigt för en god rehabilitering.
          </p>
          <p xml:id="i-5U1QFKQ2g6t94U7V1AKmCN">
            Riksdagen har nyligen antagit propositionen 2005/06:123, En modernare
            kriminalvårdslag. Till min besvikelse innehöll denna proposition
            inte någon koppling mellan frigång och ett förmånssystem där det
            erfordras att den intagne har uppnått någon av de högre nivåerna
            i systemet för att få frigång. Tyvärr kan detta komma att uppfattas
            som att frigången, som den nu utformats, innebär en tänjning nedåt
            av den villkorliga frigivningen. Detta är inte minst allvarligt
            då landets fängelser är överbelagda och den generösare frigången
            kan uppfattas som ett sätt att frigöra anstaltsplatser för andra
            som dömts till fängelse. Detta sänder helt klart fel signaler.
          </p>
          <p xml:id="i-ABxguDeTA3kneDeMNdjmjM">
            Mot denna bakgrund vill jag fråga justitieminister Beatrice Ask
            följande:
          </p>
          <p xml:id="i-4DVv6Zmyh4v8Y4rRk6JpQz">
            Vilka åtgärder ämnar justitieministern vidta för att utökad frigång
            ska kopplas till ett förmånssystem?
          </p>
          <p xml:id="i-BBSNoZsDaXHCueg1s5kGU3">
            Vilka åtgärder ämnar justitieministern vidta för att generösare
            beviljande av frigång inte ska användas för att frigöra anstaltsplatser?
          </p>
        </div>
      </div>
    </body>
  </text>
</TEI>
