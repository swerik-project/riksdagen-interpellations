<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0015">
  <teiHeader>
    <fileDesc>
      <titleStmt>
        <title>Avvisning av homosexuella asylsökande </title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avvisning av homosexuella asylsökande  till Tobias Billström (m), statsråd om Avvisning av homosexuella asylsökande </title>
          <idno type="rdwebb">GU1015</idno>
          <ref type="dokument_url_text">http://data.riksdagen.se/dokument/GU1015/text</ref>
          <ref type="dokument_url_html">http://data.riksdagen.se/dokument/GU1015</ref>
          <ref type="dokumentstatus_url_xml">http://data.riksdagen.se/dokumentstatus/GU1015</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PDys5TDrQWSD9MMX2yQDAP" corresp="i-mN8mVTBvBYjtHLNThWLo4">
          <date when="2006-10-12"/>
        </correspAction>
        <correspAction type="received" xml:id="i-2QV4b7nQgWJMAGD1aWBamK">
          <date when="2006-10-12"/>
        </correspAction>
        <correspAction type="received" xml:id="i-UhJsfWokmh57XP1GBnaDXF" corresp="i-KPGvtK4s6Zp3E6XH6vj18n">
          <date when="2006-10-12"/>
        </correspAction>
        <correspAction type="answered" xml:id="i-Ned7p9PmtQ26dqUCXyhKnH">
          <date when="2006-10-26"/>
        </correspAction>
        <correspAction type="answered" xml:id="i-LAgqhMw45jnE9Y2jeYCXvr" corresp="i-KPGvtK4s6Zp3E6XH6vj18n">
          <date when="2006-10-26"/>
        </correspAction>
        <correspContext corresp="i-LAgqhMw45jnE9Y2jeYCXvr">
          <ref type="record" target="prot-200607--015">Riksdagens protokoll 2006/07:15 Torsdagen den 26 oktober</ref>
          <ref type="recordSection" target="unsetDivId">17 § Svar på interpellation 2006/07:15 om avvisning av homosexuella asylsökande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RG68a9x4kBtyppU8XzE1QN">
            Interpellation 2006/07:15 Avvisning av homosexuella asylsökande
            av Kalle Larsson (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-VhgGGWTKyZFcimcGUH1idZ">
            den 12 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-A9jxZTFfBVdcje7SQmQTcQ">
            Den 22 september 2006 avslog Migrationsdomstolen i Stockholm
            en asylansökan från en homosexuell man från Iran. Mannen har i
            sin överklagan av Migrationsverkets avvisningsbeslut och i migrationsdomstolen
            uppgett att han våldtagits, misshandlats och frihetsberövats i
            hemlandet och att han på grund av sin sexuella läggning riskerar
            dödsstraff om han återvänder.
          </p>
          <p xml:id="i-PBXZCbTeKonUqyccMMuNxL">
            Migrationsdomstolen hänvisar i sitt avslagsbeslut till en rapport
            från Utrikesdepartementet om situationen för mänskliga rättigheter
            i Iran från 2005. I rapporten erkänns att homosexuella visserligen
            riskerar grymma straff för homosexuella handlingar. För män gäller
            dödsstraff vid penetration och piskning för annan form av sexuell
            handling. För könsumgänge mellan kvinnor utdöms hundra piskrapp
            för vardera parten.
          </p>
          <p xml:id="i-8skETrMWRhpuvVCu6q89ad">
            Men samtidigt kan man enligt rapporten inte säga att de iranska
            myndigheterna aktivt förföljer homosexuella. De flesta homosexuella
            i Iran kan undgå fara om de lever ”diskret och tillbakadraget”,
            som det skrivs i rapporten. HBT-personer från Iran avvisas alltså
            från Sverige med argumentet att det inte finns några allvarliga
            problem med att leva som homosexuell i Iran så länge man inte
            öppet manifesterar sin sexuella läggning. Denna motivering har
            legat till grund för flera beslut av regeringen.
          </p>
          <p xml:id="i-4nLch53cSSLrpjYAyQ4ukC">
            Riksdagen har dock i socialförsäkringsutskottets betänkande (2005/06:SfU4)
            uttalat: ”Det hindrar dock inte att den enskilde, på grund av
            sin sexuella läggning, skall anses tillhöra en viss samhällsgrupp
            och det får aldrig krävas att personen i fråga skall göra avkall
            på en sådan grundläggande egenskap vid ett återvändande.”
          </p>
          <p xml:id="i-4V4wiU4adsFtfRzhm18RSo">
            Utskottet uttalar vidare: ”Enligt utskottets mening kan det aldrig
            komma i fråga att avvisa t.ex. en homosexuell person till hemlandet
            om han eller hon riskerar förföljelse på grund av sin sexuella
            läggning. Huruvida ett döljande av den sexuella läggningen utesluter
            risken för förföljelse torde vara en mycket grannlaga uppgift
            att bedöma. Beträffande den som dolt sin läggning såväl i hemlandet
            som i Sverige, och uppgett det riktiga förhållandet endast för
            migrationsmyndigheterna, är sannolikt risken för förföljelse på
            denna grund minimal. Men för den som levt helt öppet som homosexuell
            i Sverige även utan uppmärksamhet i svenska massmedier är risken
            förmodligen betydligt större. Redan det förhållandet att personen
            levt öppet som homosexuell i Sverige torde kunna innebära en risk
            för avslöjande och därmed förföljelse i hemlandet, t.ex. om det
            finns personer som av någon anledning vill skada honom eller henne.
            Dessutom anser utskottet att det inte är rimligt att kräva att
            en person som levt öppet i Sverige som homosexuell i fortsättningen
            skall dölja sin sexuella läggning för att undgå förföljelse i
            hemlandet.” Riksdagens mening verkar inte ha fått genomslag i
            Migrationsverkets och Migrationsdomstolens bedömningar.
          </p>
          <p xml:id="i-TrcqiitBxjFWrcpNe18dec">
            Migrationsdomstolen i Stockholm anser att det inte finns något
            generellt skyddsbehov för homosexuella iranier och inte heller
            någon konkret och individuell risk för mannen att återvända.
          </p>
          <p xml:id="i-En8cmzD2VENKfyrws5bKPL">
            Förra sommaren stoppade Sverige tillfälligt avvisningar av homosexuella
            till Iran efter uppgifter om att två homosexuella tonåringar hängts.
            Pojkarna avrättades på grund av att de haft sex med varandra och
            för att de druckit alkohol. En av de två männen var under 18 år
            och avrättningen skedde offentligt. Enligt uppgift har de två
            unga männen suttit fängslade i 14 månader före avrättningen och
            där fått utstå svåra spöstraff med 228 piskrapp. Genom Migrationsdomstolens
            beslut har detta avvisningsstop för homosexuella från Iran nu
            brutits.
          </p>
          <p xml:id="i-JJ5hTypWzfMgh32P9N3xhY">
            Att Sverige avvisar personer till ett land där han eller hon
            riskerar dödsstraff på grund av sin sexuella läggning är skamligt
            och även ett brott mot de konventioner som Sverige undertecknat
            om att inte återsända människor till länder där de riskerar dödsstraff,
            tortyr och annan omänsklig eller förnedrande behandling. FN:s
            särskilda rapportör för summariska avrättningar, Philip Alston,
            har rapporterat om risken för dödsstraff för homosexuella i Iran.
            Motsvarande har rapporterats från internationella organisationer
            som UNHCR och Amnesty International. Bland annat har Amnesty rapporterat
            om risken för hemliga avrättningar av homosexuella och om att
            man använder sig av annan brottsrubricering för att göra sig av
            med homosexuella.
          </p>
          <p xml:id="i-8EbENmnto76w1pzr2p6Dk9">
            Enligt den svenska utlänningslagen har varje utlänning som ”på
            grund av sitt kön eller homosexualitet känner välgrundad fruktan
            för förföljelse” i sitt hemland rätt till skydd i Sverige.
          </p>
          <p xml:id="i-79fH9kKxmN4gSEyrNTHqNt">
            Eftersom det är klarlagt att människor kan avrättas på grund
            av sin sexuella läggning i Iran bör asylsökande homosexuella iraniers
            fruktan anses vara välgrundad så länge paragrafen om dödsstraff
            finns kvar i den iranska strafflagen.
          </p>
          <p xml:id="i-YLXyquKJ9ezf8oXU8eKXRH">
            Att som Migrationsdomstolen i Stockholm, liksom den svenska regeringen
            fram till avvisningsstoppet 2005, hävda att enbart de homosexuella
            iranier som ”öppet har manifesterat sin sexuella läggning” ska
            ha rätt till fristad har haft till följd att de personer som helt
            enkelt inte har kommit ut i rikstäckande medier har blivit avvisade.
          </p>
        </div>
        <div type="ipQuestion">
          <p xml:id="i-5qqCcVyDSzR65bmzgibKkP">
            Mot bakgrund av ovanstående vill jag fråga statsrådet Tobias
            Billström:
            <list rend="ordered">
              <item>
                1. Vilka åtgärder avser statsrådet att vidta för att Sverige
                ska efterleva de åtaganden man förbundit sig till genom internationella
                överenskommelser om skydd undan dödsstraff, tortyr och annan omänsklig
                eller förnedrande behandling?
              </item>
              <item>
                2. Vilka åtgärder avser statsrådet att vidta för att det inte
                ska vara upp till journalister att avgöra homosexuella asylsökandes
                öde i stället för en rättssäker prövning av svenska myndigheter?
              </item>
              <item>
                3. Vilka åtgärder avser statsrådet att vidta för att riksdagens
                uttalande i socialförsäkringsutskottets betänkande 2005/06:SfU4
                enligt ovan ska få genomslag?
              </item>
            </list>
          </p>
        </div>
      </div>
    </body>
  </text>
</TEI>
