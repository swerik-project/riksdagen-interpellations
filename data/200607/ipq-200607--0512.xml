<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0512">
  <teiHeader>
    <fileDesc>
      <titleStmt>
        <title>Traumatiserade och hemlösa barn</title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Traumatiserade och hemlösa barn till Nyamko Sabuni (fp), integrations- och jämställdhetsminister om Traumatiserade och hemlösa barn</title>
          <idno type="rdwebb">GU10512</idno>
          <ref type="dokument_url_text">http://data.riksdagen.se/dokument/GU10512/text</ref>
          <ref type="dokument_url_html">http://data.riksdagen.se/dokument/GU10512</ref>
          <ref type="dokumentstatus_url_xml">http://data.riksdagen.se/dokumentstatus/GU10512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CXHQE5eimYZZwBD5s1DeXp" corresp="i-EgqHRHVoW5y9USDYuNoYuA">
          <date when="2007-05-09"/>
        </correspAction>
        <correspAction type="received" xml:id="i-4GtixeiycR3YQiXiS2Hn6R">
          <date when="2007-05-09"/>
        </correspAction>
        <correspAction type="received" xml:id="i-HXvSwS1x45JSsoMuHyUCwp" corresp="i-Rtt4vV6Vr1WnfJAi2Dn9hN">
          <date when="2007-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7WsC2d6RSG6mTaWZWJvxvn">
            Interpellation 2006/07:512 Traumatiserade och hemlösa barn av
            Hillevi Larsson (s) till integrations- och jämställdhetsminister
            Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-YQG6CaVdgXbkshKYxCRUSL">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LnF4hRZCnsVWtYT5vQ4hE7">
            Krigsskadade och tortyrskadade flyktingar har särskilda behov
            för att kunna integreras i samhället och gå vidare med sina liv.
          </p>
          <p xml:id="i-TbERvujY5dcNE1vAG4CLjt">
            Därför har man på sina håll börjat kombinera sfi-undervisning
            med rehabiliteringsinsatser för att starta en läkningsprocess
            hos traumatiserade flyktingar. Resultaten är mycket uppmuntrande.
            Majoriteten mår bättre, blir bättre föräldrar och många får till
            och med jobb så småningom.
          </p>
          <p xml:id="i-GDgfK5pNjxU8XcnnFo8ijw">
            En orsak till de goda resultaten är att inlärningsprocessen avsevärt
            förbättras när trauman bearbetas. Hemska minnen riskerar annars
            att blockera förmågan att lära. Posttraumatiskt stressyndrom är
            vanligt förekommande och innebär att de fruktansvärda upplevelserna
            spelas upp för det inre gång på gång, i både vaket och sovande
            tillstånd.
          </p>
          <p xml:id="i-SqgZHFTXLbXc4mJ4BjqP4">
            Svåra sömnstörningar hör till det normala i dessa fall, både
            i form av stark oro som hindrar de drabbade från att komma till
            ro och i form av ständigt återkommande mardrömmar som leder till
            att man vaknar. Sömnbrist är i längden förödande för inlärningsförmågan
            och hälsan.
          </p>
          <p xml:id="i-4tqu3pFDFayhRV1Q8Aez43">
            Ett annat problem som drabbar många är bristande trygghet i det
            nya landet, vilket försvårar och försenar läkningsprocessen.
          </p>
          <p xml:id="i-WcwBudJZKa5GLs1Kgp9HV5">
            Bostadssituationen är på sina håll alarmerande svår. Många flyktingar
            bor flera familjer i normalstora lägenheter avsedda för mindre
            familjer. Andra flyttar hela tiden runt till olika tillfälliga
            bostäder hos bekanta och släktingar. De värst drabbade har ingen
            trygghet alls utan tvingas sova i industrilokaler eller på nattbussar.
          </p>
          <p xml:id="i-E4hPseSr5xbe4LSGYLrMiL">
            De som drabbas hårdast av allt detta är barnen. För barnen finns
            ingen särskild rehabilitering och de lider svårt av trångboddhet
            eller hemlöshet.
          </p>
          <p xml:id="i-Bqp1X6YQEVoS7RiLN2G3MF">
            Många barn får fel diagnos i skolan. Koncentrationssvårigheter
            och lättretlighet tolkas ofta som damp eller adhd, när det i stället
            kan röra sig om att barnen bär på samma trauman som sina föräldrar.
            De har också upplevt krig och förföljelse, bevittnat tortyr och
            andra övergrepp. Ofta har de själva också utsatts för våld.
          </p>
          <p xml:id="i-UyPvj1u6pxaeGauzuSL9FU">
            Även i de fall där de sluppit ohyggliga upplevelser riskerar
            de att bli traumatiserade. Föräldrarnas tillstånd smittar nämligen
            av sig på barnen och får även dem att må dåligt.
          </p>
          <p xml:id="i-5tQePhG6yNMus7WQhNTKpq">
            Därför borde man behandla barnen jämsides med föräldrarna som
            en del av introduktion och svenskundervisning. Detta skulle både
            underlätta inlärningen och leda till att barnen mådde bättre.
            I dag måste man remittera barnen till barnpsyk eller Röda Korset,
            där köerna är långa. I många fall blir det inte ens någon remiss
            eftersom barnens trauman inte upptäcks.
          </p>
          <p xml:id="i-BMXwm288vxwB378R1PSj6G">
            Traumatiserade barn drabbas dessutom av extra belastningar i
            form av trångboddhet och hemlöshet. Många bor inklämda med massor
            av andra barn, utan möjlighet till studiero och en privat sfär.
            Det går inte att göra läxorna i en sådan miljö, vilket leder till
            sämre skolresultat. Då språket redan är ett hinder och dessa barn
            ofta mår mycket dåligt riskerar detta att dra ned resultaten ytterligare.
          </p>
          <p xml:id="i-H6aCLpSuXSmutV1wN7qeju">
            Många barn tvingas dessutom hela tiden att flytta runt mellan
            tillfälliga bostadsadresser, till föräldrarnas släktingar och
            bekanta. Det tär på både barnen och föräldrarna att inte ha en
            fast punkt i tillvaron och att aldrig kunna känna trygghet. Detta
            ger sämre förutsättningar både vad gäller läkning av trauman,
            språkinlärning, utbildning och möjlighet att få ett arbete.
          </p>
          <p xml:id="i-YR18j9GjxGfPJFb73JpeQV">
            Vilka åtgärder avser statsrådet att vidta för att tillförsäkra
            de traumatiserade barnen rätt diagnos och behandling?
          </p>
          <p xml:id="i-9uwq1o4q4g8Eup8Xbak938">
            Vilka åtgärder avser statsrådet att vidta för att lösa den katastrofala
            bostadssituationen som ytterst drabbar flyktingbarnen i Sverige?
          </p>
        </div>
      </div>
    </body>
  </text>
</TEI>
