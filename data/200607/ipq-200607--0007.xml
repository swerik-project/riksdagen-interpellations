<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0007">
  <teiHeader>
    <fileDesc>
      <titleStmt>
        <title>Den borgerliga integrationspolitikens omfattning</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den borgerliga integrationspolitikens omfattning till Nyamko Sabuni (fp), statsråd om Den borgerliga integrationspolitikens omfattning</title>
          <idno type="rdwebb">GU107</idno>
          <ref type="dokument_url_text">http://data.riksdagen.se/dokument/GU107/text</ref>
          <ref type="dokument_url_html">http://data.riksdagen.se/dokument/GU107</ref>
          <ref type="dokumentstatus_url_xml">http://data.riksdagen.se/dokumentstatus/GU107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EbgiqaKtf9wPbvgLue8iuQ" corresp="i-mN8mVTBvBYjtHLNThWLo4">
          <date when="2006-10-10"/>
        </correspAction>
        <correspAction type="received" xml:id="i-B6coKMBN7x4DJ8vWL729YH" corresp="i-Rtt4vV6Vr1WnfJAi2Dn9hN">
          <date when="2006-10-11"/>
        </correspAction>
        <correspAction type="answered" xml:id="i-TJaswrKu92BfoQ7aptntk4" corresp="i-Rtt4vV6Vr1WnfJAi2Dn9hN">
          <date when="2006-10-24"/>
        </correspAction>
        <correspContext corresp="i-TJaswrKu92BfoQ7aptntk4">
          <ref type="record" target="prot-200607--014">Riksdagens protokoll 2006/07:14 Tisdagen den 24 oktober</ref>
          <ref type="recordSection" target="unsetDivId">28 § Svar på interpellation 2006/07:7 om den borgerliga integrationspolitikens omfattning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Bzc61iYenSBE5qsmQFc24v">
            Interpellation 2006/07:7 Den borgerliga integrationspolitikens
            omfattning av Kalle Larsson (v) till statsrådet Nyamko Sabuni
            (fp)
          </p>
        </div>
        <div type="ipqSubmissionInfo">
          <p xml:id="i-6iH4me8deNiJsKo4d2Vj2o">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XdMFfvihioQzfko7xy51qN">
            1997 ersattes den tidigare invandrarpolitiken med integrationspolitik,
            då man kunnat konstatera att den tidigare förda politiken hade
            medverkat till växande utestängning och underordning. Behovet
            av perspektivskifte erkändes som stort. Men på de tio år som gått
            har någon stor förändring inte skett i praktiken. Fokus på särlösningar
            har legat kvar, vilket bidragit till ytterligare stigmatisering.
            Samhället har kunnat urskilja delaspekter av diskriminering, rasism
            och underordning men inte hur de hänger ihop. Det har betraktats
            som undantag snarare än praxis.
          </p>
          <p xml:id="i-NrTv3nPFjcsN8BCyhoH8QK">
            Sverige och världen har aldrig varit rikare. Samtidigt ökar orättvisorna
            i landet. Detta märks genom diskriminering och utanförskap. Det
            svenska klassamhället har i dag en tydlig etnisk prägel.
          </p>
          <p xml:id="i-Ct5aasMV8Z42hc5kaukcLe">
            Socialstyrelsens Social Rapport 2006 visar tydligt att en allt
            större andel av landets fattiga har utländsk bakgrund. Av de fattiga
            vuxna som fanns år 2003 var cirka en tredjedel födda utomlands
            eller hade utländsk bakgrund. Risken för fattigdom ökar om en
            av föräldrarna är född utomlands och ökar ytterligare om båda
            är det. Samma rapport visar också att den etniska segregationen
            under perioden har ökat markant. Socialstyrelsen pekar på att
            befolkningen i de områden som kan benämnas som mycket resurssvaga,
            som Rinkeby, Rosengård och Gunnared, alltmer har kommit att utgöras
            av så kallade synliga invandrargrupper. Den ekonomiska segregationen
            sammanfaller alltmer med den etniska.
          </p>
          <p xml:id="i-QfPbaHy2inbjpt5jfzbGhx">
            Medelinkomsttagaren i Rosengård, Gunnared och Rinkeby tjänar
            ungefär hälften av vad medelinkomsttagaren gör i Limhamn, Askim
            och på Östermalm. Tre gånger fler av den arbetsföra befolkningen
            har jobb i Limhamn jämfört med Rosengård och dubbelt så många
            har jobb på Östermalm jämfört med i Rinkeby.
          </p>
          <p xml:id="i-4QKcpMboKcwUvyDxRLjtmG">
            Även Rädda Barnens rapportering visar på detta mönster. Här påvisas
            att samtidigt som barnfattigdomen minskar i Sverige växer klyftorna
            mellan olika grupper av barn, och då är etnicitet en viktig faktor.
            Om man jämför ekonomisk utsatthet mellan barn med svensk respektive
            utländsk bakgrund under åren 1991 och 2002 har skillnaden kraftigt
            förstärkts. Risken för barn med utländsk bakgrund att bli fattiga
            ökade från 2,7 till 4,2 gånger större, trots den ekonomiska uppgång
            som skedde i slutet på 1990-talet.
          </p>
          <p xml:id="i-QczBwrpZ8TxP34x33oppQ7">
            Personer som invandrat misstänkliggörs ständigt och denna utpekandets
            retorik har använts både för att vinna missnöjesröster och för
            att på sikt genomföra systemförändringar. Med detta förstärks
            stigmatisering och utanförskap och försämras möjligheterna för
            en lyckad integrationspolitik.
          </p>
          <p xml:id="i-Sbp4NZSanSpBnCGjzGRCWj">
            Vänsterpartiet lät under sommaren Sifo fråga 1 000 personer om
            hur de tror elfte septemberhändelserna och den efterföljande kampen
            mot terrorismen påverkar svenskarnas inställning till personer
            med utländsk bakgrund. Resultatet var entydigt. En majoritet av
            de tillfrågade tror att kampen mot terrorismen, i Sverige och
            världen, har negativ påverkan på svenskarnas inställning till
            personer med utländsk bakgrund.
          </p>
          <p xml:id="i-LparYnqa6nyKm3wdstuAQg">
            Som konsekvens av terroristjakten efter elfte september har vi
            fått se hur främlingsfientlighet och islamofobi breder ut sig
            i hela västvärlden. Detta har medfört en djupt rotad känsla av
            förtryck och misstänkliggörande hos många muslimer och invandrargrupper
            i västvärlden.
          </p>
          <p xml:id="i-YPYVkXKTUWawmi1B1xTX4C">
            Undersökningen visar att 67 % av kvinnorna och 62 % av männen
            tror att kampen mot terrorismen har en negativ påverkan på svenskarnas
            inställning till människor med utländsk bakgrund. Störst andel
            ja-svar (70 %) finns inom åldersgruppen 30@49 år, och hos de Sacoanslutna
            (72 %). I Sydsverige och Malmö menar närmare 75 % av de tillfrågade
            att inställningen hos svenskarna blivit mer negativ. Det är inte
            överraskande men kan inte bara förklaras med att många människor
            med utländsk bakgrund bor här, eftersom svaren i Stockholm och
            Göteborg gav en mer positiv bild. Högerextrema, främlingsfientliga
            partier har starkt fäste i Skåne, vilket kan vara en påverkande
            faktor.
          </p>
          <p xml:id="i-J2P3zurvPfYEVY4t3iUPG5">
            Hos de olika partisympatisörerna finns en gemensam övervikt för
            ja-svar, dock med ett gap mellan vänsterpartisternas 76 % och
            folkpartisternas 57 %. Om vi ser till svaren från dem som förmodas
            ha egen erfarenhet, nämligen de som själva är födda utanför Norden
            eller har en förälder som är det, svarar 69 % att svenskarnas
            inställning påverkats negativt, jämfört med 65 % av hela gruppen.
          </p>
          <p xml:id="i-RAkjgdvwtH86oSUUWFpkn3">
            För att komma till rätta med de klyftor som finns mellan rika
            och fattiga och mellan etniska svenskar och personer med utländsk
            bakgrund krävs att omfördelning sker. Integrationspolitiken ska
            omfatta alla som lever i Sverige. Det krävs en politik som inte
            enbart handlar om att stärka dem som har mindre, utan som också
            riktar fokus mot dem som sitter på tillgångarna och makten.
          </p>
        </div>
        <div type="ipQuestion">
          <p xml:id="i-S6hgkZnxS6HyrVp6fu4ziJ">
            Mot bakgrund av ovanstående vill jag fråga statsrådet Nyamko
            Sabuni:
            <list rend="ordered">
              <item>
                1. Vilka åtgärder är statsrådet beredd att vidta för att integrationspolitiken
                ska omfatta alla som lever i Sverige och att integrationsinsatser
                ska riktas även mot personer från etniskt verkligt segregerade
                bostadsområden?
              </item>
              <item>
                2. Vilka åtgärder är statsrådet beredd att vidta för att människor
                med utländsk bakgrund inte ska stigmatiseras eller hotas av främlingsfientliga
                tendenser i etablerade partiers politik?
              </item>
            </list>
          </p>
        </div>
      </div>
    </body>
  </text>
</TEI>
