<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0309">
  <teiHeader>
    <fileDesc>
      <titleStmt>
        <title>Klimatsituationen och åtgärder mot tung trafik på vägarna</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatsituationen och åtgärder mot tung trafik på vägarna till Åsa Torstensson (c), statsråd om Klimatsituationen och åtgärder mot tung trafik på vägarna</title>
          <idno type="rdwebb">GU10309</idno>
          <ref type="dokument_url_text">http://data.riksdagen.se/dokument/GU10309/text</ref>
          <ref type="dokument_url_html">http://data.riksdagen.se/dokument/GU10309</ref>
          <ref type="dokumentstatus_url_xml">http://data.riksdagen.se/dokumentstatus/GU10309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8iMS5JpgmrNsrTYRhQLuXR" corresp="i-5QNmudGpnjjRJCTYzakn9H">
          <date when="2007-02-13"/>
        </correspAction>
        <correspAction type="received" xml:id="i-WcroGamfbJJDZJYExPdRNc" corresp="i-J74sVAjCTSxzD8rbnxRRA">
          <date when="2007-02-13"/>
        </correspAction>
        <correspAction type="answered" xml:id="i-TqD42hb79dhEyvQm9VYyyT" corresp="i-J74sVAjCTSxzD8rbnxRRA">
          <date when="2007-02-23"/>
        </correspAction>
        <correspContext corresp="i-TqD42hb79dhEyvQm9VYyyT">
          <ref type="record" target="prot-200607--066">Riksdagens protokoll 2006/07:66 Fredagen den 23 februari</ref>
          <ref type="recordSection" target="unsetDivId">16 § Svar på interpellation 2006/07:309 om klimatsituationen och åtgärder mot tung trafik på vägarna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WKPPKGcmvo2csXsh6gcD3C">
            Interpellation 2006/07:309 Klimatsituationen och åtgärder mot
            tung trafik på vägarna av Karin Svensson Smith (mp) till statsrådet
            Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-DcM4HBPGh51h8D3UGcBT4">
            den 13 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KWiSp7gAEVcZGjrUBSejQn">
            Samtidigt som FN:s klimatpanel IPCC varnar för att klimatförändringen
            sker snabbare än man tidigare trott visar en utredning från riksdagens
            utredningstjänst att koldioxidutsläppen från lastbilstrafiken
            i Sverige ökar kraftigt. Utredningen från riksdagens utredningstjänst
            visar att den tunga lastbilstrafiken i Sverige har ökat med 5,2
            % mellan september och december 2006 jämfört med motsvarande period
            2005. Ökningen har medfört att koldioxidutsläppen ökat med 67
            000 ton.
          </p>
          <p xml:id="i-T8YF9MNa11RKtBVp5tAiHb">
            EU-kommissionen vill att biltillverkare i Europa ska minska koldioxidutsläppen
            från nytillverkade bilar från dagens dryga 160 gram koldioxid
            per kilometer till 130 till år 2012. Men det behövs fler sätt
            för att minska koldioxidutsläppen, eftersom antalet vägtransporter
            fortsätter att öka. Godstransporterna på de svenska vägarna beräknas
            öka med närmare 30 % från år 2001 till 2020; enligt Statens institut
            för kommunikationsanalys, SIKA, kommer persontransporterna att
            öka med nästan lika mycket. Målet att minska utsläppen av växthusgaser
            inom EU med 8 % är snart förbi. Nu diskuterar man att utsläppen
            ska minska med det dubbla, 15–20 % mellan 2012 och 2020.
          </p>
          <p xml:id="i-9uamF8GFqzd3x4YsvL7vH7">
            Att transporterna ökar kraftigt är knappast någon nyhet. Vi fraktar
            allt mer gods och allt mer av dessa transporter sker med lastbil.
            I dag trafikeras Sverige av över 100 000 lastbilar och godsmängderna
            ökar dramatiskt. På sikt är detta ohållbart, i första hand på
            grund av den negativa klimatpåverkan men även på grund av de stora
            samhällskostnader som slitage på vägarna medför. Lastbilstrafiken
            försämrar folkhälsan genom sina luftföroreningar och inblandning
            i trafikolyckor.
          </p>
          <p xml:id="i-YPwij1qQwiJXhxpZLXmJLT">
            Allt talar för att lyfta över långväga godstrafik till järnväg
            eller sjöfart. Eller nästan allt. En sak som talar till lastbilarnas
            förmån – för transportköparna – är priset. Genom att lastbilarna
            inte betalar sina fulla kostnader är transporterna billiga. I
            dag är det billigare att åka lastbil än att åka taxi. Behovet
            av en sådan överflyttning av transporterna till järnväg hålls
            också ofta fram i politiska sammanhang. EU-kommissionen propagerar
            också för en ökad intermodalitet i sin vitbok om transporter,
            Time to Turn.
          </p>
          <p xml:id="i-BbqPVQcPUVjzdEJTrbYCSk">
            EU-harmoniserad maxvikt skulle minska klimatpåverkan
          </p>
          <p xml:id="i-RcRTbXJMh9vzN5bfM5VM2j">
            Ett sätt att ändra kostnadsbilden är att införa kilometerskatt
            för tung trafik. På EU-nivå har motståndet släppt och det är fullt
            möjligt för Sverige att införa en egen kilometerskatt som kan
            differentieras på olika sätt. Ett starkt komplement till denna
            åtgärd är att sänka den tillåtna maximivikten på lastbilar. Regeringen
            hävdar att den avser att vara en aktiv och pådrivande partner
            i det europeiska klimatarbetet. Att regeringen samtidigt verkar
            för att EU genom ökad maxlängd för lastbilar ska öka lastbilstrafikens
            konkurrenskraft på järnvägens bekostnad är inkonsekvent.
          </p>
          <p xml:id="i-CQGD7MHVibvSeiqreihZqh">
            Sverige och Finland har ett undantag från EU:s normer för lastbilar
            som innebär att maxnormen i dessa länder är 25,25 meter långa
            lastbilar med maximalvikt 60 ton. Avskaffande av de svensk-finska
            särreglerna och harmonisering till EU-regelverket skulle innebära
            att maxnormen sänktes till 18,75 meter och 44 ton. Angående lastbilarnas
            maximivikt hävdas att det blir fler lastbilar om gränsen för maximivikten
            sänks. Detta resonemang utgår dock från att alla transporter måste
            ske med lastbil, som om lastbilstransporterna inte har konkurrens
            av andra transportslag. Fakta visar emellertid att järnvägens
            konkurrenskraft minskar när lastbilarnas lastkapacitet ökar.
          </p>
          <p xml:id="i-PSP3Q9qz2bF6amCbA43wpV">
            När Sverige under 1980-talet höjde maxvikten från 51 till 60
            ton flyttade gods över från järnväg till lastbil. Brytpunkten
            där transporter med lastbil är billigast förflyttades nästan 20
            mil vilket gör att järnvägen får svårt att konkurrera på avstånd
            under 55 mil.
          </p>
          <p xml:id="i-4Wa4AJoLbyDgUXQAWzKYtn">
            De i USA jämfört med Sverige väsentligt lägre maxnormerna avspeglar
            sig i fördelningen av gods mellan väg och järnväg. I USA sker
            60 % av landtransportarbetet med järnväg medan motsvarande i EU
            är 15 %. Även trafiksäkerhetsskäl talar mot ökad lastbilslängd
            och -tyngd. En studie från norra Sverige visar att tunga fordon
            är inblandade i hälften av alla bilolyckor med dödlig utgång.
            Enligt Vägtrafikinspektionen omkommer tre fyra gånger fler personer
            per körd kilometer med tung lastbil inblandad än med personbil
            eller lätt lastbil. Under de senaste tio åren har över 1 000 personer
            omkommit i kollisioner där tunga lastbilar varit delaktiga. En
            lekman kan inse att risken för olyckor blir större om fordonen
            blir sju meter längre.
          </p>
          <p xml:id="i-T3nS2ZNd3MHMmhiHP3NJGU">
            Om den högsta tillåtna vikten sänks från 60 till 40 ton – vilket
            är den vikt som tillåts inom resten av EU – kommer järnvägen att
            återta förlorade marknadsandelar och utvecklingen går då mot ökad
            hållbarhet i stället för tvärtom. Maximivikten för lastbilar i
            Sverige – med undantag för transporter av skogsråvara till massafabrik
            – måste sänkas för att väg, järnväg och sjöfart ska kombineras
            på ett effektivt sätt.
          </p>
          <p xml:id="i-Es612j5pdYhoaQTqjVysAk">
            Lättare lastbilar skulle göra vägar mer hållbara
          </p>
          <p xml:id="i-5eXdpPSfokBkXkoFh4tKdc">
            De opinionsuttryck som når fram till riksdagens trafikutskott
            gäller i stor utsträckning klagomål på vägstandarden. Även om
            utvecklingen nu tycks ha vänt konstaterade flera budgetpropositioner
            under flera år att ”andelen trafikanter som är nöjda med vägarna
            genomgående minskat sedan 1995 i de mätningar Vägverket gör”.
            Klagomålen brukar åtföljas av krav på mer pengar till vägarna.
            Jämfört med annan skattefinansierad verksamhet är acceptansen
            gentemot kostnadsökningar förvånansvärt stor. Detta särskilt mot
            bakgrund av att det i samma budgetpropositioner noteras: ”Tillståndet
            på de belagda vägarna är i stort sett oförändrat sedan 1994 med
            utgångspunkt från de metoder Vägverket använder för att mäta vägtillståndet.”
          </p>
          <p xml:id="i-4CgJQpNJTzRVrk8Bn1AY9r">
            Frågan är dock om höjda anslag är en ändamålsenlig metod för
            att få långsiktigt hållbara vägar om inget annat görs. En fråga
            som kan ställas är till exempel vilken betydelse de ökade trafikvolymerna
            har för vägslitaget. En annan fråga är vilken betydelse för vägstandarden
            den tunga trafiken spelar i förhållande till personbilstrafiken.
            Utvecklingen mot tyngre trafik, högre axeltryck och bredare däck
            behöver också analyseras i sammanhanget.
          </p>
          <p xml:id="i-9ey16iG5ay27wRxhWoyeVn">
            De högre maxvikterna medför ett ökat slitage på vägarna. En ökning
            från 60 ton till 70 ton fördubblar nästan slitaget på vägen. Hur
            stora fordon som tillåts påverkar även dimensioneringen av vägnätet
            genom att större och tyngre fordon kräver förstärkning av broar,
            större svängradier i korsningar etcetera. Hela vägsystemet måste
            förstärkas och underhållskraven ökar. American Association of
            State Highway and Transportation Officials har fastslagit att
            kostnaderna för anläggning och underhåll av vägsystemet stiger
            med fjärde potensen av fordonsvikten (10 000 gånger). Därför är
            maxvikten i USA 36 ton för långtradarekipage. Statens institut
            för kommunikationsanalys utgår från samma princip och skriver
            angående nationell plan för vägtransportsystemet: ”En lagligt
            fullastad långtradare med släp bryter ned vägen lika mycket som
            75 000 personbilar.”
          </p>
          <p xml:id="i-RiN4jN3YQdae6axV56Z4qL">
            Stor del av det svenska vägnätet består av grusvägar. Sverige
            drabbas av tjälskador som gör vägarna extra sårbara för tung trafik.
            Delar av vägnätet måste hållas avstängt vintertid. Ska invånare
            i glesbygd ha acceptabla vägar för de transporter som måste utföras
            med personbil är det med andra ord av vitalt intresse att minska
            såväl vikten på långtradarna som totalvolymen tung trafik. Det
            enda undantag som bör övervägas är transporter av skogsråvaran
            ut från skogen.
          </p>
          <p xml:id="i-MVoZGR5HATkEDThYyXfxZd">
            Att få dispenser från maxvikt är för enkelt och för billigt
          </p>
          <p xml:id="i-TZz2ny3RrgqcLAgeWaveiZ">
            Det allmänna vägnätet är indelat i tre klasser, bärighetsklass
            1 (BK 1), bärighetsklass 2 (BK 2) och bärighetsklass 3 (BK 3).
            I BK 1 är vägarna öppna för alla typer av vägtransporter upp till
            en maximal bruttovikt på 60 ton. För BK 3-vägar är bärigheten
            så låg att lastbilstrafik blir starkt begränsad.
          </p>
          <p xml:id="i-Nxwdf6c53d8f3CR5ZF4fSd">
            Det är Vägverkets regioner eller kommunerna som prövar undantag
            (dispens) från trafikförordningen (1998:1276) när det gäller breda,
            tunga och långa transporter. Berör transporterna enbart en kommun
            ska ansökan lämnas till kommunen. Den som söker dispens får betala
            875 kr. De kostnader för vägning, mätning och annat som görs innan
            beslut om dispensansökan kan tas kan belöpa sig på femsiffriga
            belopp. Antalet dispenser är ca 17 000 per år. Ca 2 500 av dessa
            är generella årsdispenser. För det facila priset av 1 200 kr är
            det alltså tillåtet att tillföra samhället slitagekostnader för
            stora belopp. Detta är inte ett godtagbart förhållande.
          </p>
          <p xml:id="i-64eCs75kRi7RoJRP11cC3i">
            Kontrollen av överlast måste bli tuffare
          </p>
          <p xml:id="i-D9YiG79qFr9rvHMvpTgCXQ">
            Från en del svenska åkerier har framförts att utländska åkare
            systematiskt bryter mot lagen och därmed sätter konkurrensen ur
            spel. Ett exempel på hur det kan gå till gavs i Trollhättan för
            något år sedan. Ett pressverktyg från Vallhamn på Tjörn skulle
            transporteras till en industri i Bergslagen. En italiensk åkare
            tog hem transporten i konkurrens med svenska åkerier eftersom
            han erbjöd det lägsta priset för transporten. Fordonets maxvikt
            är normalt 60 ton, men åkaren sökte och fick dispens för 100 ton.
            Vid kontrollen i Trollhättan uppdagades dock att vikten uppgick
            till 140 ton. Polisens rapportering visar emellertid att det även
            finns svenska åkare som kör med överlast.
          </p>
          <p xml:id="i-EpZKN1puAt56xDWBPb9WHE">
            Överlast, det vill säga att köra med en för tung last utan att
            söka dispens från trafikförordningen, är vanligt. Mellan 20 och
            50 % av de lastade tunga fordonen var överlastade enligt Vägverkets
            mätningar 2004 utförda på ett tjugotal platser. På några platser
            var andelen överlastade fordon ännu högre. Överlasterna innebär
            att slitaget på vägarna ökar markant.
          </p>
          <p xml:id="i-TbBPngdFnsbAx5Jtu1JUCR">
            Överlaster medför att vägarna bryts ned snabbare. Det medför
            att det behövs kraftigare förstärkningsåtgärder eller åtgärder
            med tätare intervall än vad som annars hade varit nödvändigt.
            På bärighetssvaga vägar medför överlaster också en ökad risk för
            att vägen körs sönder. Överlaster snedvrider konkurrensen och
            kan leda till ökade skaderisker.
          </p>
          <p xml:id="i-6FpMBrgYW9om7mY4kp5Sfc">
            Vägverket mäter bruttovikter och axellaster under en fyraårsperiod.
            Mätningarna genomförs årligen på drygt tio platser. Vidare görs
            ett antal riktade studier på platser av särskilt intresse. Mätplatserna
            ligger på olika typer av vägar med varierande trafik- och godsflöden.
            Men sannolikheten för att åka fast är mycket liten.
          </p>
          <p xml:id="i-5MJmQTCDVLz4F6Nths8388">
            Ekonomiska styrmedel
          </p>
          <p xml:id="i-St2y6NEjeVXRWfAgWgezQF">
            Handel med utsläppsrätter, där varje land får en tilldelning
            av koldioxidutsläpp men där aktörerna sedan kan handla utsläppsrätter
            sinsemellan, finns i dag för industrin. Men diskussionerna om
            en utsläppshandel för transportsektorn har bara börjat. En fråga
            gäller om det bör vara en gemensam handel för industrin och transporterna,
            eller två separata handelssystem. Oavsett det är en utsläppshandel
            för transporter inte självklar, bland annat eftersom branschen
            anses vara beredd att betala för att få släppa ut mer koldioxid.
            Det blir inte någon minskning av koldioxidutsläppen inom just
            den sektorn genom att transporten är med i handelssystemet. Transporterna
            har ganska stor köpkraft, så de kan köpa upp utsläppsrätter, så
            att man får en minskning i andra sektorer.
          </p>
          <p xml:id="i-YPAmXEHLnjKiLEuSPuTofx">
            Enligt experter från Naturvårdsverket har höjda skatter visat
            sig vara mest verkningsfullt för att koldioxidutsläppen ska minska.
            Ska Sverige ha trovärdighet för krav på klimatåtgärder i internationella
            forum är det rimligt att föregå med gott exempel i sitt eget land.
            Svenskars koldioxidutsläpp per capita är dubbelt så stora som
            kinesers och fyra gånger större än indiers. En stor del av deras
            utsläpp beror också på att de tillverkar produkter som sedan konsumeras
            av människor i rikare länder, som Sverige. På det sättet bokförs
            ca 30 % av Sveriges verkliga koldioxidutsläpp i andra länder.
          </p>
          <p xml:id="i-U5Rv6xeVr5CHqnRgAR17Mj">
            Mina frågor:
          </p>
          <p xml:id="i-KGLqvqf2NjhH3ApKfRohCY">
            Är statsrådet, med FN:s klimatrapport i åtanke, beredd att verka
            för en harmonisering av de svenska särreglerna för maximal vikt
            och längd på lastbilar – med undantag för transport av skogsråvara
            till förädling – till det regelverk som gäller i resten av den
            europeiska gemenskapen?
          </p>
          <p xml:id="i-R29rRsxM5KbUnv81CXj2Cs">
            Avser statsrådet att verka för att avgiftsbelägga dispensansökningar
            från bestämmelserna om fordonens vikt och dimensioner så att avgifterna
            motsvarar de kostnader prövningen ger upphov till?
          </p>
          <p xml:id="i-NES1e4ks9qC9y4ZTWDQqe3">
            Avser statsrsådet att ta initiativ till transportavgift för de
            dispenstransporter som beviljas som korresponderar mot de extra
            kostnader som uppkommer på grund av ökat vägslitage med mera?
          </p>
          <p xml:id="i-YRFTRXj3vjXPdXrQJexV2f">
            Avser statsrådet att ta något initiativ till effektivisering
            av den kontrollverksamhet och de sanktioner som syftar till att
            reglerna mot överlast ska efterlevas?
          </p>
          <p xml:id="i-AFdfEH8NQkJ2gnXqaR7xZy">
            Vilka åtgärder avser statsrådet att vidta för att klimatpåverkan
            från godstransporterna ska minska till den nivå som är förenlig
            med det i riksdagen fastlagda målet om att transporternas klimatpåverkan
            2010 inte ska vara större än den var 1990?
          </p>
        </div>
      </div>
    </body>
  </text>
</TEI>
