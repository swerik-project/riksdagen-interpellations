<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0018">
  <teiHeader>
    <fileDesc>
      <titleStmt>
        <title>Skolan i regeringsförklaringen</title>
        <author>Dinamarca, Rossana (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolan i regeringsförklaringen till Jan Björklund (fp), statsråd om Skolan i regeringsförklaringen</title>
          <idno type="rdwebb">GU1018</idno>
          <ref type="dokument_url_text">http://data.riksdagen.se/dokument/GU1018/text</ref>
          <ref type="dokument_url_html">http://data.riksdagen.se/dokument/GU1018</ref>
          <ref type="dokumentstatus_url_xml">http://data.riksdagen.se/dokumentstatus/GU1018</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <persName>Rossana Dinamarca</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-coUZ8GqMs31PnJ5XeQQdR" corresp="i-7Gy2xwC7Jyimjy9QTKnQEf">
          <date when="2006-10-13"/>
        </correspAction>
        <correspAction type="received" xml:id="i-FfLMJCBKvsRngbJL2xx6oK">
          <date when="2006-10-16"/>
        </correspAction>
        <correspAction type="received" xml:id="i-MYok7frMkM98Txv3rtedgu" corresp="i-AvFShRZVEyBV61S19AKNGK">
          <date when="2006-10-16"/>
        </correspAction>
        <correspAction type="answered" xml:id="i-SU5Xkqy29AgymfeFNzUFA2">
          <date when="2006-10-26"/>
        </correspAction>
        <correspAction type="answered" xml:id="i-DvGfJvfo8Zr9oQ8WVRiyxY" corresp="i-AvFShRZVEyBV61S19AKNGK">
          <date when="2006-10-26"/>
        </correspAction>
        <correspContext corresp="i-DvGfJvfo8Zr9oQ8WVRiyxY">
          <ref type="record" target="prot-200607--015">Riksdagens protokoll 2006/07:15 Torsdagen den 26 oktober</ref>
          <ref type="recordSection" target="unsetDivId">11 § Svar på interpellation 2006/07:18 om skolan i regeringsförklaringen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JRpwmxquKszhh1Sh93oauB">
            Interpellation 2006/07:18 Skolan i regeringsförklaringen av Rossana
            Dinamarca (v) till statsrådet Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-JL6Ee94ZckuhixW5UDZibq">
            den 13 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LYB5fv5A5eQ4ri4MNL5hKF">
            Ökade kunskaper menar regeringen är en förutsättning för att
            öka konkurrenskraften. Dock sträcker sig inte ambitionen längre
            än till grundskolan. Det verkar inte finnas någon ambition att
            vidareutveckla förskolan; kunskapskraven i gymnasieskolan sänks;
            det finns inga satsningar på vuxenutbildning och eftergymnasial
            yrkesutbildning och ingen ytterligare utbyggnad kommer att genomföras
            av högskolan @ trots att de stora årskullarna från 1990-talets
            början snart är redo att påbörja högskoleutbildning.
          </p>
          <p xml:id="i-JSdGMJaCGnx6nWDSyd8Z1N">
            De åtgärder inom utbildningspolitiken som aviseras i regeringsförklaringen
            kommer därför att leda till att den generella utbildningsnivån
            kommer att sänkas. Det är fel väg att gå när allt talar för att
            den framtida arbetsmarknaden kommer att ställa högre krav på utbildning.
            Det är också ett hot mot demokratin eftersom ett aktivt deltagande
            i samhällslivet också ställer allt högre krav på människors kunskaper.
          </p>
          <p xml:id="i-FQcJb3KkFTH48Zzuf8KooX">
            De åtgärder för att öka grundskoleelevers kunskaper som beskrivs
            i regeringsförklaringen @ bland annat med betyg i fler steg redan
            från årskurs 6 @ tyder på en snäv syn på kunskap och att kunskapen
            alltid är enkel att mäta. Det tycks som om den borgerliga regeringen
            har glömt att det finns en läroplan som innehåller både uppnåendemål
            och strävansmål.
          </p>
          <p xml:id="i-F6qfsyBhuCop5Th83VMwt5">
            Hur ska eleverna till exempel kunna utveckla sin nyfikenhet och
            lust att lära när allt de gör ska bedömas och betygsättas? I vilken
            utsträckning kan eleverna lära sig att arbeta tillsammans med
            andra om betygshetsen och konkurrensen ökar? Vilken elev kan lära
            sig att tänka kritiskt samt diskutera och argumentera under hotet
            att få ett negativt omdöme om sitt uppförande i skolan?
          </p>
          <p xml:id="i-R9D1qe2sJNHMPwSi1odwiD">
            Vidare säger sig regeringen vilja utveckla arbetet med skolans
            värdegrund, men nämner ingenting om hur detta konkret ska genomföras.
            Det behövs utökade satsningar för att skapa jämställdhet exempelvis
            genom att alla skolor blir skyldiga att erbjuda kurser i feministiskt
            självförsvar. Även skolans demokratiuppdrag behöver vidareutvecklas.
            Särskilt behöver elevernas praktiska erfarenheter av demokrati
            förstärkas genom att utveckla elevinflytandet.
          </p>
          <p xml:id="i-KJvniQn3s6fz6N5SfQwu3T">
            Det är givetvis positivt att regeringen har uppmärksammat att
            skollagen föreskriver att elever har rätt till stöd. Det vore
            ännu mer positivt om skolan dessutom kunde få mer resurser, för
            att bland annat anställa fler lärare, så att beslut om stöd till
            elever som har behov kan fattas på pedagogiska grunder och inte
            ekonomiska. Det är också en fråga om hur de befintliga resurserna
            fördelas. Dessvärre gör dagens resursfördelningssystem med kommunal
            skolpeng och möjlighet att välja skola att skolornas och elevernas
            behov inte tillåts styra var pengarna hamnar.
          </p>
          <p xml:id="i-USCK9LXp5mPKzAJ1pZQE8E">
            Villkoren för kommunala och fristående skolor ska enligt regeringen
            vara lika. Det bör innebära att lagstiftningen kommer att skärpas
            på de områden där fristående skolor har en gynnad ställning framför
            de kommunala skolorna. Till exempel kan fristående skolor neka
            att ta emot en elev om det innebär att det uppstår betydande organisatoriska
            eller ekonomiska svårigheter för skolan.
          </p>
          <p xml:id="i-KN6an3tibkyuhS2XmXPDXJ">
            En kommun kan inte neka att ta emot elever utan har en skyldighet
            att erbjuda alla plats i en skola. För att de kommunala skolorna
            inte ska missgynnas i förhållande till de fristående skolorna
            bör därför reglerna för bidrag till fristående skolor förändras
            så att kommunens så kallade skolpliktskostnader inte får ingå
            i bidragen till de fristående skolorna. Ett annat exempel där
            det nuvarande regelverket inte ger lika villkor för kommunala
            och fristående skolor är att allmänhetens insyn i de fristående
            skolornas verksamhet är begränsad till den ekonomiska redovisningen.
          </p>
        </div>
        <div type="ipQuestion">
          <p xml:id="i-2cU1ZEXzRGcpgiVVTck58v">
            Jag vill ställa följande frågor till statsrådet Jan Björklund:
            <list rend="ordered">
              <item>
                1. Vilka åtgärder kommer statsrådet att vidta för att utveckla
                verksamheten i förskolan?
              </item>
              <item>
                2. Kommer statsrådet att verka för att utveckla vuxenutbildningen
                och den eftergymnasiala yrkesutbildningen?
              </item>
              <item>
                3. Kommer statsrådet att medverka till att genomföra de redan
                beslutade och påbörjade förändringarna av vuxenutbildning och
                eftergymnasial yrkesutbildning?
              </item>
              <item>
                4. Vilka åtgärder kommer statsrådet att vidta för att skolan
                ska kunna utföra sina andra uppdrag, utöver uppnåendemålen, som
                nämns i läroplanen?
              </item>
              <item>
                5. Kommer statsrådet att verka för att skolan får mer resurser
                för att exempelvis anställa fler lärare?
              </item>
              <item>
                6. Kommer statsrådet att verka för att skolans resurser omfördelas
                för att ge alla elever det stöd de har behov av?
              </item>
              <item>
                7. Vilka åtgärder kommer statsrådet att vidta för att förbättra
                arbetet med jämställdhet i skolan?
              </item>
              <item>
                8. Kommer statsrådet att medverka till att alla flickor i grundskolans
                senare årskurser och i gymnasieskolan erbjuds utbildning i feministiskt
                självförsvar?
              </item>
              <item>
                9. Vilka åtgärder kommer statsrådet att vidta för att förstärka
                elevinflytandet i skolan och därigenom utveckla elevernas praktiska
                kunskaper och erfarenheter av demokrati?
              </item>
              <item>
                10. Vilka åtgärder kommer statsrådet att vidta för att förändra
                reglerna för de fristående skolorna så att de kommunala skolorna
                kan få samma förutsättningar?
              </item>
            </list>
          </p>
        </div>
      </div>
    </body>
  </text>
</TEI>
