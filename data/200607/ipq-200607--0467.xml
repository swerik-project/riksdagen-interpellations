<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0467">
  <teiHeader>
    <fileDesc>
      <titleStmt>
        <title>Vårdnadsbidrag och jämställdhet</title>
        <author>Adolfsson Elgestam, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdnadsbidrag och jämställdhet till Nyamko Sabuni (fp), integrations- och jämställdhetsminister om Vårdnadsbidrag och jämställdhet</title>
          <idno type="rdwebb">GU10467</idno>
          <ref type="dokument_url_text">http://data.riksdagen.se/dokument/GU10467/text</ref>
          <ref type="dokument_url_html">http://data.riksdagen.se/dokument/GU10467</ref>
          <ref type="dokumentstatus_url_xml">http://data.riksdagen.se/dokumentstatus/GU10467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FL3Tee8NjTSCkq4XGmHcyw</idno>
            <persName>Carina Adolfsson Elgestam</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FFeV2McaRwUEn93DLV5qno" corresp="i-FL3Tee8NjTSCkq4XGmHcyw">
          <date when="2007-04-03"/>
        </correspAction>
        <correspAction type="received" xml:id="i-HYaSyqxyhEEdC4M6LuvFof" corresp="i-Rtt4vV6Vr1WnfJAi2Dn9hN">
          <date when="2007-04-04"/>
        </correspAction>
        <correspAction type="answered" xml:id="i-FKYzaABh5iorxiD6nKSgHQ" corresp="i-8BTYtQ95yRpC5syyC4aHoY">
          <date when="2007-04-13"/>
        </correspAction>
        <correspContext corresp="i-FKYzaABh5iorxiD6nKSgHQ">
          <ref type="record" target="prot-200607--090">Riksdagens protokoll 2006/07:90 Fredagen den 13 april</ref>
          <ref type="recordSection" target="unsetDivId">8 § Svar på interpellation 2006/07:467 om vårdnadsbidrag och jämställdhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VvUv3Yp7A9XihPgDT1i8bJ">
            Interpellation 2006/07:467 Vårdnadsbidrag och jämställdhet av
            Carina Adolfsson Elgestam (s) till integrations- och jämställdhetsminister
            Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-LQy51oZ8qfxcheiadVBfxu">
            den 3 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3VfPLGCKUTpbXDfYNHkGpN">
            Socialdemokraternas familjepolitik ska fortsätta att inriktas
            på det som de flesta vill – att kunna ha både ett yrkesarbete
            och barn och familj. Vi kommer att fortsätta driva de här kraven:
            <list rend="unordered">
              <item>
                &lt;![if !supportLists]&gt;- &lt;![endif]&gt;Ytterligare utbyggnad av föräldraförsäkringen
                och mer personal i barnomsorgen.
              </item>
              <item>
                &lt;![if !supportLists]&gt;- &lt;![endif]&gt;Tillsammans med de fackliga
                organisationerna vill vi stärka löntagarnas ställning för att
                få bra villkor på arbetsplatserna.
              </item>
              <item>
                &lt;![if !supportLists]&gt;- &lt;![endif]&gt;Vi ska fortsätta skapa förutsättningar
                så att män och kvinnor kan ta gemensamt ansvar för hem, familj
                och barn.
              </item>
              <item>
                &lt;![if !supportLists]&gt;- &lt;![endif]&gt;Framför allt många kvinnor är
                ensamstående med barn och kan behöva stöd som är anpassat till
                den situationen.
              </item>
            </list>
          </p>
          <p xml:id="i-X3o5TSi5TGFCs1vBestn8H">
            För oss socialdemokrater handlar jämställdhet om att utjämna
            könsskillnaden på alla samhällsområden. Ett exempel är arbetslivet
            och då främst löneskillnaden, vilket i sin tur påverkar hur mycket
            man får i pension.
          </p>
          <p xml:id="i-52wTXnco6E2nAcokrPugdi">
            Det har bara varit de kvinnor som tillhört en högre samhällsklass
            som haft möjlighet att avstå från lönearbete. Redan på 1800-talet
            kämpade Fredrika Bremer för kvinnans rätt i samhället och möjlighet
            till utbildning. Därför känns det märkligt att på 2000-talet få
            höra att vårdnadsbidrag är en jämställdhetsreform när risken är
            att det är mest kvinnor som kommer att ta del av reformen.
          </p>
          <p xml:id="i-Cs2YpDpbdfoRMvXe9jTowY">
            Arbetarklassens kvinnor har i alla tider varit med och tagit
            försörjningsansvaret för familjen. Därför har socialdemokratin
            alltid drivit rätten till barnomsorg. Vi har fört kampen att alla
            som vill ska få barnomsorg. Ingen kvinna ska behöva avstå från
            yrkesarbete på grund av att barnomsorgen inte är löst.
          </p>
          <p xml:id="i-8Q6EoRFkZoS1oRs7psUxMp">
            Innan vi byggde förskolorna på 1970-talet och gav fler möjlighet
            till trygg och pedagogisk barnomsorg hände det att kvinnor fick
            avstå från lönearbete eller anlita en svart dagmamma. Vårdnadsbidrag
            är därför ett steg bakåt.
          </p>
          <p xml:id="i-KwJN81SUtwyYA11awjMKJQ">
            Den borgerliga regeringens stora satsning inom familjepolitiken
            är att införa ett vårdnadsbidrag. Socialminister Göran Hägglund
            har nu meddelat att det blir ett vårdnadsbidrag från den 1 januari
            2008 på 3 000 kronor.
          </p>
          <p xml:id="i-Ar93grygYDis37GKtRuL6K">
            För de flesta barnfamiljer är huvudfrågan i stället det jag har
            beskrivit inledningsvis, att kunna förena yrkes- och familjeliv.
            Vi vet alla att det är knepigt många gånger. Men lösningen kan
            inte vara att ge kvinnor 3 000 kronor i månaden. För det är förstås
            framför allt kvinnor som kommer att utnyttja den här möjligheten.
          </p>
          <p xml:id="i-28Snx9yowwrfgYmZ1EV324">
            Vårdnadsbidraget blir på så sätt en kvinnofälla. Jag är övertygad
            att de allt fler unga kvinnor som skaffar sig en bra utbildning
            vill kunna yrkesarbeta samtidigt som de har barn och familj.
          </p>
          <p xml:id="i-T3cUrS7qvoaAdKrNfWBDER">
            Det handlar också om möjligheten till egen försörjning och att
            inte vara beroende av en annan människa. Vad händer till exempel
            när kvinnan vill, eller ser sig tvingad att, bryta upp från ett
            förhållande och har fastnat i kvinnofällan utan att ha en egen
            yrkesroll? Var finns då den valfrihet som borgerliga politiker
            talar om?
          </p>
          <p xml:id="i-4CKRmj1LihzSz3m732AmVE">
            Det är för mig obegripligt att politiska partier som säger sig
            arbeta för ett jämställt samhälle och ett samhälle där det är
            möjligt att kunna både yrkesarbeta och ha barn och familj kan
            acceptera att ett vårdnadsbidrag införs. Det blir inte minst märkligt
            mot bakgrund av att den borgerliga regeringen påstår sig sätta
            jobben främst. Det måste rimligtvis innebära att man inriktar
            sig på att män och kvinnor ska ha samma möjligheter på arbetsmarknaden
            och att också kvinnor ska kunna leva ett självständigt liv med
            en inkomst som de kan försörja sig på. Det handlar om politisk
            vilja – inte om allmänt tal om valfrihet.
          </p>
          <p xml:id="i-4szA26PfCnRyBbmNbpurpy">
            Mot bakgrund av att ett vårdnadsbidrag med den utformning som
            här har beskrivits av allt att döma kommer att införas vill jag
            fråga det för jämställdheten ansvariga statsrådet:
          </p>
          <p xml:id="i-E7Xit2Nwp6idU5wBskye52">
            På vilket sätt kommer statsrådet att arbeta för att vårdnadsbidragets
            negativa konsekvenser för jämställdheten så långt möjligt kan
            minskas?
          </p>
        </div>
      </div>
    </body>
  </text>
</TEI>
