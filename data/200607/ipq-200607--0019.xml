<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0019">
  <teiHeader>
    <fileDesc>
      <titleStmt>
        <title>Massarbetslöshet bland IT-tekniker i samband med hem-pc-reformens avskaffande</title>
        <author>Green, Monica (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Massarbetslöshet bland IT-tekniker i samband med hem-pc-reformens avskaffande till Anders Borg (m), finansminister om Massarbetslöshet bland IT-tekniker i samband med hem-pc-reformens avskaffande</title>
          <idno type="rdwebb">GU1019</idno>
          <ref type="dokument_url_text">http://data.riksdagen.se/dokument/GU1019/text</ref>
          <ref type="dokument_url_html">http://data.riksdagen.se/dokument/GU1019</ref>
          <ref type="dokumentstatus_url_xml">http://data.riksdagen.se/dokumentstatus/GU1019</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <persName>Monica Green</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YQcvUfvy8zjhkfPKFDSoEQ" corresp="i-17NC28Tx5CZ5mzwYAUHKqv">
          <date when="2006-10-16"/>
        </correspAction>
        <correspAction type="received" xml:id="i-BQsGwKs7CtRnAJPVQVkqo7" corresp="i-EemRytGskeDvwKV2im64qt">
          <date when="2006-10-16"/>
        </correspAction>
        <correspAction type="answered" xml:id="i-S1kGVQgtEcvRCVdkFLors6">
          <date when="2006-10-26"/>
        </correspAction>
        <correspAction type="answered" xml:id="i-9SuZXVMsNpGQgzPUVZfNV7" corresp="i-EemRytGskeDvwKV2im64qt">
          <date when="2006-10-26"/>
        </correspAction>
        <correspContext corresp="i-9SuZXVMsNpGQgzPUVZfNV7">
          <ref type="record" target="prot-200607--015">Riksdagens protokoll 2006/07:15 Torsdagen den 26 oktober</ref>
          <ref type="recordSection" target="unsetDivId">12 § Svar på interpellation 2006/07:19 om massarbetslöshet bland IT-tekniker i samband med hem-pc-reformens avskaffande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DLP9zG3tfL6rhK9HoQmEKB">
            Interpellation 2006/07:19 Massarbetslöshet bland IT-tekniker
            i samband med hem-pc-reformens avskaffande av Monica Green (s)
            till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-EeRwCes9Q7s6SdsDNQMDZS">
            den 16 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V3LQV1R1mvr2A9z45oGvFh">
            Hem-pc-reformen har kallats för det kanske mest betydelsefulla
            IT-politiska beslutet någonsin för att stärka Sveriges position
            som ledande IT-nation. Reformen har under åren medverkat till
            att höja nivån på svenska folkets IT-kunskaper. För många företag
            och deras anställda har hem-pc-reformen inneburit en revolution
            i datamognad. Många har haft möjlighet att skaffa en modern dator
            och utvecklats i sitt datorkunnande vilket har varit till stor
            hjälp för företagen.
          </p>
          <p xml:id="i-XEZtWsvLDpE1mFeJitmd3M">
            Alliansen har dock lovat att avskaffa hem-pc-reformen. Resultaten
            av ett avskaffande av denna reform kommer att bli förödande. Först
            och främst på kort sikt räknat i antalet minskade arbetstillfällen.
            Minst 3 000 heltidstjänster försvinner och det berör sammanlagt
            ca 4 400 personer inom service, installation och support. Den
            stora merparten av dessa jobb finns utanför storstäderna, och
            hälften av de berörda är ungdomar. Avskaffandet av hem-pc-reformen
            slår alltså hårdast mot dem som ofta redan är förlorare, det vill
            säga boende i glesbygd och unga.
          </p>
          <p xml:id="i-2LNi8GRpcKNi6YxKhudwUN">
            I slutändan är ett avskaffande av hem-pc-reformen också ett ideologiskt
            ställningstagande mot det moderna IT-samhället och mot att Sverige
            har en ledande position i världen när det gäller användandet av
            ny teknik. Alliansregeringen vill avskaffa en IT-folkbildningsreform
            för att kunna införa skattesubventioner till dem som har råd att
            anställa hembiträden. Från att i dessa globaliseringens tider
            konkurrera på världsmarknaden med hög teknologisk kompetens vill
            den nya regeringen att Sverige ska konkurrera med städkunskaper.
            Städkunskaper i all ära, men Sveriges framtida konkurrenskraft
            borde inte baseras på just den branschen.
          </p>
          <p xml:id="i-EJPESHD9HESSiFk9Cva7dw">
            Alliansregeringen grundar sitt ställningstagande på Statskontorets
            beräkningar av vad hem-pc-reformen kostar för stat och kommun.
            Statskontoret kommer fram till att de beräknade uteblivna skatteintäkterna
            hänförliga till reformen uppgår till 5,2@7,7 miljarder kronor.
            Men Statskontoret har tyvärr ett antal fel i sina beräkningar.
            Statskontoret räknar exempelvis inte med att företag som köper
            datorer åt sina anställda också betalar moms på summan.
          </p>
          <p xml:id="i-FCBZrPLrpGBr6QAmYhRCeg">
            Budgetförstärkningen för statens del vid en avskaffad reform
            skulle första året uppgå till ca 150 miljoner kronor, räknat på
            en omsättning som utgår från årsförsäljningen 2004. Mer än så
            är det inte. Och om de i dag momsbefriade hem-pc-arbetsgivarna
            @ offentliga myndigheter @ också skulle börja betala moms skulle
            statens besparing minskas ytterligare, till ca 15 miljoner kronor.
          </p>
          <p xml:id="i-8kqj77EJgvJAeZ8dMuH1Aa">
            Statskontoret kallar också hem-pc-avdraget för en ”subvention”,
            men avdraget är en laglig skattereduktion som innebär att den
            enskilde betalar mindre skatt än annars. Man påstår att hem-pc-reformen
            ”trängt undan vanliga datorleveranser” och att reformen innebar
            ”en tidigareläggning av datoranskaffning” i många svenska hushåll.
            Fakta är att under reformens första år (1998) såldes över en halv
            miljon datorer inom ramen för reformen. Därefter sjönk försäljningen
            av naturliga skäl, för att därefter ganska väl följa treårscykler
            som sammanfaller med förnyande av treårsavtalen.
          </p>
          <p xml:id="i-Q9kURFZ8kQVFKE9okCwoaa">
            När det gäller digitala klyftor anser Statskontoret förvånansvärt
            nog att det inte är ”tillgången i sig” som är det intressanta.
            Man hänvisar till att tillgången kan anordnas med kollektiva datorresurser
            på exempelvis bibliotek och medborgarkontor. Det skulle innebära
            att eftersatta grupper hänvisades till öppettider och begränsad
            användartid samt en förutbestämd typ av hård- och mjukvara som
            inte ger möjlighet för den enskilde att upptäcka och experimentera
            på egen hand och därmed få ett mer naturligt förhållande till
            dator- och IT-världen.
          </p>
          <p xml:id="i-HATzxca1mBgMpfL52FdGxs">
            De digitala klyftorna mellan olika befolkningsgrupper har utjämnats
            rejält till följd av hem-pc-reformen. Och Statskontorets egen
            kartläggning visar att det fortfarande finns en betydande ojämlikhet
            i dator- och Internettillgång mellan olika grupper. Statskontoret
            drar slutsatsen att datorbranschens snabba utveckling gör att
            det kan vara ”bättre för många att vänta” på enklare och billigare
            teknologi. Man säger också att reformen innebär en risk för att
            den enskilde överinvesterar.
          </p>
          <p xml:id="i-NREkQvLHCXxXSkxMKRDENG">
            I en bransch med så snabb teknikutveckling som datorbranschen
            finns det sällan något att förlora på att redan från start investera
            i en något modernare maskin än man tänkt sig. Utvecklingen kommer
            i vilket fall som helst att göra att den inom några år bör uppgraderas.
            Dessutom är risken för överkonsumtion mindre sedan avdragsrätten
            begränsades till 10 000 kr per år.
          </p>
          <p xml:id="i-W5vJntwmbRJ1NpErYyU9Cb">
            Statskontoret betraktar de IT-politiska effekterna av ett borttaget
            hem-pc-avdrag som ”försumbara” eftersom nettoeffekten av ytterligare
            försålda hem-pc är avtagande. Det är ett perspektiv som bortser
            från datorernas kontinuerliga uppgraderingsbehov. En jämförelse
            skulle vara att argumentera för att den enskilde bilägaren aldrig
            mer behöver köpa någon bil, eftersom han redan har en.
          </p>
          <p xml:id="i-TkzVyy9sqWqdA2foaKdPqp">
            Möjligheten att ha en egen dator hemma ska inte vara endast dem
            förunnad som har goda ekonomiska möjligheter. Även om den fasta
            utrustningen har blivit betydligt bättre och betydligt billigare
            är det fortfarande alltför dyrt för väldigt många. Redan nu är
            exempelvis möjligheten att klara av IT-verktygen ett måste i grundskolan.
            Utan dator hemma kommer vissa elever att hamna på efterkälken
            redan från början.
          </p>
          <p xml:id="i-L5W4YP6mtG1Pf61rpY3www">
            Slutligen konstaterar Statskontoret att det är svårt att rikta
            stöd till vissa eftersatta grupper. Det är riktigt, men just därför
            borde ett generellt hem-pc-avdrag vara det naturliga steget för
            att utveckla hem-pc-reformen.
          </p>
          <p xml:id="i-D94NwX7on5uSAeG8MDn1Ky">
            Ett avskaffande kommer i stället att leda till att det utanförskap
            som alliansen sagt sig vilja motverka breder ut sig på ytterligare
            fronter.
          </p>
        </div>
        <div type="ipQuestion">
          <p xml:id="i-4L7w9WhrDQUoYPnGfzun6U">
            Med hänvisning till ovanstående frågar jag:
            <list rend="ordered">
              <item>
                1. Vad avser ministern att göra för alla de IT-tekniker och andra
                som blir arbetslösa när hem-pc-reformen avskaffas?
              </item>
              <item>
                2. Vad avser ministern att göra för att Sverige även i fortsättningen
                ska ligga i framkant när det gäller IT-kunskap?
              </item>
            </list>
          </p>
        </div>
      </div>
    </body>
  </text>
</TEI>
