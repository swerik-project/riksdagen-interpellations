<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0190">
  <teiHeader>
    <fileDesc>
      <titleStmt>
        <title>Mänskliga rättigheter för boende på Västbanken</title>
        <author>Ertsborn, Jan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter för boende på Västbanken till Carl Bildt (m), utrikesminister om Mänskliga rättigheter för boende på Västbanken</title>
          <idno type="rdwebb">GU10190</idno>
          <ref type="dokument_url_text">http://data.riksdagen.se/dokument/GU10190/text</ref>
          <ref type="dokument_url_html">http://data.riksdagen.se/dokument/GU10190</ref>
          <ref type="dokumentstatus_url_xml">http://data.riksdagen.se/dokumentstatus/GU10190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <persName>Jan Ertsborn</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BQRLSRAgqKx1wDk2zRnTn3" corresp="i-Nywj47pd422wBAiv8K2vPV">
          <date when="2006-12-22"/>
        </correspAction>
        <correspAction type="received" xml:id="i-Kz31hYFdTJMb7HZik3mUwN" corresp="i-AZnaWEAg22YQ3HzVMfNSHR">
          <date when="2006-12-22"/>
        </correspAction>
        <correspAction type="answered" xml:id="i-ALMe9oWMf4pTagp23qWhXf">
          <date when="2007-01-18"/>
        </correspAction>
        <correspAction type="answered" xml:id="i-52MGzK5XuWKf6JSsqxr6mF" corresp="i-AZnaWEAg22YQ3HzVMfNSHR">
          <date when="2007-01-18"/>
        </correspAction>
        <correspContext corresp="i-52MGzK5XuWKf6JSsqxr6mF">
          <ref type="record" target="prot-200607--050">Riksdagens protokoll 2006/07:50 Torsdagen den 18 januari</ref>
          <ref type="recordSection" target="unsetDivId">5 § Svar på interpellationerna 2006/07:181, 189, 190, 200 och 210 om situationen i Mellanöstern</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RYCYJhJDBcbftvbfZ5h7UT">
            Interpellation 2006/07:190 Mänskliga rättigheter för boende på
            Västbanken av Jan Ertsborn (fp) till utrikesminister Carl Bildt
            (m)
          </p>
        </div>
        <div type="ipqSubmissionInfo">
          <p xml:id="i-AcGoyRAhKdHuHAtuqq6Uvw">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JLtEFd66TbZnPE5F3BU4kF">
            Konflikten i Mellanöstern och speciellt motsättningarna mellan
            Israel och Palestina skildras regelbundet i medierna som krigiska
            våldsamheter som leder till att många personer dödas eller skadas
            allvarligt. Även om detta givetvis är högst allvarligt medför
            konflikten också många betydelsefulla och allvarliga följder för
            alla de personer som är bosatta i de berörda områdena. De mänskliga
            rättigheter som bland annat antagits av Förenta nationerna och
            Europarådet kränks dagligen.
          </p>
          <p xml:id="i-2VqTpX1wfDQygevukWjBC8">
            Det är väl känt att personer förhindras att fritt röra sig över
            områden på Västbanken, där man tidigare kunnat göra så, på grund
            av olika krav från ockupationsmaktens sida. Många exempel finns
            på att familjer skilts åt och att såväl den byggda muren som nyupprättade
            vägspärrar och olika beslut om inskränkningar i rörelsefriheten
            medfört att återförening av familjer inte kan komma till stånd.
            Det mest kända exemplet är väl hustrun som reste till sin sjuke
            far i Jordanien för fyra år sedan och därefter inte fått återvända
            till sin man och deras fyra barn. Att detta inte är ett enstaka
            exempel är omvittnat. Sannolikt är antalet splittrade familjer
            mycket stort.
          </p>
          <p xml:id="i-6taKXqnpzseKnHYzd4b7rm">
            Det förekommer också många vittnesmål om svårigheter och tidsödande
            besvärligheter för personer i behov av sjukvård eller gravida
            kvinnor som hindras att snabbt komma till det sjukhus som man
            tidigare utnyttjat. Även här är det såväl muren som olika vägspärrar
            som förhindrar eller i vart fall fördröjer färden till sjukhuset.
            Ibland medför det mycket tragiska konsekvenser.
          </p>
          <p xml:id="i-MAiGu8wenU82RBgdrPfwvY">
            Många hus och stora landområden har ockupationsmakten tvångsvis
            lagt beslag på och husen har ofta rivits. Detta har bland annat
            gjorts för att bygga muren. Den rätte ägaren till husen har förgäves
            protesterat och i de fall då man försökt gå till domstol för att
            åtminstone få ekonomisk ersättning har prövning vägrats med hänvisning
            till att det är fråga om militära ingripanden.
          </p>
          <p xml:id="i-ELsBsDN4XC6P4dUahCZ7tF">
            Även om konflikten i Mellanöstern har gigantiska proportioner
            kan nu beskrivna ingrepp i befolkningens mänskliga rättigheter
            kanske ändå vara delar som, om de påtalas av det internationella
            samfundet, har viss betydelse för alla de ansträngningar som görs
            av olika länder och internationella organ. Härvid kan säkert Sveriges
            agerande direkt eller indirekt via EU eller FN vara av betydelse.
          </p>
        </div>
        <div type="ipQuestion">
          <p xml:id="i-17d9Gr8CyJ9hDBfKBY2o6W">
            Jag vill därför ställa följande frågor till utrikesministern:
            <list rend="ordered">
              <item>
                1. Vilka åtgärder avser ministern att vidta för att främja att
                splittrade familjer på Västbanken kan återförenas?
              </item>
              <item>
                2. Vilka åtgärder avser ministern att vidta för att främja möjligheterna
                för sjuka personer eller gravida kvinnor att snabbt kunna uppsöka
                närmaste sjukhus?
              </item>
              <item>
                3. Vilka åtgärder avser ministern att vidta för att främja rätten
                till ekonomisk kompensation för ägare till hus och mark när sådan
                tas i anspråk av ockupationsmakten?
              </item>
            </list>
          </p>
        </div>
      </div>
    </body>
  </text>
</TEI>
