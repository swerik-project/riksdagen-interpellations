<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0093">
  <teiHeader>
    <fileDesc>
      <titleStmt>
        <title>Försörjningsstödet och a-kassan</title>
        <author>Olofsson, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försörjningsstödet och a-kassan till Maria Larsson (kd), statsråd om Försörjningsstödet och a-kassan</title>
          <idno type="rdwebb">GU1093</idno>
          <ref type="dokument_url_text">http://data.riksdagen.se/dokument/GU1093/text</ref>
          <ref type="dokument_url_html">http://data.riksdagen.se/dokument/GU1093</ref>
          <ref type="dokumentstatus_url_xml">http://data.riksdagen.se/dokumentstatus/GU1093</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <persName>Eva Olofsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6ETvFiUASzHsX6AXBMK7u4" corresp="i-du5LHNwBWrCH1am94GCk1">
          <date when="2006-11-24"/>
        </correspAction>
        <correspAction type="received" xml:id="i-C5v5JC8VCRZsFbt6QCibKy">
          <date when="2006-11-28"/>
        </correspAction>
        <correspAction type="received" xml:id="i-J13ZsBd7CWW7Qnm8yqQmRP" corresp="i-SKjAmNScZ7eZ3a8Xy1J8hs">
          <date when="2006-11-28"/>
        </correspAction>
        <correspAction type="answered" xml:id="i-XsUPHqqWxrcNM1tySpzHtU">
          <date when="2006-12-12"/>
        </correspAction>
        <correspAction type="answered" xml:id="i-3WGiCggaAUPmDqtf6aEJJp" corresp="i-SKjAmNScZ7eZ3a8Xy1J8hs">
          <date when="2006-12-12"/>
        </correspAction>
        <correspContext corresp="i-3WGiCggaAUPmDqtf6aEJJp">
          <ref type="record" target="prot-200607--038">Riksdagens protokoll 2006/07:38 Tisdagen den 12 december</ref>
          <ref type="recordSection" target="unsetDivId">8 § Svar på interpellation 2006/07:93 om försörjningsstödet och a-kassan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-N4ojfeThrgFYdonAEGS8Ut">
            Interpellation 2006/07:93 Försörjningsstödet och a-kassan av
            Eva Olofsson (v) till statsrådet Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-5aBTsPPVGhRbP6rb8PLhE8">
            den 24 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-91KnM8hkXZBZ2YtUVWLZ5t">
            Regeringen har som bekant föreslagit en försämring av a-kassan.
            En majoritet av dem som drabbas av de skärpta kraven för att få
            rätt till a-kassa är kvinnor som jobbar deltid @ vilka oftast
            dessutom är lågavlönade @ samt unga och invandrade personer som
            är överrepresenterade bland dem med tillfälliga anställningar.
            Kritiken mot förslaget har varit mycket hård just därför att det
            slår så orättvist.
          </p>
          <p xml:id="i-7Np4mCCbmDCRkDgoGDRjUi">
            De höjda avgifterna i a-kassan kommer även de att slå hårdast
            mot dem med deltider eller med tillfälliga jobb, eftersom det
            räcker att ha jobbat så lite som en enda dag för att tvingas betala
            upp till 300 kr mer i avgift per månad, medan den som är helt
            arbetslös ska slippa betala höjd avgift. Det blir en ren bestraffning
            av människor som är deltidsarbetslösa eller saknar fast jobb.
          </p>
          <p xml:id="i-MkTNoSThYC8CXRRjRhvDSu">
            De sänkta ersättningsnivåerna kommer att sätta press nedåt på
            de lägsta lönerna på arbetsmarknaden och riskerar att skapa en
            arbetsmarknad med löner som ingen kan leva på. Den som har a-kassa
            måste ta ett jobb med en lön som motsvarar 90 % av ersättningen.
            Med de nya ersättningsreglerna innebär det att den som tjänat
            17 000 kr på sitt förra jobb efter 300 dagars arbetslöshet måste
            acceptera ett jobb med 9 945 kr i lön.
          </p>
          <p xml:id="i-AAhem7TQ3CtDRNFEdAHS6v">
            Vänsterpartiet är mycket kritiskt till de här förslagen. En aspekt
            av detta som kommit bort lite i debatten är hur förslagen kommer
            att påverka försörjningsstödet. Om man försämrar de ekonomiska
            villkoren för de grupper som redan i dag har mycket små marginaler
            kommer det utan tvivel att leda till att flera tvingas söka försörjningsstöd
            från socialtjänsten.
          </p>
          <p xml:id="i-HMcsZQiXcmmJU2VHRgbXdQ">
            Det medför dels att staten vältrar över kostnader för arbetslösheten
            till kommunerna vilket Sveriges Kommuner och Landsting varnat
            för. Men det innebär också att flera människor tvingas in i en
            process som ofta upplevs som förnedrande. Stigmatiseringen av
            dem som inte har möjlighet att försörja sig själva genom eget
            arbete är stark i vårt samhälle och regeringens inställning i
            frågan bidrar knappast till att ändra den bilden.
          </p>
          <p xml:id="i-UGVsaQNZ3XmFstdBoNLPAw">
            Jag ser med stor oro på den här utvecklingen. Ännu mer orolig
            blir jag av att läsa i Moderaternas förra budgetmotion (2005/06:Fi240)
            att de anser att riksnormen för försörjningsstöd ska avskaffas.
            Riksnormen är en obligatorisk lägsta nivå för kommunernas försörjningsstöd
            och den är sannerligen inte satt på en för hög nivå. Riksnormen
            utgör ett yttersta skydd som garanterar att människor åtminstone
            ska få de mest grundläggande behoven tillgodosedda. Människor
            som uppbär försörjningsstöd lever alltså under mycket knappa förhållanden.
          </p>
          <p xml:id="i-Xpt6wL1ocDHd48B5JanhgN">
            Vad betyder egentligen formuleringarna i budgetpropositionen
            om att ”försörjningsstödet måste utformas på ett sådant sätt att
            det lönar sig att gå från bidrag till eget arbete”? Det måste
            väl ändå vara en signal om att man avser att sänka riksnormen?
            En sänkning av försörjningsstödet skulle också vara logisk för
            att upprätthålla ett ”respektavstånd” till a-kassan och ligga
            väl i linje med regeringens politik att försämra för dem som har
            det sämst ställt.
          </p>
        </div>
        <div type="ipQuestion">
          <p xml:id="i-YFQcGh2ijAdD4B7B77nxWg">
            Mot bakgrund av detta vill jag fråga statsrådet:
            <list rend="ordered">
              <item>
                1. Kommer statsrådet att ta initiativ till att riksnormen för
                försörjningsstöd avskaffas?
              </item>
              <item>
                2. Kommer statsrådet att verka för att riksnormen för försörjningsstöd
                sänks?
              </item>
              <item>
                3. Vilken är statsrådets avsikt med formuleringen i budgetpropositionen
                att försörjningsstödet ska utformas på ett sådant sätt att det
                lönar sig att gå från bidrag till eget arbete?
              </item>
            </list>
          </p>
        </div>
      </div>
    </body>
  </text>
</TEI>
