<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0686">
  <teiHeader>
    <fileDesc>
      <titleStmt>
        <title>Åtgärder för Östersjön</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för Östersjön till Andreas Carlgren (c), miljöminister om Åtgärder för Östersjön</title>
          <idno type="rdwebb">GU10686</idno>
          <ref type="dokument_url_text">http://data.riksdagen.se/dokument/GU10686/text</ref>
          <ref type="dokument_url_html">http://data.riksdagen.se/dokument/GU10686</ref>
          <ref type="dokumentstatus_url_xml">http://data.riksdagen.se/dokumentstatus/GU10686</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4VwD79eR5yHJA9zWCUgARD" corresp="i-CNBy5dFgNNyEozHVpAj93c">
          <date when="2007-08-27"/>
        </correspAction>
        <correspAction type="received" xml:id="i-NiiVXcRjAo7o47NxWX44DC" corresp="i-8KGHHqnCbosJuiWXSVH5vU">
          <date when="2007-08-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UnuLErdTvevM1Nu1YCxdbH">
            Interpellation 2006/07:686 Åtgärder för Östersjön av Jacob Johnson
            (v) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-NWjBcsGPFJo1LB3Qz7ZdeN">
            den 27 augusti
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UATE7CfSszHC2mYUvxZHcw">
            I augusti 2007 presenterade WWF rapporten Baltic Sea Scorecard
            med resultaten av dess granskning av hur kustländerna runt Östersjön
            lever upp till åtaganden för ett friskare Östersjön. Resultatet
            är nedslående. Flertalet av de nio bedömda staterna hade endast
            uppnått cirka hälften av vad de åtagit sig. Tyskland fick högsta
            betyg medan Sverige kom först på sjätte plats. WWF:s bedömning
            grundas på en sammanvägning av fem olika faktorer: havstransporter,
            farliga ämnen, biologisk mångfald, fiske och övergödning.
          </p>
          <p xml:id="i-9ye7kUKn9JwuLNbd6xsGpH">
            När det gäller havstransporter har Sverige visserligen tillsammans
            med Lettland den högsta bedömningen tack vare att Sverige har
            ratificerat olika standarder och regler för transporter till havs.
            Dock har Sverige ännu inte ratificerat regler för hantering av
            barlastvatten eller för kompensation till offer för farliga ämnen
            i samband med fartygsolyckor.
          </p>
          <p xml:id="i-NsKV3rBEQFLorFJq58UvdK">
            Bedömningen av de olika ländernas hantering av farliga ämnen
            grundar sig bland annat på i vilken grad länderna åtgärdat identifierade
            så kallade hot spots, det vill säga de största enskilda utsläppen
            av farliga ämnen. Sverige har enligt Helcom gjort ett åtagande
            på att åtgärda tretton sådana utsläpp men hittills bara klarat
            sju.
          </p>
          <p xml:id="i-HKgNiHaCxK4jydgcSS6gmg">
            Biologisk mångfald bedöms dels utifrån hur länderna levt upp
            till Helcoms rekommendation att bilda ett antal marina skyddsområden
            och dels efter hur stor andel av ländernas territorialhav respektive
            ekonomiska zon är skyddade som Natura 2000-områden respektive
            ingår i Emaraldnätverket. Jämförelsevis har Sverige låg andel
            totalt skyddade havsområden, endast 6 procent av territorialvattnen
            respektive 2 procent av den ekonomiska zonen är skyddat. Detta
            kan jämföras med Tysklands 37 procent respektive 46 procent.
          </p>
          <p xml:id="i-BjHy6J3pMUHNERSxG7KeZi">
            När det gäller fisket jämför WWF de olika ländernas landade torskmängder
            från det östra beståndet i Östersjön med ICES rekommendationer.
            Även om Sverige har minskat sin fångst med 84 procent från 1984
            till 2006 så får Sverige liksom övriga länder underkänt eftersom
            alla länder under åren mellan 2002 och 2006 tagit ut mer än ICES
            rekommendationer.
          </p>
          <p xml:id="i-YUqZP1NkVTHNBQeEe6khaR">
            Övergödningen är enligt de flestas bedömning det allvarligaste
            hotet mot Östersjön. På detta område får alla länder underkänt.
            Sverige får lågt betyg på grund av brister i implementeringen
            av EU:s vattendirektiv samt den låga minskningen av utsläppen
            av kväve och fosfor.
          </p>
          <p xml:id="i-5s4EBr9vSMPUudXN6Fi6vz">
            Vänsterpartiets politik
          </p>
          <p xml:id="i-UxehzqTrmY2v5YMiL6ya1g">
            Östersjön är i dag ett av EU:s största miljömässiga katastrofområden.
            Vi anser att det behövs medel för projekt som minskar belastningen,
            till exempel byggandet av reningsverk och anläggning av våtmarker,
            men också medel till testning och utveckling av projekt som aktivt
            kan bidra till att tillståndet i Östersjön påtagligt förbättras.
            Sammanlagt kommer det att behövas miljardinsatser för saneringen
            av Östersjön. Frågan om hur dessa kostnader ska fördelas mellan
            Östersjöländerna måste lyftas på EU-nivå.
          </p>
          <p xml:id="i-Pg3cKYmSB1q69ieHJrXzD2">
            För att värna den biologiska mångfalden i havsmiljön vill vi
            se ett utökat skydd i form av fler marina reservat. Runt om i
            länen pågår ett aktivt arbete med att skydda 20–30 marina områden.
            Sedan den 1 januari 2006 har Sverige totalt 12 marina naturreservat.
            Det ger goda förutsättningar för att delmålet om ytterligare 14
            marina naturreservat före utgången av 2010 som slås fast i de
            nationella miljömålen ska kunna nås. I Sveriges ekonomiska zon
            finns ännu inga naturreservat. Ett rimligt mål är att minst ett
            marint reservat på varje kust inrättas senast år 2010. Det är
            viktigt att i den kommande revideringen av de nationella miljökvalitetsmålen
            kraftigt höja ambitionen och utöka det marina skyddet.
          </p>
          <p xml:id="i-KvdPzRoHq66wQbnoHhUxCN">
            EU:s fiskepolitik måste förändras i grunden. Fiskekvoterna måste
            till skillnad från i dag baseras på vetenskapliga uppskattningar.
            Fiskestopp måste kunna införas för att värna hotade arter.
          </p>
          <p xml:id="i-8nCgGULHvYB8mwkSBf7dyr">
            Åtgärder på hemmaplan är viktiga, åtgärder inom EU likaså. Vi
            ser till skillnad från regeringen större hinder i att lämna över
            till EU att lösa problemen. När det gäller övergödningsproblematiken
            är det tydligt att EU:s nuvarande jordbrukspolitik försvårar kraftfulla
            åtgärder för att minska jordbrukets bidrag av främst kväve till
            Östersjön. Unionens politik stöder i stället en utveckling mot
            djurfabriker och industriella jordbruk vilka skapar negativa miljöeffekter
            genom ökad kemikalieanvändning, genmanipulation, övergödning av
            sjöar och hav, minskad biologisk mångfald och ökade transporter.
            Sverige bör agera för att EU:s gemensamma jordbrukspolitik reformeras
            i grunden för att i stället verka för en hållbar utveckling i
            linje med EU:s egna miljöhandlingsprogram.
          </p>
        </div>
        <div type="ipQuestion">
          <p xml:id="i-ME3CYqPZrSDHAVCN6T6Qp9">
            Jag vill mot bakgrund av ovanstående fråga miljöminister Andreas
            Carlgren:
            <list rend="ordered">
              <item>
                1. En utredning om Sveriges ratificering av IMO:s regler för
                barlastvatten pågår. Avser ministern att ta initiativ till att
                ratificera IMO:s barlastvattenkonvention?
              </item>
              <item>
                2. Vilka åtgärder avser ministern att vidta så att de återstående
                utsläppen från svenska så kallade hot spots ska få godkänd rening?
              </item>
              <item>
                3. Avser ministern – liksom Tyskland har gjort – att verka för
                ett ökat skydd av den biologiska mångfalden genom att tillsätta
                flera marina reservat?
              </item>
              <item>
                4. Vilka konkreta krav avser ministern att driva inom EU när
                det gäller den så kallade hälsoöversynen av EU:s jordbrukspolitik
                för att minska övergödningen av Östersjön?
              </item>
            </list>
          </p>
        </div>
      </div>
    </body>
  </text>
</TEI>
