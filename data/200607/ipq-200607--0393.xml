<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0393">
  <teiHeader>
    <fileDesc>
      <titleStmt>
        <title>Polishögskola till Västra Götaland och Borås</title>
        <author>Lindgren, Else-Marie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polishögskola till Västra Götaland och Borås till Beatrice Ask (m), justitieminister om Polishögskola till Västra Götaland och Borås</title>
          <idno type="rdwebb">GU10393</idno>
          <ref type="dokument_url_text">http://data.riksdagen.se/dokument/GU10393/text</ref>
          <ref type="dokument_url_html">http://data.riksdagen.se/dokument/GU10393</ref>
          <ref type="dokumentstatus_url_xml">http://data.riksdagen.se/dokumentstatus/GU10393</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4pfVnS8LNwychZJ7RaUufZ</idno>
            <persName>Else-Marie Lindgren</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WkR9XM1mMxN4Gw5Nuf5jBB" corresp="i-4pfVnS8LNwychZJ7RaUufZ">
          <date when="2007-03-08"/>
        </correspAction>
        <correspAction type="received" xml:id="i-Xevpetmy8nmGKHZGkgzdNc" corresp="i-PRHkYxGCaT2cbJpjjfnRtn">
          <date when="2007-03-12"/>
        </correspAction>
        <correspAction type="answered" xml:id="i-Dn9KaC5kDLZqK184cDtEA1" corresp="i-PRHkYxGCaT2cbJpjjfnRtn">
          <date when="2007-03-26"/>
        </correspAction>
        <correspContext corresp="i-Dn9KaC5kDLZqK184cDtEA1">
          <ref type="record" target="prot-200607--081">Riksdagens protokoll 2006/07:81 Måndagen den 26 mars</ref>
          <ref type="recordSection" target="unsetDivId">6 § Svar på interpellation 2006/07:393 om polishögskola till Västra Götaland och Borås</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JCYFHLNFE4wHx1WLAMpTjJ">
            Interpellation 2006/07:393 Polishögskola till Västra Götaland
            och Borås av Else-Marie Lindgren (kd) till justitieminister Beatrice
            Ask (m)
          </p>
        </div>
        <div type="ipqSubmissionInfo">
          <p xml:id="i-2Tb3NoJaxAGgr2oku1FHf9">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-STYQfeRGYeSLiJxrg3paWr">
            Samtidigt som regeringen i slutet av december 2006 tillsatte
            en ny utredning under ledning av länspolismästare Anders Danielsson,
            fick den förra utredaren Agneta Stark uppdraget att sammanfatta
            sitt arbete och sina slutsatser. Av hennes slutrapport till justitieminister
            Beatrice Ask framgår att Högskolan i Borås är ett mycket lämpligt
            lokaliseringsalternativ för en reformerad polisutbildning.
          </p>
          <p xml:id="i-GyVv69dvi4xN5WAqyythoz">
            Enligt Agneta Starks bedömning är det fyra högskolor som har
            presenterat tillräckligt ”genomarbetade och realistiska” planer
            för att vara fortsatt intressanta som utbildningsorter. Utöver
            Högskolan i Borås förordar Stark Karlstad universitet, Högskolan
            Dalarna samt Högskolan i Malmö.
          </p>
          <p xml:id="i-Sn4hmFrpHCiXSgu1d8MNVF">
            Utredaren Agneta Starks slutrapport är ett tungt vägande erkännande
            av det utbildningskoncept man arbetat fram vid Högskolan i Borås.
            Enligt utredaren är Högskolan i Borås ansökan ”mycket genomarbetad”
            samt att det är uppenbart att ”detta är en viktig satsning för
            högskolan”.
          </p>
          <p xml:id="i-JagnBoQQXJxvSWz5zu4Hr6">
            En polisutbildning skulle utan tvekan bli en naturlig del av
            professionslärosätet Högskolan i Borås. Om polisutbildningen,
            i enlighet med utredarens förslag, får högskolestatus men samtidigt
            behåller kopplingen till de regionala polismyndigheterna, blir
            den ett oerhört bra exempel på en professionsutbildning enligt
            den modell som Högskolan i Borås utarbetat.
          </p>
          <p xml:id="i-P8v6mHLoD8vS9MtYcTMvM7">
            Argumenten är starka för att man bland de fyra högskolor som
            rekommenderas av Stark ska välja just Borås. Stark stryker nämligen
            helt korrekt under behovet av etablerandet av en polisutbildning
            i Västra Götaland. Hon skriver i rapporten till regeringen: ”Det
            är av stort värde att en polisutbildning förläggs i landets andra
            storstadsregion och i samverkan med den näst största polismyndigheten”,
            det vill säga Göteborg.
          </p>
          <p xml:id="i-UwCmWW5wMCrFS4c5utYSRJ">
            Det är av flera skäl mycket angeläget att en polisutbildning
            förläggs just till Västra Götaland. Landets näst största polismyndighet
            måste ses som en viktig resurs vad gäller försörjningen med polislärarkapacitet
            till en ny utbildningsort. Eftersom Högskolan i Borås har presenterat
            en samlad akademisk utbildningsstruktur har lärosätet goda förutsättningar
            att svara också för det vidareutbildningsbehov som finns inom
            landets näst största polismyndighet.
          </p>
          <p xml:id="i-XKeGfUBRcg6qfdeDXZHyjw">
            I regionen finns det både ett stort behov av nyrekrytering av
            poliser och ett stort befolkningsunderlag att rekrytera från.
            Med en utbildning i Borås kommer flera personer från Västra Götaland
            och Halland att söka sig till polisen. I både Göteborg och Borås
            är andelen invandrare stor, vilket är en god utgångspunkt för
            att uppnå målen om ökad mångfald i poliskårens sammansättning.
            Västra Götalandsregionen har såväl storstads- som glesbygdsmiljöer,
            vilket ger förutsättningar för allsidigt sammansatta praktikperioder
            för studenterna. En polisutbildning i Borås skulle påtagligt förbättra
            utsikterna att värva poliser till glesbygdsområdena i Västra Götaland.
          </p>
          <p xml:id="i-Ntx6kEHAKLrCqN2RiG3BnX">
            En grundläggande utgångspunkt för arbetet med att presentera
            en polisutbildning för morgondagens behov har varit att Högskolan
            i Borås ska vara det självklara alternativet vid en lokalisering
            i Västsverige. Nu har utredaren gjort samma bedömning genom att
            Högskolan i Borås är det enda lärosätet i regionen som anses vara
            moget för att stå värd för en polisutbildning.
          </p>
          <p xml:id="i-8RwvPXXPzVCxkt4WRWRm39">
            Syftet med en polishögskola måste först och främst vara att utbilda
            bra poliser; detta övergripande mål får aldrig överskuggas. Att
            dessa poliser som färdigutbildade håller en hög närvaro i problemområden
            för att skapa förtroende är för mig en självklarhet men inte på
            något sätt ett argument för en högskolas placering.
          </p>
          <p xml:id="i-NUhakojEjyawLmhvS6dapM">
            Med anledning av ovanstående önskar jag fråga justitieministern:
          </p>
          <p xml:id="i-C7SrzugEqSHevQABRX92mN">
            Vilka åtgärder avser ministern att vidta för att verka för att
            Sveriges nya polishögskola förläggs till den högskola som har
            de bästa förutsättningarna för att erbjuda bäst utbildningsförutsättningar?
          </p>
          <p xml:id="i-CvvygEKk38msczvaHpm9jJ">
            Vilka åtgärder avser ministern att vidta för att verka för att
            Sveriges nya polishögskola förläggs till Sveriges näst största
            region?
          </p>
        </div>
      </div>
    </body>
  </text>
</TEI>
