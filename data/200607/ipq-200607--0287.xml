<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0287">
  <teiHeader>
    <fileDesc>
      <titleStmt>
        <title>Stärkt naturskydd vid gruvverksamhet</title>
        <author>Eriksson, Peter (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt naturskydd vid gruvverksamhet till Maud Olofsson (c), näringsminister om Stärkt naturskydd vid gruvverksamhet</title>
          <idno type="rdwebb">GU10287</idno>
          <ref type="dokument_url_text">http://data.riksdagen.se/dokument/GU10287/text</ref>
          <ref type="dokument_url_html">http://data.riksdagen.se/dokument/GU10287</ref>
          <ref type="dokumentstatus_url_xml">http://data.riksdagen.se/dokumentstatus/GU10287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Peter Eriksson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Pw2yBVdUQsPhgn4neUXLbx" corresp="i-9BUsH2Bn1bGihptNC5r7uq">
          <date when="2007-02-02"/>
        </correspAction>
        <correspAction type="received" xml:id="i-2NkffSj39A9LNkXwUpeLYU" corresp="i-PRFN1BS8QWUhjjGAM8w3Fj">
          <date when="2007-02-13"/>
        </correspAction>
        <correspAction type="answered" xml:id="i-SzocWxkNtwTLvh3dLkeQcc" corresp="i-PRFN1BS8QWUhjjGAM8w3Fj">
          <date when="2007-02-23"/>
        </correspAction>
        <correspContext corresp="i-SzocWxkNtwTLvh3dLkeQcc">
          <ref type="record" target="prot-200607--066">Riksdagens protokoll 2006/07:66 Fredagen den 23 februari</ref>
          <ref type="recordSection" target="unsetDivId">4 § Svar på interpellationerna 2006/07:287, 261 och 300 om stärkt naturskydd vid gruvverksamhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BizAnRS3SMyFpwPmCRZWhi">
            Interpellation 2006/07:287 Stärkt naturskydd vid gruvverksamhet
            av Peter Eriksson (mp) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-W3hc1aAuz7YLMj2sWMM6ht">
            den 2 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VUZkeLerhk9kmEsBCmKd7E">
            Vad är Sveriges naturvård värd? Frågan väcks av att Bergstaten
            nu beviljat ett företag tillstånd att prospektera efter koppar
            i Sjaunja naturreservat.
          </p>
          <p xml:id="i-WvDt55e6ny4uXeH6DhbWQg">
            Sjaunja är ett av våra allra viktigaste naturområden. Det är
            ett alldeles unikt område, ett stort, storslaget sammanhängande
            område i det närmaste orört av industrisamhället. Det är en del
            av Europas största vildmark. Där har renskötsel bedrivits i tusentals
            år. Det är ett mosaiklandskap med stor artrikedom. Där finns både
            naturskogar och lågfjäll, där finns en fantastisk våtmark som
            beskrivits som ett ”eldorado för fågellivet”.
          </p>
          <p xml:id="i-DkqKDJcHQCVv3X3m9pdVyt">
            Därför finns också Sjaunja särskilt utnämnt i miljöbalkens paragraf
            om skyddet av det obrutna fjällområdet och rennäringen. Där får
            man till exempel bara bygga om det behövs för den vetenskapliga
            forskningen, den bofasta befolkningen eller rennäringen.
          </p>
          <p xml:id="i-C5FEimE5F3MQkiGSLPSTq6">
            Sjaunja är inte bara ett naturreservat, viktigt för att värna
            naturen och kulturarvet i vårt land. Det är också synnerligen
            skyddsvärt i ett internationellt perspektiv. Det har fått internationellt
            erkännande, den kanske högsta internationella statusen det kan
            få.
          </p>
          <p xml:id="i-KfuPEfxYUuUyG87aiKvra2">
            • Sjaunja är en del av Laponia, som är med på FN:s världsarvslista
            som ett av mänsklighetens viktigaste områden, både för sina kulturella
            värden och för sina naturvärden.
          </p>
          <p xml:id="i-PF4F5582REfWricqxs55hf">
            • Sjaunja har utsetts till ett våtmarksområde av internationell
            betydelse enligt Ramsarkonventionen.
          </p>
          <p xml:id="i-MUcxtpAbWC1fNVqVfwBGdk">
            • Sjaunja utgör ett ”Important Bird Area” (viktigt fågelområde)
            av den ledande internationella fågelskyddsorganisationen Birdlife
            International.
          </p>
          <p xml:id="i-FxwH5ZRaQGu21qfTNkYCjg">
            • Sjaunja har utsetts till ett Natura 2000-område enligt EU:s
            habitatdirektiv.
          </p>
          <p xml:id="i-9LG5xfGnMEDiNTeuC2PW1Z">
            • Sjaunja har utsetts till ett så kallat SPA-område, (Specially
            Protected Area) enligt EU:s fågeldirektiv.
          </p>
          <p xml:id="i-AyMqfUuZkm5X8mqcVTiFBW">
            Det är uppenbart olämpligt att hålla på med gruvverksamhet där.
            Det är inte heller bra att utöka flygtrafiken i området, med tanke
            på dess betydelse för ett fågelliv ovant vid mänskliga störningar.
          </p>
          <p xml:id="i-H8qVJ5SuwWhC33wNVMvjiz">
            Länsstyrelsen har påpekat allt detta för Bergsstaten, den myndighet
            som ger tillstånd att leta malm enligt minerallagen. Samebyar
            berättar om att undersökningarna kan störa renskötseln och motsätter
            sig att undersökningstillstånd beviljas.
          </p>
          <p xml:id="i-6KDw7FBWRMiTJ1eR73Jopb">
            Ändå har Bergsstaten strax före jul beviljat tillstånd att leta
            koppar på ett område som omfattar över 600 hektar. Med tillståndet
            följer automatiskt också tillstånd att prospektera efter en rad
            andra mineraler, inklusive uran. Tillståndet kan inte överklagas
            av till exempel de stora miljöorganisationerna.
          </p>
          <p xml:id="i-UFFDJW4vL3JQfbVqMsRy4S">
            Visserligen måste länsstyrelsen ge tillstånd till vissa konkreta
            åtgärder som ska göras inom ramen för undersökningarna. Men Bergsstatens
            beslut kan påverka länsstyrelsens bedömning. Om det å andra sidan
            visar sig att länsstyrelsen nekar bolaget tillstånd att göra saker
            som behövs för att bedriva sina undersökningar, för att de till
            exempel stör miljövärdena, har företaget lockats att investera
            tid och pengar i onödan.
          </p>
          <p xml:id="i-KmPFCnvDRUeD7fJtKkzXrX">
            Beviljande av tillståndet har väckt oro som i sin tur väckt protester.
            Områdets internationellt betydelsefulla naturvärden drar till
            sig internationell uppmärksamhet på det som händer där. Gruvverksamhet
            i Sjaunja riskerar att undergräva Sveriges rykte som föregångsland
            på miljöområdet. Så har Internationella naturvårdsunionen, som
            är ansvarig för urvalet av naturarv till FN:s världsarvslista,
            börjat intressera sig för fallet.
          </p>
          <p xml:id="i-SZMfS3Fxe321k8cZFTtGDY">
            Näringsminister Maud Olofsson har i två debatter i riksdagen
            under hösten kritiserat sina företrädare för att tillstånd för
            miljömässigt tvivelaktig mineralprospektering beviljats. Det är
            Näringsdepartementet som ansvarar för Bergsstaten. Centern stod
            också bakom den senaste ändringen av minerallagen, tillsammans
            med Vänsterpartiet och Socialdemokraterna. Miljöpartiets förslag
            om att stärka naturvårdsintresset denna gång avslogs.
          </p>
          <p xml:id="i-GZ9fUgwmUPbrAd2LjVrKZB">
            När ett tillstånd beviljas för att leta mineral i ett område
            som Sjaunja är det något fel. Antingen på lagen eller på myndigheternas
            tillämpning av lagen.
          </p>
        </div>
        <div type="ipQuestion">
          <p xml:id="i-JNWH8BYqj44EPMAgZyED4D">
            Mot den bakgrunden vill jag fråga näringsministern:
            <list rend="ordered">
              <item>
                1. Vad avser ministern att göra för att förhindra ny gruvverksamhet
                i våra allra mest skyddsvärda naturområden?
              </item>
              <item>
                2. Vad avser ministern att göra för att stärka skyddet för miljöintresset
                i minerallagen?
              </item>
              <item>
                3. Vad avser ministern att göra för att öka miljöhänsyn vid myndigheternas
                tillämpning av minerallagen, särskilt för de mest skyddsvärda
                områden som Natura 2000-områden och världsarvsområden?
              </item>
              <item>
                4. Vad avser ministern att göra för att öka miljöhänsyn redan
                vid beviljandet av prospekteringstillstånd?
              </item>
            </list>
          </p>
        </div>
      </div>
    </body>
  </text>
</TEI>
