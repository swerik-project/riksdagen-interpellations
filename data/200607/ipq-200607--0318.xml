<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0318">
  <teiHeader>
    <fileDesc>
      <titleStmt>
        <title>Köttkonsumtionens miljöpåverkan</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Köttkonsumtionens miljöpåverkan till Eskil Erlandsson (c), jordbruksminister om Köttkonsumtionens miljöpåverkan</title>
          <idno type="rdwebb">GU10318</idno>
          <ref type="dokument_url_text">http://data.riksdagen.se/dokument/GU10318/text</ref>
          <ref type="dokument_url_html">http://data.riksdagen.se/dokument/GU10318</ref>
          <ref type="dokumentstatus_url_xml">http://data.riksdagen.se/dokumentstatus/GU10318</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E3D37VhJWHsvt3z6eSAxT7" corresp="i-CNBy5dFgNNyEozHVpAj93c">
          <date when="2007-02-16"/>
        </correspAction>
        <correspAction type="received" xml:id="i-HfbXVjTkhRNbnLfVCdtwvD">
          <date when="2007-02-16"/>
        </correspAction>
        <correspAction type="received" xml:id="i-RNPyoAp38UTErNyqs9pN2B" corresp="i-B471TcSCwHNHrNRk1EdJek">
          <date when="2007-02-16"/>
        </correspAction>
        <correspAction type="answered" xml:id="i-KwnseR1s9MiP5p5mnABR8W">
          <date when="2007-02-26"/>
        </correspAction>
        <correspAction type="answered" xml:id="i-CiV749bENU3McuxzUApG6s" corresp="i-B471TcSCwHNHrNRk1EdJek">
          <date when="2007-02-26"/>
        </correspAction>
        <correspContext corresp="i-CiV749bENU3McuxzUApG6s">
          <ref type="record" target="prot-200607--067">Riksdagens protokoll 2006/07:67 Måndagen den 26 februari</ref>
          <ref type="recordSection" target="unsetDivId">4 § Svar på interpellation 2006/07:318 om köttkonsumtionens miljöpåverkan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5edimb4wSLk4RrChcg8LJL">
            Interpellation 2006/07:318 Köttkonsumtionens miljöpåverkan av
            Jacob Johnson (v) till jordbruksminister Eskil Erlandsson (c)
          </p>
        </div>
        <div type="ipqSubmissionInfo">
          <p xml:id="i-piyiiSY98WuquihhMuKrx">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TAxzBLctCGUnpSmrLKBiMu">
            Enligt en ny rapport av FN:s livsmedelsorgan FAO (Livestock’s
            Long Shadow – Environmental Issues and Options, 2006) är boskapssektorn
            en av världens största miljöbovar. Boskapssektorn står bakom hela
            18 procent av de globala utsläppen av växthusgaser som i sin tur
            orsakar klimatförändringar. Det är mer än transporterna ger upphov
            till. Utsläppen uppkommer när skog huggs ned till att bli betesmark
            vilket leder till utsläpp av koldioxid som tidigare var bunden
            som kol i skogens träd. Boskapsdjurens matsmältning och gödsel
            ger också upphov till utsläpp av de kraftfulla växthusgaserna
            metan och lustgas. Produktionen och transporterna av boskap, foder
            och kött orsakar också en betydande mängd utsläpp.
          </p>
          <p xml:id="i-MAqzYQ1h6V1avXH5nVGbXt">
            Enligt FAO:s rapport kan boskapssektorn vara en av de största
            orsakerna till förlusten av biologisk mångfald då den nyttjar
            30 procent av jordens landyta och 70 procent av all jordbruksmark
            i världen. Boskapssektorn anses dessutom ligga bakom skogsskövlingen.
            Hela 70 procent av den tidigare skogsmarken i Latinamerika har
            omvandlats till betesmark. Regnskog skövlas även för odling av
            djurfoder som sedan exporteras till exempelvis EU:s köttproduktion.
          </p>
          <p xml:id="i-FcdTxARMHnneKGDpbPVFXi">
            Stora delar av världen lider av vattenbrist. Samtidigt överutnyttjar
            livsmedelsproduktionen vatten. Enligt FAO står boskapssektorn
            bakom en stor del av det ökade användandet av vatten och nyttjar
            över 8 procent av världens vattenresurser. Köttproduktion förbrukar
            mycket mer vatten än produktion av vegetabilier. För att producera
            ett kilo vegetabilier krävs mellan 400 och 3 000 liter vatten,
            medan kycklingkött kräver 6 000 liter och nötkött 15 000 liter
            eller mer (Stockholm International Water Institute, More Nutrition
            Per Drop, 2004). För att hushålla med vattnet borde vi alltså
            äta mer vegetabilier och mindre kött.
          </p>
          <p xml:id="i-5x8NdsqmPZhVZerdvTnqRq">
            Animaliska produkter kräver dessutom mycket mer energiåtgång
            än vegetabilier. Det går åt ca fyra och ett halvt kilo vegetabilier
            för att producera ett kilo fläskkött och nio kilo vegetabilier
            för att producera ett kilo nötkött. I västvärlden konsumerar vi
            flera gånger mer vegetabilier än vad man gör i de fattiga länderna
            och den främsta orsaken till detta är att den största delen av
            våra vegetabilier används till foder för djuruppfödning. I Sverige
            går så mycket som två tredjedelar av spannmålsproduktionen till
            foder. Globalt är det cirka en tredjedel som används som djurfoder.
            Samtidigt lider miljoner människor av hunger.
          </p>
          <p xml:id="i-DduGpSUhkcsP94k3D1AyKb">
            Vi ställer oss mot bakgrund av dessa uppgifter starkt kritiska
            till att fortsätta att låta stora delar av vår spannmål och vårt
            vatten nyttjas av boskap. Det är enligt vår mening inte rimligt
            att den storskaliga boskapsuppfödningen bokstavligen tar livsnödvändiga
            resurser från människor och dessutom orsakar allvarliga miljöproblem.
            Det är uppenbarligen inte bara energimarknaden och trafiksektorn
            som måste energieffektiviseras utan även vår kosthållning. En
            ökad vegetarisk kost skulle innebära såväl ett mer effektivt resursutnyttjande
            som mindre miljöpåverkan.
          </p>
          <p xml:id="i-4zrTnBxtXx5sp8rcE51Ap2">
            Dessvärre konsumeras mer kött- och mejeriprodukter för varje
            år som går, vilket ökar boskapssektorns påfrestning på miljön.
            Den globala köttproduktionen beräknas enligt FAO komma att mer
            än fördubblas från 229 miljoner ton 1999–2001 till 465 miljoner
            ton år 2050. Mjölkproduktionen bedöms också fördubblas från 580
            till 1 043 miljoner ton. Detta är en oroväckande utveckling i
            fel riktning med oacceptabla miljökonsekvenser.
          </p>
          <p xml:id="i-Pr8vHr4uLPqsvjgfLwBrya">
            FAO understryker att det är mycket viktigt att ta krafttag mot
            boskapssektorns miljöpåverkan och ett sätt att göra det är att
            se till att priset på livsmedel avspeglar de miljömässiga kostnaderna.
            Vi föreslår att det införs en miljöavgift på de vegetabilier som
            används till djuruppfödning. Vegetabilier för direktkonsumtion
            skulle då bli billigare, medan köttet får kosta mer genom att
            fodret blir dyrare. Även andra ekonomiska styrmedel kan vara möjliga,
            exempelvis miljöbonus till vegetabilisk produktion. Att minska
            EU:s jordbrukssubventioner, där stora delar går till foderproduktion
            och djur- och slakttransporter, skulle vara en effektiv åtgärd.
            Köttet skulle sannolikt bli dyrare och därmed skulle köttkonsumtionsökningen
            hejdas. Slutligen anser vi att det bör tas fram ett samlat nationellt
            program för minskad köttkonsumtion.
          </p>
        </div>
        <div type="ipQuestion">
          <p xml:id="i-T2WZKKXgaRGk4ckEEgryjU">
            Jag vill fråga jordbruksministern:
            <list rend="ordered">
              <item>
                1. Vad avser jordbruksministern att göra för att minska boskapssektorns
                miljöpåverkan i Sverige och globalt?
              </item>
              <item>
                2. Vad avser jordbruksministern att göra för att minska köttkonsumtionen
                i Sverige?
              </item>
            </list>
          </p>
        </div>
      </div>
    </body>
  </text>
</TEI>
