<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0645">
  <teiHeader>
    <fileDesc>
      <titleStmt>
        <title>Nationella och internationella åtgärder på grund av ökad oljetankertrafik i Östersjön</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella och internationella åtgärder på grund av ökad oljetankertrafik i Östersjön till Fredrik Reinfeldt (m), statsminister om Nationella och internationella åtgärder på grund av ökad oljetankertrafik i Östersjön</title>
          <idno type="rdwebb">GU10645</idno>
          <ref type="dokument_url_text">http://data.riksdagen.se/dokument/GU10645/text</ref>
          <ref type="dokument_url_html">http://data.riksdagen.se/dokument/GU10645</ref>
          <ref type="dokumentstatus_url_xml">http://data.riksdagen.se/dokumentstatus/GU10645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QdXU3v33Rdsk5UYweEogCf" corresp="i-Ry3pP9VZKrW87Vcxq73jQG">
          <date when="2007-08-03"/>
        </correspAction>
        <correspAction type="received" xml:id="i-BfE5RqAJU5N6nRpuxVfoHq" corresp="i-XgRZtFgzPDL7KcwsDvGVej">
          <date when="2007-08-16"/>
        </correspAction>
        <correspAction type="answered" xml:id="i-PaFR5txVuth8GvahRGt8z1" corresp="i-J74sVAjCTSxzD8rbnxRRA">
          <date when="2007-08-23"/>
        </correspAction>
        <correspContext corresp="i-PaFR5txVuth8GvahRGt8z1">
          <ref type="record" target="prot-200607--133">Riksdagens protokoll 2006/07:133 Torsdagen den 23 augusti</ref>
          <ref type="recordSection" target="unsetDivId">12 § Svar på interpellation 2006/07:645 om nationella och internationella åtgärder på grund av ökad oljetankertrafik i Östersjön</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3dET4wWBBkn5p8ooTW8kUc">
            Interpellation 2006/07:645 Nationella och internationella åtgärder
            på grund av ökad oljetankertrafik i Östersjön av Carl B Hamilton
            (fp) till statsminister Fredrik Reinfeldt (m)
          </p>
        </div>
        <div type="ipqSubmissionInfo">
          <p xml:id="i-8id7DezDLFRhNuqjApsnbF">
            den 3 augusti
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W6DKfoMj1J2v5tyM8V8eQm">
            &lt;![if !supportEmptyParas]&gt; &lt;![endif]&gt;
          </p>
          <p xml:id="i-9WcPSQrDHaJk8j3hJ61i1E">
            Eftersom ämnet spänner över flera departements ansvarsområden
            ställer jag interpellationen till statsministern.
          </p>
          <p xml:id="i-W9d4HzrXFnudSSdjpokMQY">
            Bakgrund – Detta är beslutat
          </p>
          <p xml:id="i-L3Jr1mjPsXt383yoM9Qad7">
            Den ryska regeringen fattade den 21 maj 2007 ett beslut som får
            viktiga konsekvenser för Östersjön och Sverige. Rysslands behov
            av att exportera olja genom Östersjön skulle genom beslutet kraftigt
            öka redan om 18 månader. Exportökningen ska ske genom att fler
            och väsentligt större oljetankrar än i dag går från det inre av
            Finska viken, öster om Gotland till södra Östersjön genom Bornholmsgattet
            och Stora Bält, eller till en hamn i Östersjön.
          </p>
          <p xml:id="i-4XCPcekb7NrH2JUT8aGGSS">
            Transneft – Rysslands oljepipelinemonopol – har fått tillstånd
            av ryska regeringen att bygga en ledning för transport av en miljon
            fat olja per dag från en ort i det inre av Ryssland, Unecha, till
            oljehamnen Primorsk i Finska viken. Det innebär att oljehamnens
            exportkapacitet ökar med 66 procent, från 1,5 till 2,5 miljoner
            fat per dag, det vill säga med två tredjedelar (Financial Times
            den 22 maj 2007). Ökningen blir enligt EastWeek 45–50 miljoner
            ton per år, eller från 74,5 miljoner ton per år till 120 miljoner
            ton per år, eller enligt denna källa ca 60 procent (den 23 maj
            2007).
          </p>
          <p xml:id="i-HKTvmej7gcEDb8rkYnDzUj">
            Enligt den polska tankesmedjan Centre for Eastern Studies veckotidskrift
            EastWeek är Rysslands avsikt att upphöra med oljetransport i ledning
            genom Vitryssland och Polen, det vill säga det finns risk för
            ytterligare ökning av tankertrafiken (”unofficial statements by
            Russian politicians [claim] that Moscow’s intention is to completely
            discontinue the transit of oil via Belarus (and consequently via
            Poland)”). Detta är osäkert, men om oljan som i dag transporteras
            genom den existerande oljeledningen genom Vitryssland och Polen
            (oegentligt benämnd Vänskap) i framtiden helt skulle ersättas
            av ökad fartygstrafik från Primorsk innebär det en exportökning
            med ytterligare 80 miljoner ton per år, det vill säga på sikt
            en ökning från dagens 74,5 miljoner ton till ca 200 miljoner ton
            olja per år, eller en ökning med ca 170 procent av oljeexporten
            och fartygsfrakterna genom Östersjön!
          </p>
          <p xml:id="i-KqC9cZuVgeemTFwhb5k2c1">
            Om en avgränsning görs till det redan fattade beslutet om den
            omedelbara framtiden och trafikökningen kan som jämförelse nämnas
            att Sveriges förbrukning är 0,3 miljoner fat per dag, Danmarks
            0,2 och Tysklands 2,6. Enbart ökningen i fartygstransporterad
            rysk olja genom Östersjön skulle alltså om ca 18 månader kunna
            bli ca 40 procent av Tysklands förbrukning, eller drygt tre gånger
            Sveriges.
          </p>
          <p xml:id="i-HvsiKeQuUwpgMUTzsLHQGu">
            Den totala exporterade volymen efter det att pipelinen Unecha–Primorsk
            byggts färdig – inklusive dagens exportkapacitet från Primorsk
            – blir ungefär lika stor som Tysklands hela årsförbrukning eller
            drygt åtta gånger Sveriges.
          </p>
          <p xml:id="i-NMiX8CkJEPUNreUopZkuiJ">
            Det svenska rederiet Stena Line är djupt involverat i den ökade
            ryska oljeexporten och står i begrepp att investera 6 miljarder
            kronor i sex nya jättetankrar. ”De [här fartygen] är helt skräddarsydda
            för Östersjön. Den avgörande skillnaden, som gör de här väldigt
            dyra fartygen så attraktiva, är att de är så breda. Det begränsade
            djupgåendet i Stora Bält på 15 meter gör att de största tankfartygen
            som i dag trafikerar Östersjön normalt ligger kring 110 000 ton.
            Genom att [den nya fartygstypen] Baltic-Maxen är mycket bredare
            än konventionella [tank]fartyg [i Östersjön] kan vi ta dubbelt
            så mycket last på samma djupgående, vilket förstås innebär avsevärda
            skalfördelar, säger Ulf Ryder [vd för Stena Bulk]. Vår partner,
            ryska statens rederi Sovcomflot, har bett oss att forcera planerna
            och beställa redan nu. Anledningen är att de vill undvika den
            överhängande risken för köer och bristande kapacitet eftersom
            oljeexporten från Primorsk är på väg att fördubblas ännu en gång,
            säger Ulf Ryder.” (Dagens Industri den 11 juni 2007)
          </p>
          <p xml:id="i-8qob6q9K5cBLZ9R5b2PYhk">
            Stenachefen Ulf Ryder säger sig vara medveten om att Stenas investerings-
            och oljetransportplaner kan bli omstridda. En Baltic-Max-tanker
            är med sina 267 000 ton en jätte och ett totalhaveri skulle kunna
            innebära en miljökatastrof i den redan hårt nedsmutsade Östersjön.
          </p>
          <p xml:id="i-W3GjcGsRu2h4RTfR2cxtg8">
            Ett klart uttalat syfte för Ryssland med den nya oljepipelinen
            är att undvika beroende av export genom Vitryssland, Polen, Lettland
            och Litauen. Redan har Ryssland avbrutit sin oljehandel med Lettland
            (sedan 2003) och Litauen (sedan tio månader). Det kan inte helt
            uteslutas att det ryska beslutet är del i ett förhandlingsspel
            främst ägnat att sätta press på Vitryssland och EU-länderna Polen,
            Litauen och Lettland. Vitryssland kan kanske förmås att ta lägre
            transitavgifter för existerande olje- och gasledningar, men framför
            allt kanske den ryska statsägda energiindustrin vill förmå Vitryssland
            att ge efter så mycket rygg att Transneft i slutändan inte behöver
            bygga Primorskledningen utan i stället med en mer undergiven vitrysk
            motpart kan utvidga och tjäna mer pengar på nya ledningar genom
            Vitryssland.
          </p>
          <p xml:id="i-9QUG3TCCPJ967XyGrbTf9a">
            Gentemot EU driver Ryssland en traditionell och tydlig söndra-och-härska-taktik.
            I detta fall kan en kil drivas mellan de oljeimporterande länderna
            i Västeuropa och transitländerna Polen, Lettland och Litauen.
          </p>
          <p xml:id="i-966kGZYXWGVaA4gAt7RNs4">
            Sverige
          </p>
          <p xml:id="i-XUNjD5j9SuCQ9KWUKmiwV4">
            Sverige har inget intresse av fler och större oljetankrar i Östersjön.
            Vårt nationella intresse är entydigt det rakt motsatta.
          </p>
          <p xml:id="i-DV6XfBsZ7RL2Ssey42EYab">
            Det ligger i Sveriges intresse att förmå transitländerna att
            acceptera oljeledningar över land och sina territorier och inte
            ta ut så höga transitavgifter för ledningar att den lösningen
            blir kommersiellt olönsam för Ryssland. Det gäller sannolikt i
            praktiken den polska regeringen och ledningar genom Polen.
          </p>
          <p xml:id="i-LFAsvU9WD4TNBZ2fhzJ2C6">
            Den svenska regeringen bör därför – enligt min mening – tillsammans
            med bland annat Finland och Estland genomföra en bred diplomatisk
            offensiv i de berörda huvudstäderna, förklara våra intressen och
            söka förmå framför allt Polen och Ryssland att agera strikt affärsmässigt
            och miljömässigt klokt.
          </p>
          <p xml:id="i-5HxTtFmesxt22ThSR71Cgp">
            Regering och myndigheter i Sverige bör vidare planera för ökade
            insatser för övervakning och navigationskontroll till sjöss och
            från luften av tankfartygstrafiken i Östersjön för att kunna hantera
            den ökade risken med ökade transporter. Katastrofberedskapen,
            iordningställande av nödhamnar och mer utvecklade samarbetsrutiner
            och övningar vid olyckor med oljeutsläpp måste ytterligare sannolikt
            både förbättras och byggas ut.
          </p>
          <p xml:id="i-3zUp79XgjJ8GE5qoAnKgr6">
            Källor
          </p>
          <p xml:id="i-TzLdYLxbvp4oHZu3NFJYaC">
            En komprimerad version av texten ovan publicerade jag i Svenska
            Dagbladet den 24 maj 2007, delvis baserad på en artikel i Financial
            Times den 22 maj 2007. Texten ovan innehåller dessutom information
            från EastWeek, ett nyhetsbrev utgivet av Centre for Eastern Studies
            i Warszawa, som kan läsas på http://osw.waw.pl, samt Dagens Industri
            den 11 juni 2007.
          </p>
          <p xml:id="i-E2RMfcCCKjSgYtrTnGoqaS">
            Frågor:
          </p>
          <p xml:id="i-8bV4wonDniapcH7u5NtF76">
            Mot bakgrund av problembeskrivningen ovan, vilka åtgärder i internationella
            sammanhang avser statsministern att vidta?
          </p>
          <p xml:id="i-MuLCA4wGXgfm9vV82TFgkd">
            Mot bakgrund av problembeskrivningen ovan, vilka nationella åtgärder
            avser statsministern att vidta?
          </p>
        </div>
      </div>
    </body>
  </text>
</TEI>
