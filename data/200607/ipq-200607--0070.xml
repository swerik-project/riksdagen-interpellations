<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0070">
  <teiHeader>
    <fileDesc>
      <titleStmt>
        <title>Arvet från forntiden</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arvet från forntiden till Lena Adelsohn Liljeroth (m), statsråd om Arvet från forntiden</title>
          <idno type="rdwebb">GU1070</idno>
          <ref type="dokument_url_text">http://data.riksdagen.se/dokument/GU1070/text</ref>
          <ref type="dokument_url_html">http://data.riksdagen.se/dokument/GU1070</ref>
          <ref type="dokumentstatus_url_xml">http://data.riksdagen.se/dokumentstatus/GU1070</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Bde1PmeWQrtNfRg29T8MGK" corresp="i-nX9ipUS8FhkbQHkWWytwf">
          <date when="2006-11-14"/>
        </correspAction>
        <correspAction type="received" xml:id="i-P3iNF9ZL2i75DgC3gGHjxH" corresp="i-TGAeNgQV9rZoovTn5C8JAd">
          <date when="2006-11-14"/>
        </correspAction>
        <correspAction type="answered" xml:id="i-7qunz9gCjkFN5qLvsYuhKx">
          <date when="2006-11-24"/>
        </correspAction>
        <correspAction type="answered" xml:id="i-S6MbjPw2xG68cYqe5mpxf7" corresp="i-TGAeNgQV9rZoovTn5C8JAd">
          <date when="2006-11-24"/>
        </correspAction>
        <correspContext corresp="i-S6MbjPw2xG68cYqe5mpxf7">
          <ref type="record" target="prot-200607--027">Riksdagens protokoll 2006/07:27 Fredagen den 24 november</ref>
          <ref type="recordSection" target="unsetDivId">3 § Svar på interpellation 2006/07:70 om arvet från forntiden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JErSKmSWtvAu6LL46ZcWqm">
            Interpellation 2006/07:70 Arvet från forntiden av Ulf Nilsson
            (fp) till statsrådet Lena Adelsohn Liljeroth (m)
          </p>
        </div>
        <div type="ipqSubmissionInfo">
          <p xml:id="i-G7BDy36pEuopDGtDU1dBM1">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wp4yQAzLsyjYYENT5N5iX8">
            Södra Sverige är rikt på fornfynd. De kända Uppåkrautgrävningarna
            har delvis ändrat bilden av vår tidiga historia, och ständigt
            sker nya upptäckter av arkeologiskt intressanta fynd i Skåne.
            Det är därför beklagligt att hela verksamheten med att ta hand
            om det skånska arkeologiska kulturarvet nu riskerar att avstanna.
          </p>
          <p xml:id="i-Sspdhag6PdJa5JRGMTgF3a">
            Historiska museet i Lund har i snart hundra år tagit ansvar för
            omhändertagande av arkeologiska fynd, kyrklig konst och mynt från
            Skåne. Här finns nu den näst största samlingen av fornfynd i Sverige
            och norra Europas största samling av medeltida kyrkoskulpturer.
            Museets arbete med fornfynd sker på samma sätt som vid Statens
            historiska museer och de regionala museer som tar ansvar för fyndomhändertagande.
          </p>
          <p xml:id="i-UDMJyYVVF9t6fRXgSTL3Ed">
            Det senaste året har museets utåtriktade verksamhet genomgått
            en dynamisk utveckling och är på väg att bli en stor tillgång
            för historiskt intresserad allmänhet och turister i Lund. Lunds
            universitet har i budgeten säkrat en grundtrygghet för museet,
            och därmed har också antalet sponsorer ökat kraftigt. Däremot
            saknas tillräckliga medel för att fortsätta omhändertagandet av
            fornfynd.
          </p>
          <p xml:id="i-7DqFEJDCHPLDAsRXwdppac">
            I motsats till regionala museer är Lunds historiska museum ett
            universitetsmuseum. Detta innebär att verksamheten ska finansieras
            av universitetets budget. Man får inte tillgång till det statliga
            stöd för fyndomhändertagande som kan komma regionala museer till
            del, förutom ett mindre bidrag från Riksantikvarieämbetet.
          </p>
          <p xml:id="i-XBJTesDY96u2MgN3ZTeBhc">
            Museet har i dag tre huvuduppgifter: a) att medverka i forskning
            och utbildning, b) att visa samlingar för allmänheten c) att vårda
            och förvara fornfynd. Det senare uppdraget innebär ansvar för
            lokaler, konservering, systematisering med mera. Resurserna till
            museet står inte i proportion till dessa tre omfattande huvuduppgifter.
          </p>
          <p xml:id="i-K3ikUz7sLEG1GoQ7QtKjes">
            Nu har en situation uppkommit, där museet inte längre har utrymme
            att ta emot flera fynd. Kostnader för nya lokaler ryms inte inom
            budget. Omhändertagandet av fornfynd från Skåne kan därför komma
            att upphöra våren 2007. Ett alternativ är naturligtvis att något
            annat skånskt museum får detta uppdrag, men i så fall måste även
            detta finansieras med höga investeringskostnader, och vinsten
            av nära samarbete med universitetsmiljön och arkeologiska institutionen
            går förlorad. Ett annat alternativ är att för höga kostnader transportera
            skånska fynd till Stockholm, något som förefaller orealistiskt
            och oförenligt med den allmänt omfattade åsikten att regionala
            fornfynd i stor utsträckning ska finnas tillgängliga i regionen.
          </p>
          <p xml:id="i-ML5g4dA3KmbSstmJdnJUXS">
            Problemet för Lunds historiska museum är att dess verksamhet
            egentligen ryms inom två statliga budgetområden, utbildnings-
            respektive kulturbudgeten, men i dag endast finansieras via utbildningsbudgeten.
            Enligt min mening borde man nu överväga att dela ansvaret för
            museet, så att vården av fornfynd blir en angelägenhet för kulturministern.
          </p>
          <p xml:id="i-27RvksrnYFcvzeXH1j1mtz">
            En institution som har Sveriges näst största arkeologiska samling
            är inte bara av lokalt intresse. Därför menar jag att det behövs
            en utredning för att se över hur Lunds universitets historiska
            museum ska få förutsättningar att fortsätta med sin uppgift att
            omhänderta fornfynd.
          </p>
          <p xml:id="i-9JhsL9Hf1U9Ldkdo8AHhSi">
            Med anledning av ovanstående vill jag fråga:
          </p>
          <p xml:id="i-TMwWm7F1BryeyF3hjBWPpS">
            Vilka åtgärder avser statsrådet att vidta för att underlätta
            omhändertagande och vård av skånska fornfynd?
          </p>
        </div>
      </div>
    </body>
  </text>
</TEI>
