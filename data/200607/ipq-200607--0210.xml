<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0210">
  <teiHeader>
    <fileDesc>
      <titleStmt>
        <title>Isoleringen av den palestinska myndigheten</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Isoleringen av den palestinska myndigheten till Carl Bildt (m), utrikesminister om Isoleringen av den palestinska myndigheten</title>
          <idno type="rdwebb">GU10210</idno>
          <ref type="dokument_url_text">http://data.riksdagen.se/dokument/GU10210/text</ref>
          <ref type="dokument_url_html">http://data.riksdagen.se/dokument/GU10210</ref>
          <ref type="dokumentstatus_url_xml">http://data.riksdagen.se/dokumentstatus/GU10210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KpjRoetmB5QeEoQ4xWvVhS" corresp="i-K3yJ7rruozYUK99nj91ffc">
          <date when="2007-01-10"/>
        </correspAction>
        <correspAction type="received" xml:id="i-JkmfnM6RnhEoEzrH3RXdvy" corresp="i-AZnaWEAg22YQ3HzVMfNSHR">
          <date when="2007-01-16"/>
        </correspAction>
        <correspAction type="answered" xml:id="i-4m2bhDPFvzsLKun7Dz9wKC" corresp="i-AZnaWEAg22YQ3HzVMfNSHR">
          <date when="2007-01-18"/>
        </correspAction>
        <correspContext corresp="i-4m2bhDPFvzsLKun7Dz9wKC">
          <ref type="record" target="prot-200607--050">Riksdagens protokoll 2006/07:50 Torsdagen den 18 januari</ref>
          <ref type="recordSection" target="unsetDivId">5 § Svar på interpellationerna 2006/07:181, 189, 190, 200 och 210 om situationen i Mellanöstern</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6tUMs3Ncjd2tZuESSFZ5B2">
            Interpellation 2006/07:210 Isoleringen av den palestinska myndigheten
            av Hans Linde (v) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-6n2xPSG82Y1AyzYwRQ4Mmg">
            den 10 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XV2kdkWCjToVQ4B6w59o5G">
            I januari 2006 vann Hamas parlamentsvalen på de ockuperade palestinska
            områdena. Valet uppfyllde alla krav för att kunna klassas som
            ett demokratiskt val. Internationella valobservatörer menade att
            valet var det friaste valet som hållits i Mellanöstern. Utrikesministern
            själv menade att valet höll svensk standard. Omvärldens svar på
            det palestinska folkets val var att bojkotta de palestinska myndigheterna
            och isolera den nya regeringen. Sverige valde att bryta med en
            lång tradition i svensk utrikespolitik, att alltid söka dialog
            med alla parter i en konflikt.
          </p>
          <p xml:id="i-xL5CWKG6hEPr3azcpi8KS">
            Den så kallade kvartetten har ställt tre krav på Hamas för att
            bojkotten ska hävas; att man upphör med våldsamheter, att man
            erkänner staten Israel och att man respekterar ingångna avtal.
            Liknande ultimativa krav ställs samtidigt ej på Israel, trots
            att landet gjort sig skyldigt till omfattande övervåld mot civila.
            Israel erkänner inte heller en palestinsk stat och man respekterar
            inte ingångna avtal, till exempel har bosättarpolitiken snarare
            accelererat, i strid mot den så kallade färdplanen.
          </p>
          <p xml:id="i-9BeK5VA8KafsxtC6HtzkNG">
            Politiskt är det svårt att se bojkotten som något annat än ett
            misslyckande. Hamas har inte godtagit något av de krav som man
            ställt och möjligheterna att genom förhandlingar få Hamas att
            till exempel erkänna staten Israel har stängts. Det är i dag omöjligt
            att kunna föra dialog med en av konfliktens mest centrala aktörer,
            trots att Hamas sökt kontakt med omvärlden och eftersträvar dialog.
            De moderata krafterna inom det heterogena Hamas har knappast stärkts,
            snarast tvärtom.
          </p>
          <p xml:id="i-LnrqPYbQio1F1C9WNFmNtG">
            Förutsättningarna för en demokratisering i Mellanöstern har snarast
            försämrats eftersom många uppfattar demokrati som något västvärlden
            bara är intresserad av så länge det tjänar dess intressen. Men
            än allvarligare är att USA och Europa genom sin bojkott av regeringen
            och öppna stöd för president Abbas underblåst konflikten mellan
            Fatah och Hamas. Det skulle vara positivt om en samlingsregering
            bildades, det skulle ena det palestinska samhället i kampen mot
            ockupation. Men en samlingsregering kan inte framtvingas av en
            partisk omvärld, i synnerhet inte när den palestinska myndigheten
            styrs av ett parti som vann ett erkänt demokratiskt val.
          </p>
          <p xml:id="i-CxpDFhNdDpbejAKmUWLGLT">
            Det palestinska folket har tvingats betala ett högt pris för
            att man röstade ”fel”, Hamas som politisk rörelse har inte skadats
            och lite talar för att organisationens stöd minskat. Bojkotten
            kan knappast ses som något annat än en kollektiv bestraffning
            av ett helt folk, i strid mot internationell rätt.
          </p>
        </div>
        <div type="ipQuestion">
          <p xml:id="i-sQU8peXUo1WGepah117xf">
            Jag vill därför fråga utrikesminister Carl Bildt:
            <list rend="ordered">
              <item>
                1. Vad avser utrikesministern att göra för att få till stånd
                en framgångsrik strategi som skapar förutsättningar för en fredlig
                utveckling i relationerna mellan israeler och palestinier och
                medverkar till en fredlig utveckling i Mellanöstern?
              </item>
              <item>
                2. Avser utrikesministern att ta några initiativ för att bryta
                bojkotten av den palestinska myndigheten och söka dialog med konfliktens
                parter?
              </item>
            </list>
          </p>
        </div>
      </div>
    </body>
  </text>
</TEI>
