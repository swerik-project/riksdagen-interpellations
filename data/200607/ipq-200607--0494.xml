<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0494">
  <teiHeader>
    <fileDesc>
      <titleStmt>
        <title>EU-kommissionen och arbetsmiljön</title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU-kommissionen och arbetsmiljön till Sven Otto Littorin (m), arbetsmarknadsminister om EU-kommissionen och arbetsmiljön</title>
          <idno type="rdwebb">GU10494</idno>
          <ref type="dokument_url_text">http://data.riksdagen.se/dokument/GU10494/text</ref>
          <ref type="dokument_url_html">http://data.riksdagen.se/dokument/GU10494</ref>
          <ref type="dokumentstatus_url_xml">http://data.riksdagen.se/dokumentstatus/GU10494</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MeKFycDkncHWgrLgF4f1EN" corresp="i-EgqHRHVoW5y9USDYuNoYuA">
          <date when="2007-04-26"/>
        </correspAction>
        <correspAction type="received" xml:id="i-MuivUzHExHDYgCCwUyYRaZ" corresp="i-NVas7B7uQTiMw4d6EGPVqz">
          <date when="2007-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-261rwAV71nuUqXtyfMD4e8">
            Interpellation 2006/07:494 EU-kommissionen och arbetsmiljön av
            Hillevi Larsson (s) till arbetsmarknadsminister Sven Otto Littorin
            (m)
          </p>
        </div>
        <div type="ipqSubmissionInfo">
          <p xml:id="i-PrCTeedB4uExmprjwJtyYt">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E4RkZY5iBthD1N1j32MtVo">
            EU-kommissionen är bekymrad över de arbetsrelaterade sjukdomarna
            och arbetsolyckorna i EU:s medlemsländer. Kommissionens mål är
            att få ned dessa sjukdomar och olyckor i hela EU med 25 procent
            de närmaste fem åren.
          </p>
          <p xml:id="i-3Uf7Vwz1Uvni8xiPLLnWRz">
            Mellan 2002 och 2004 minskade antalet dödsolyckor och olycksfall,
            men minskningen sker inte överallt. Små och medelstora företag
            är fortfarande särskilt olycksdrabbade. Kommissionens strategi
            för att komma till rätta med dessa allvarliga problem består dels
            av lagändringar, dels av information och utbildning. Nationella
            strategier ska dessutom tas fram.
          </p>
          <p xml:id="i-Hk7gVBDypkL8miyZQH6Ga7">
            Mot bakgrund av detta är det oroande att regeringen lägger ned
            Arbetslivsinstitutet och genomför en kraftig nedskärning av Arbetsmiljöverket.
          </p>
          <p xml:id="i-T4JG3ANjGZJUz4ABL8y3KB">
            Arbetslivsinstitutet är världsledande vad gäller forskning kring
            arbetsmiljö. Forskningen har resulterat i många viktiga upptäckter
            om hur vi bäst förebygger sjukdomar och olyckor kopplade till
            arbetsmiljön. Dessutom har omfattande utbildningsverksamhet bedrivits
            för att sprida kunskaperna och ge dem praktisk tillämpning i arbetslivet.
            ALI har dessutom byggt upp en kunskapsbank i världsklass, möjlig
            för utomstående att söka i.
          </p>
          <p xml:id="i-7qhAzVXkBMvGEaNgrSr63G">
            Arbetsmiljöverket är den yttersta garanten för att lagar och
            regler gällande arbetsmiljö följs. Man kan utan att överdriva
            beteckna verkets inspektörer som poliser på arbetsmiljöområdet.
            Vad skulle hända om Sveriges poliskår drabbades av ett sparbeting
            motsvarande en tredjedel av deras budget? Ja, självklart skulle
            det bidra till laglöshet i samhället.
          </p>
          <p xml:id="i-Rcz6HMkmSkmXw5vZb7GH5j">
            Detsamma gäller på arbetsplatserna. När arbetsmiljöns kontrollanter
            blir färre kommer laglösheten att öka vad gäller arbetsmiljön
            på våra arbetsplatser runt om i landet. Dålig arbetsmiljö har
            oftast sin grund i minst en av tre faktorer. Den första är okunnighet,
            den andra ansvarslöshet och den tredje kortsiktigt vinstintresse.
          </p>
          <p xml:id="i-N9p3wSWjzBm6X1Jpf5Tm8F">
            Alla dessa faktorer kan påverkas genom besök av Arbetsmiljöverkets
            inspektörer. Då görs en genomgång av farorna i arbetsmiljön och
            arbetsgivaren får en viss tid på sig att rätta till felen. Sker
            inte detta inom föreskriven tid kan vite utdömas. I de allvarligaste
            fallen kan arbetsplatsen stängas i väntan på att åtgärder vidtas,
            detta av hänsyn till personalens hälsa och säkerhet.
          </p>
          <p xml:id="i-7DWPiKQwFAXBW4FEJhSszY">
            Skyddsombud finns på de flesta arbetsplatser runt om i landet.
            De fyller en viktig funktion för att förebygga dålig arbetsmiljö
            i Sverige. Dessutom kan de slå larm till Arbetsmiljöverket när
            de upplever att arbetsmiljön på deras arbetsplats är farlig och
            arbetsgivaren inte åtgärdar problemet. Det krävs uppmuntran för
            att få fler att ta på sig detta viktiga uppdrag. Det krävs också
            utbildning för att vässa kompetensen. Allt detta kostar pengar,
            pengar som en pressad fackföreningsrörelse inte längre kan satsa
            på grund av regeringens politik. Detta riskerar att leda till
            färre och sämre utbildade skyddsombud, som därmed har mindre möjligheter
            att bekämpa dålig arbetsmiljö.
          </p>
          <p xml:id="i-D1FMkS8FrQB5RpWSFWcxoK">
            Många har fått sina liv förstörda av dålig arbetsmiljö. Det rör
            sig om undermåliga byggnadsställningar med fallolyckor som följd,
            brist på lyfthjälpmedel i vården med förstörda ryggar som resultat
            och omänsklig arbetsbörda med utbrändhet i förlängningen.
          </p>
          <p xml:id="i-74Nb8wEC3PyH9NBZzaLRVj">
            Om regeringen menar allvar med att bryta utanförskapet och förebygga
            att ännu fler blir sjukskrivna och förtidspensionerade på grund
            av dålig arbetsmiljö – då är det hög tid att börja satsa på att
            undanröja de faror som i dag hotar de anställda på otaliga arbetsplatser!
            Nu gör regeringen tvärtom och drar undan resurser från arbetsmiljöområdet.
          </p>
          <p xml:id="i-TsZYEw1dRyHWRLxomesssU">
            FN-organet ILO rekommenderar minst en arbetsmiljöinspektör per
            10 000 anställda i industriellt utvecklade länder. Detta skulle
            för Sveriges del innebära ca 400 inspektörer. För detta skulle
            det behövas ett tillskott av ca 80 arbetsmiljöinspektörer jämfört
            med det antal som bestämts av regeringens ekonomiska neddragning
            av anslaget till Arbetsmiljöverket. Enligt verkets bedömningar
            bör Sverige år 2010 ha en regional tillsyn i nivå med Danmarks,
            vilket innebär en inspektör per 6 000 anställda. Detta innebär
            ett behov av ytterligare 190 inspektörer i Sverige.
          </p>
        </div>
        <div type="ipQuestion">
          <p xml:id="i-7WzTtzYcPgD2aCKA4frRtz">
            Mina frågor till statsrådet är följande:
            <list rend="ordered">
              <item>
                1. Stöder statsrådet EU-kommissionens strategi mot arbetssjukdomar
                och arbetsrelaterade olyckor i EU?
              </item>
              <item>
                2. Kommer statsrådet att utarbeta en nationell strategi för att
                minska dessa problem på den svenska arbetsmarknaden, i enlighet
                med kommissionens övergripande strategi?
              </item>
              <item>
                3. På vilket sätt kommer statsrådet att se till att kompensera
                det kompetens- och resursbortfall på arbetsmiljöområdet som blir
                resultatet av ALI:s nedläggning, bantningen av Arbetsmiljöverket
                och det minskade stödet till landets skyddsombud?
              </item>
              <item>
                4. Avser statsrådet att verka för att ILO:s rekommendationer
                följs av FN:s medlemsländer?
              </item>
            </list>
          </p>
        </div>
      </div>
    </body>
  </text>
</TEI>
