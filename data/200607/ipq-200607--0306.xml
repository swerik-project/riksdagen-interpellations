<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0306">
  <teiHeader>
    <fileDesc>
      <titleStmt>
        <title>Europarådets kampanj mot mäns våld mot kvinnor och våld i nära relationer</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europarådets kampanj mot mäns våld mot kvinnor och våld i nära relationer till Nyamko Sabuni (fp), integrations- och jämställdhetsminister om Europarådets kampanj mot mäns våld mot kvinnor och våld i nära relationer</title>
          <idno type="rdwebb">GU10306</idno>
          <ref type="dokument_url_text">http://data.riksdagen.se/dokument/GU10306/text</ref>
          <ref type="dokument_url_html">http://data.riksdagen.se/dokument/GU10306</ref>
          <ref type="dokumentstatus_url_xml">http://data.riksdagen.se/dokumentstatus/GU10306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Carina Hägg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WrBQvKPhzES9NhWbAg16if" corresp="i-8Nio1rUw3hSjL6pvCGw22Y">
          <date when="2007-02-08"/>
        </correspAction>
        <correspAction type="received" xml:id="i-WHS7FYXNbUMGG5EGqYywGj">
          <date when="2007-02-13"/>
        </correspAction>
        <correspAction type="received" xml:id="i-nrFjpKzCDXUggu24Qqtkh" corresp="i-Rtt4vV6Vr1WnfJAi2Dn9hN">
          <date when="2007-02-13"/>
        </correspAction>
        <correspAction type="answered" xml:id="i-52d8camuqa2UC4bg9Cy49X">
          <date when="2007-03-13"/>
        </correspAction>
        <correspAction type="answered" xml:id="i-3tbT4z8GECjS7YAhkYLdCr" corresp="i-Rtt4vV6Vr1WnfJAi2Dn9hN">
          <date when="2007-03-13"/>
        </correspAction>
        <correspContext corresp="i-3tbT4z8GECjS7YAhkYLdCr">
          <ref type="record" target="prot-200607--073">Riksdagens protokoll 2006/07:73 Tisdagen den 13 mars</ref>
          <ref type="recordSection" target="unsetDivId">13 § Svar på interpellation 2006/07:306 om Europarådets kampanj mot mäns våld mot kvinnor och våld i nära relationer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ru49V65g7U4HqeiWtYZ5hq">
            Interpellation 2006/07:306 Europarådets kampanj mot mäns våld
            mot kvinnor och våld i nära relationer av Carina Hägg (s) till
            integrations- och jämställdhetsminister Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-UB29oVVf1bvExfXgqARgRM">
            den 8 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SjXEamyhWJpi7jtrvSQcTn">
            Mäns våld mot kvinnor är ett av de mest utbredda brotten i världen.
            Kvinnor hotas, trakasseras, torteras, utsätts för sexuellt våld
            eller dödas. Våldet drabbar kvinnor i alla samhällsgrupper, våldet
            är inte knutet till etisk eller religiös tillhörighet. Varken
            hög inkomst eller hög ålder ger kvinnor ett skydd. Vi har många
            exempel på hur samhället misslyckats att skydda kvinnor. Många
            barn växer upp i otrygghet och blir brottsoffer när den förälder
            som ska stå för trygghet i stället utövar våld.
          </p>
          <p xml:id="i-AqnCiNm6njSMgHMMeWJueB">
            Gravida och handikappade kvinnor är särskilt utsatta. Den kvinna
            som flyr från ett förhållande kan i många fall inte erbjudas skyddat
            boende. Utlandsfödda kvinnor och flickor riskerar att sändas tillbaka
            till könsstympning, svenska kvinnor tvingas utomlands för att
            få skydd. Kvinnor blir därmed flyktingar på grund av sin könstillhörighet
          </p>
          <p xml:id="i-EGLLvQu758KyDX6qZ4suEM">
            Vid Europarådets toppmöte i Warszawa 2005 antogs en politisk
            deklaration – Warszawadeklarationen – med riktlinjer för organisationens
            verksamhet de närmaste åren. Målet om att uppnå verklig jämställdhet
            lyftes fram. Åtgärder för att bekämpa våld mot kvinnor blev ett
            prioriterat område och insatserna för att stärka barns rättigheter
            fick gehör under toppmötet. Kampanjen för att stävja kvinnovåld,
            våld i nära relationer och mäns våld mot kvinnor hade påbörjats.
            Inför toppmötet fick den svenska parlamentariska delegationen
            gehör för sina prioriteringar i dialog med företrädare för regeringen.
          </p>
          <p xml:id="i-TFVFxygNzWGcNyw5iFCXjh">
            Den internationella kvinnodagen den 8 mars kommer det att anordnas
            aktiviteter och arrangemang med anknytning till Europarådets kampanj
            mot mäns våld mot kvinnor och våld i nära relationer. I juni anordnas
            ett koordineringsmöte i Strasbourg för parlamentariker. Mötet
            blir inte minst en temperaturmätare på regeringarnas aktiviteter.
          </p>
          <p xml:id="i-Fs7deZDakpArdRHPgx3qqr">
            Goda exempel kommer att sammanställas och redovisas efter kampanjtidens
            slut i mars 2008. Konkreta resultat blir viktiga delar av utvärderingen.
            Ett mål är att ta fram handlingsplaner. Jag välkomnar att regeringen
            delar synen på behovet av en handlingsplan. Vi har kommit långt
            med lagstiftning, ändå uppges att allt fler kvinnor drabbas av
            våldet. Att förändra attityder och beteende har visat sig allt
            viktigare.
          </p>
          <p xml:id="i-8ELn7fEojnTdZzf9kvupV3">
            För att få till stånd förändringar är det angeläget att också
            fler män aktivt engagerar sig i dessa frågor. Män och kvinnor
            har ett gemensamt ansvar. Vi behöver bland annat stimulera till
            diskussioner på arbetsplatserna.
          </p>
          <p xml:id="i-3CHJwDJoSmbx8TWhymHBhG">
            Tvång och sexuellt våld tas också upp i kampanjen. Arbetet att
            utrota människohandel måste intensifieras. Konventionen mot människohandel
            har endast ratificerats av tre länder, nämligen Moldavien, Österrike
            och Rumänien. Därmed har den konvention som skulle vara ett verktyg
            mot människohandel och för kvinnors trygghet inte kunnat träda
            i kraft. Sverige bör utan dröjsmål ratificera konventionen. Likaså
            bör regeringen driva på för att fler länder men även EU utan dröjsmål
            ska underteckna och ratificera konventionen.
          </p>
          <p xml:id="i-JFGnEfcefCYdrUnYSCGXW3">
            Varje stat har ansvar för att respektera och skydda sina invånare,
            förebygga och utreda brott samt straffa förövaren. Vidare har
            staten ett ansvar för att våldsutsatta kvinnor erbjuds ett fullgott
            skydd. Regering såväl som riksdag har ansvar för att detta åtagande
            fullföljs. Sveriges riksdag har ställt sig bakom kampanjen. Talman
            Per Westerbergs stöd har uppmärksammats både här hemma och utomlands.
          </p>
          <p xml:id="i-AAFxkR49KDNh1eUVYGnp23">
            Det finns en enighet i riksdagen om kampanjen. Det pågår ett
            arbete med att föra in dessa frågor i utskottens arbete under
            året.
          </p>
          <p xml:id="i-9RnCDgHhiYxPx27rncycHA">
            Sverige kommer att ta över stafettpinnen som ordförande i Europarådet
            2008. Vårt ordförandeskap får därigenom ett extra ansvar att föra
            vidare resultaten från kampanjen in i det fortsatta arbetet. Vi
            kan också i dialog mellan regeringen och den parlamentariska nivån
            överväga nya initiativ utifrån den vunna erfarenheten.
          </p>
          <p xml:id="i-TemBvXC14bT8vnFv3gLzUe">
            Jag vill fråga statsrådet:
          </p>
          <p xml:id="i-76vRtXwuTvshA6XATxesom">
            När kommer statsrådet att presentera den aviserade handlingsplanen
            mot mäns våld och därtill relaterade frågor?
          </p>
          <p xml:id="i-L7cHiFFcTxCi4KsjjBYv8j">
            På vilket sätt kommer statsrådet att se till att riksdagen och
            den svenska delegationen i Europarådet involveras i arbetet med
            att ta fram handlingsplanen?
          </p>
          <p xml:id="i-6teb9QmgYYCLmtz3vN4nhR">
            Kommer statsrådet att verka för att handlingsplanen omfattar
            de delar som Europarådet pekar på?
          </p>
          <p xml:id="i-Tp3SCj73m4SMdbKUSy7P8Y">
            På vilket sätt kommer statsrådet att se till att regeringen bidrar
            till Europarådets kampanj, till exempel i form av bidrag med goda
            exempel?
          </p>
          <p xml:id="i-JEhUTjktDB3ro7zthCHCon">
            Vilka ekonomiska medel kommer statsrådet att arbeta för att regeringen
            avsätter för kampanjen och vilka kommer att få ta del av de ekonomiska
            medel som avsätts?
          </p>
          <p xml:id="i-LHF3x8ZTfjC6hhRSVDUCjm">
            På vilket sätt kommer statsrådet att verka för att regeringen
            samverkar inom Norden och med Baltikum kring kampanjen?
          </p>
          <p xml:id="i-JDM6pu9mL9JX7tFknxEkHF">
            När kommer Sverige att ratificera konventionen mot människohandel
            och hur kommer statsrådet att driva på för att även EU och andra
            länder ska ratificera konventionen mot människohandel?
          </p>
        </div>
      </div>
    </body>
  </text>
</TEI>
