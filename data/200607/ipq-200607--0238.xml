<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0238">
  <teiHeader>
    <fileDesc>
      <titleStmt>
        <title>Pålängebornas samåkning</title>
        <author>Eriksson, Peter (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pålängebornas samåkning till Åsa Torstensson (c), statsråd om Pålängebornas samåkning</title>
          <idno type="rdwebb">GU10238</idno>
          <ref type="dokument_url_text">http://data.riksdagen.se/dokument/GU10238/text</ref>
          <ref type="dokument_url_html">http://data.riksdagen.se/dokument/GU10238</ref>
          <ref type="dokumentstatus_url_xml">http://data.riksdagen.se/dokumentstatus/GU10238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Peter Eriksson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E7ZakiexrPD6QpsZagSzcD" corresp="i-9BUsH2Bn1bGihptNC5r7uq">
          <date when="2007-01-19"/>
        </correspAction>
        <correspAction type="received" xml:id="i-SQKfq34g4dhTkTEW6on4ab">
          <date when="2007-01-23"/>
        </correspAction>
        <correspAction type="received" xml:id="i-DizGWsoyKF4PyJRQmKjj3R" corresp="i-J74sVAjCTSxzD8rbnxRRA">
          <date when="2007-01-23"/>
        </correspAction>
        <correspAction type="answered" xml:id="i-Uw52DUn9LcK5jCeWRipxhF">
          <date when="2007-01-30"/>
        </correspAction>
        <correspAction type="answered" xml:id="i-JmnbJgBNpCzQJmtY2j5dVq" corresp="i-J74sVAjCTSxzD8rbnxRRA">
          <date when="2007-01-30"/>
        </correspAction>
        <correspContext corresp="i-JmnbJgBNpCzQJmtY2j5dVq">
          <ref type="record" target="prot-200607--056">Riksdagens protokoll 2006/07:56 Tisdagen den 30 januari</ref>
          <ref type="recordSection" target="unsetDivId">5 § Svar på interpellation 2006/07:238 om Pålängebornas samåkning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q16LaHhxD3m8hj7irrks8q">
            Interpellation 2006/07:238 Pålängebornas samåkning av Peter Eriksson
            (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-KsJVCSigQZEtSV4AAzaCoF">
            den 19 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DT2RF8x2WYWjD2Ao4fF1tU">
            Att kommunikationerna på landsbygden är begränsade är välkänt
            för oss alla. De som bor utanför städerna är ofta utlämnade till
            att använda egen bil eller åka med vänner och bekanta om de vill
            ta sig till närmaste ort för att handla, arbeta eller ägna sig
            åt fritidsaktiviteter.
          </p>
          <p xml:id="i-EwgFHWKXNyjGeaFG8TdkjG">
            Att använda bil har emellertid väl dokumenterade nackdelar. Oftast
            drivs den aktuella bilen av fossila bränslen och bidrar till klimatförändringen
            och andra miljö- och hälsoproblem. För den enskilde medborgaren
            utgör bilresan också en kostnad som man gärna vill undvika. För
            samhället i stort och för den enskilde är det alltså önskvärt
            att minimera antalet bilresor.
          </p>
          <p xml:id="i-9Lxr1D56FmP1PceCEtvrxk">
            Särskilt underutvecklade är nog de allmänna kommunikationerna
            i Norrland, där avstånden ofta är stora och kollektivtrafiken
            huvudsakligen lyser med sin frånvaro. Det finns som bekant ingen
            tunnelbana i Norrland. Det är dessutom rätt glest mellan bussarna.
            När det allmänna på detta sätt inte klarar att försörja medborgarna
            med kollektiva transporter bör det vara särskilt välkommet att
            människor själva går samman och tar initiativ. Det bör uppmuntras
            och stödjas.
          </p>
          <p xml:id="i-UsLtQbwQTrf2ratN899BME">
            I byn Pålänge utanför Kalix har de 380 invånarna gjort detta.
            Den som planerar en bilresa till Kalix kan logga in på byns hemsida
            (www.palange.se) och där skriva in tiderna för sin resa. Den som
            vill komma till eller från Kalix kan gå in på samma hemsida och
            se om någon annan bybo planerar en resa som skulle passa i tid
            och sedan anmäla att han eller hon vill åka med.
          </p>
          <p xml:id="i-VQZKeoHgNaHixoGcgjgqZt">
            Tjänsten, som kallas FAIT "flexibel aktuell integrerad tidtabell",
            samlar både bussars och enskilda personers restider mellan Pålänge
            och Kalix. Systemet gör att folk kan lämna sin bil hemma och åka
            med någon som ändå är på väg. De som åker vill gärna lämna en
            tia som bidrag, vilket kan kännas självklart.
          </p>
          <p xml:id="i-SocqQ2u6BTBZm8M4n33Tzn">
            FAIT kan bidra till en utökad busstrafikering genom att människor
            kan åka som passagerare i bil åt ena hållet och hitta en buss
            för återresan, att de vänjer sig vid att planera sina resor och
            titta på tidtabeller samt accepterar kollektiva färdmedel. Länstrafiken
            har uttryckt sitt stöd och menar att det är bra för att få fler
            resenärer.
          </p>
          <p xml:id="i-WPwt76Q8cJv7UqwhBAEnoA">
            FAIT håller nu på att sprida sig till andra byar i landsorten
            och finns även tillgänglig via mobiltelefon. I Värmdö utanför
            Stockholm har kommunen tagit ett liknande initiativ; där ligger
            turlistan uppe på kommunens hemsida, och troligen finns det fler
            liknande projekt runtom i landet. I sanning en positiv utveckling
            som bör stödjas. Men denna positiva utveckling verkar nu hotas
            av svensk lagstiftning. Det finns de som hävdar att FAIT strider
            mot lagen. Grunden för detta skulle vara att byns invånare skapar
            en tidtabell på sin hemsida och att trafiken därmed borde vara
            tillståndspliktig. Vidare kan det anses att den ersättning för
            drivmedel som passagerarna betalar är att betrakta som arvode,
            vilket också skulle göra trafiken tillståndspliktig.
          </p>
          <p xml:id="i-2cNhsJHu2TfhGNYhZTGzjH">
            I 1 kap. 1 § yrkestrafiklagen (1998:490) anges att ”sådan trafik
            som bedrivs med personbilar och innebär att fordon och förare
            mot betalning ställs till allmänhetens förfogande för transporter
            av personer eller gods” är att betrakta som yrkestrafik och är
            därmed tillståndspliktig. Samma lag säger även att ”med linjetrafik
            avses i huvudsak tidtabellbunden trafik för persontransporter”.
            De som använder hemsidan till att skriva in sina restider, eller
            de som tar emot en tia i ersättning för drivmedel, skulle därmed
            kunna anses bryta mot lagen.
          </p>
          <p xml:id="i-B1PiYKD55krByx2mZ9kvuv">
            Även Länsstyrelsen i Norrbotten har uttalat sig och sagt att
            pålängebornas samåkning kan vara ett lagbrott.
          </p>
          <p xml:id="i-W45sixjdXwEM5PMpbMfA2j">
            Det är inte rimligt att ett så positivt initiativ som FAIT strider
            mot lagstiftningen och att de som delar sin bil med andra betraktas
            som kriminella. Vi vill alla att fler ska samåka när det saknas
            annan kollektivtrafik. Alla tjänar på det. Vi ska inte kriminalisera
            lösningar som ligger i linje med nationella och internationella
            överenskommelser och krav.
          </p>
          <p xml:id="i-RPEuhmx2oaDtYM8nFG4MUn">
            Likväl har formuleringarna i svensk lagstiftning skapat en osäkerhet
            kring FAIT och detta riskerar att bromsa den positiva utvecklingen.
            Därför måste lagstiftningen ändras eller klargöras och initiativet
            stödjas.
          </p>
        </div>
        <div type="ipQuestion">
          <p xml:id="i-7MqnotjWDeAWAcDsEewujQ">
            Med anledning av ovanstående vill jag fråga ministern:
            <list rend="ordered">
              <item>
                1. Vilka åtgärder avser ministern att vidta för att ändra lagstiftningen
                i syfte att möjliggöra enskilda eller kollektiva initiativ för
                samåkning av den typ som nämns ovan?
              </item>
              <item>
                2. Vilka åtgärder avser ministern att vidta för att uppmuntra
                fler liknande initiativ i landet?
              </item>
            </list>
          </p>
        </div>
      </div>
    </body>
  </text>
</TEI>
