<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0080">
  <teiHeader>
    <fileDesc>
      <titleStmt>
        <title>Icke fackligt anslutna arbetares rättigheter</title>
        <author>Federley, Fredrick (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Icke fackligt anslutna arbetares rättigheter till Sven Otto Littorin (m), statsråd om Icke fackligt anslutna arbetares rättigheter</title>
          <idno type="rdwebb">GU1080</idno>
          <ref type="dokument_url_text">http://data.riksdagen.se/dokument/GU1080/text</ref>
          <ref type="dokument_url_html">http://data.riksdagen.se/dokument/GU1080</ref>
          <ref type="dokumentstatus_url_xml">http://data.riksdagen.se/dokumentstatus/GU1080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wy2PicSNE32mpPkdNvVhLm</idno>
            <persName>Fredrick Federley</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QMZqZPMNqjLDzcDvBW84bk" corresp="i-Wy2PicSNE32mpPkdNvVhLm">
          <date when="2006-11-17"/>
        </correspAction>
        <correspAction type="received" xml:id="i-QMSopHceQoxTkgoRFEek98" corresp="i-NVas7B7uQTiMw4d6EGPVqz">
          <date when="2006-11-17"/>
        </correspAction>
        <correspAction type="answered" xml:id="i-8j5mbh51293nkRqBURr3D1" corresp="i-NVas7B7uQTiMw4d6EGPVqz">
          <date when="2006-11-30"/>
        </correspAction>
        <correspContext corresp="i-8j5mbh51293nkRqBURr3D1">
          <ref type="record" target="prot-200607--030">Riksdagens protokoll 2006/07:30 Torsdagen den 30 november</ref>
          <ref type="recordSection" target="unsetDivId">10 § Svar på interpellation 2006/07:80 om icke fackligt anslutna arbetares rättigheter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TG1YrJs3AnGXyr44ATKG5">
            Interpellation 2006/07:80 Icke fackligt anslutna arbetares rättigheter
            av Fredrick Federley (c) till statsrådet Sven Otto Littorin (m)
          </p>
        </div>
        <div type="ipqSubmissionInfo">
          <p xml:id="i-A1r6o3HMxQJTVJxbitg2ex">
            den 17 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R6pkExCrD7vTDgo2TgyMmA">
            På senare tid har massmedierna rapporterat om flera fall där
            både anställda och företagare som inte är med i facket respektive
            arbetsgivarorganisationer råkar illa ut. Det har till exempel
            handlat om stridsåtgärder mot små välskötta företag med bra anställningsvillkor,
            som försätts i blockad för att de inte vill teckna hängavtal.
            Andra uppmärksammade fall har handlat om oorganiserade byggarbetare
            och trädgårdsanläggningsarbetare som tvingas betala 1,5 % av sin
            lön varje månad till Byggnads respektive Kommunal i så kallade
            granskningsarvoden för en lönegranskningstjänst som varken efterfrågas
            eller utförs.
          </p>
          <p xml:id="i-EAfT1DCnPG7mvxbMVWYnoX">
            Ett av de mer flagranta fallen kunde man läsa om i bland annat
            Dagens Nyheter den 15 november 2006 och Göteborgs-Posten den 17
            november 2006. Det handlar om fem kvinnor som våren 2005 sades
            upp från ett Göteborgsföretag på grund av arbetsbrist. Om den
            lagstadgade turordningen i LAS hade följts hade fyra av de fem
            kvinnorna fått stanna kvar. Men lagen är konstruerad så att arbetsmarknadens
            parter genom kollektivavtal kan bestämma om avsteg från denna
            princip. Arbetsgivare och fack kan således avtala bort lagens
            turordning genom att komma överens om en så kallad avtalsturlista.
          </p>
          <p xml:id="i-Xmq8267cQLEgHbpRyx9HJf">
            Det aktuella Göteborgsföretaget omfattades såsom medlem i branschorganisationen
            Almega av kollektivavtal med Tjänstemannaförbundet HTF. Företaget
            och facket gjorde upp om en avtalsturlista där de fem oorganiserade
            kvinnorna hamnade (fyra av dem hade fått stanna om turordningsreglerna
            i LAS hade följts). Företaget betalade ut 50 extra månadslöner
            för att HTF skulle gå med på avtalsturlistan. De extra månadslönerna
            gick nästan uteslutande till HTF-medlemmar. Till exempel fick
            en av de oorganiserade kvinnorna, som hade jobbat nio år på företaget,
            en månadslön, medan en HTF-medlem som hade jobbat lika länge fick
            tio månadslöner.
          </p>
          <p xml:id="i-3qW1vMiSSFDTj4DBbMD5LQ">
            De oorganiserade kvinnorna begärde att själva få förhandla om
            sina uppsägningsvillkor. Men företaget sade nej med hänvisning
            till att det endast hade en kollektivavtalsenlig skyldighet att
            förhandla med HTF. I Sverige binds även oorganiserade arbetstagare
            av den här typen av överenskommelser. Facket har inga andra skyldigheter
            än att ta till vara sina egna medlemmars intressen. Ändå saknar
            alltså oorganiserade arbetstagare rätt att i ett läge som detta
            förhandla för egen räkning.
          </p>
          <p xml:id="i-MUAdq5o4bcS2nx1YfUWG4J">
            Den som av olika skäl väljer att inte ansluta sig till fackförbunden
            måste kunna åtnjuta lagens stöd i lika mening med dem som gör
            valet att sluta sig till ett fackförbund.
          </p>
          <p xml:id="i-MU3v9T3zYSZviNtfDozvpw">
            En stor del av den arbetsrättsliga debatten handlar om huruvida
            turordningsreglerna i LAS ska bestå eller förändras. Ovannämna
            Göteborgsfall belyser denna problematik delvis ur en annan synvinkel.
            För oavsett om man förespråkar en långtgående lagreglering av
            turordning och andra villkor vid uppsägning, eller om man inte
            gör det, bör det gå att enas om att organiserade och oorganiserade
            ska ha samma rättsliga skydd. Det är fel att göra skillnad på
            folk och folk. En laglig möjlighet för arbetsmarknadens parter
            att göra upp om avsteg från LAS får inte innebära en rätt att
            missgynna anställda som inte är med i facket.
          </p>
        </div>
        <div type="ipQuestion">
          <p xml:id="i-A5CPPrdMrXqLq6wkrYDUZJ">
            Mot den här bakgrunden vill jag ställa tre frågor till statsrådet:
            <list rend="ordered">
              <item>
                1. Vad avser statsrådet att göra för att det lagliga utrymmet
                för parterna att komma överens om undantag från turordningsreglerna
                i LAS används på ett sätt som inte missgynnar oorganiserade arbetstagare?
              </item>
              <item>
                2. Vad avser statsrådet att göra med anledning av att oorganiserade
                arbetstagare i en situation av det slag som ovan har beskrivits
                saknar förhandlingsrätt?
              </item>
              <item>
                3. Vilka förändringar avser statsrådet att göra som stärker den
                oorganiserades ställning vad gäller lika villkor vid uppsägning
                respektive egen förhandlingsrätt?
              </item>
            </list>
          </p>
        </div>
      </div>
    </body>
  </text>
</TEI>
