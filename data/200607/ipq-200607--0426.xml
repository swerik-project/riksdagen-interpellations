<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0426">
  <teiHeader>
    <fileDesc>
      <titleStmt>
        <title>Strategiska möjligheter för att minska klimatpåverkan och andra miljöskador inom försvaret</title>
        <author>Selin Lindgren, Eva (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategiska möjligheter för att minska klimatpåverkan och andra miljöskador inom försvaret till Mikael Odenberg (m), försvarsminister om Strategiska möjligheter för att minska klimatpåverkan och andra miljöskador inom försvaret</title>
          <idno type="rdwebb">GU10426</idno>
          <ref type="dokument_url_text">http://data.riksdagen.se/dokument/GU10426/text</ref>
          <ref type="dokument_url_html">http://data.riksdagen.se/dokument/GU10426</ref>
          <ref type="dokumentstatus_url_xml">http://data.riksdagen.se/dokumentstatus/GU10426</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <persName>Eva Selin Lindgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PYC6EsSAsDkMcticzTnBWn" corresp="i-YU8i88S8eJQ5ZYdJzkoGef">
          <date when="2007-03-20"/>
        </correspAction>
        <correspAction type="received" xml:id="i-8wrYNeat8aq4qrke2CVkg3">
          <date when="2007-03-20"/>
        </correspAction>
        <correspAction type="received" xml:id="i-EGBNAnW3jyVToU6QhRvYvy" corresp="i-DnTstrvT1jenyw6pdMxfZi">
          <date when="2007-03-20"/>
        </correspAction>
        <correspAction type="answered" xml:id="i-G2HRQ1EYh36fkKwjH7maJM">
          <date when="2007-04-23"/>
        </correspAction>
        <correspAction type="answered" xml:id="i-BSuXgY9r3PqEBMZXaZVFKY" corresp="i-DnTstrvT1jenyw6pdMxfZi">
          <date when="2007-04-23"/>
        </correspAction>
        <correspContext corresp="i-BSuXgY9r3PqEBMZXaZVFKY">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">6 § Svar på interpellation 2006/07:426 om strategiska möjligheter för att minska klimatpåverkan och andra miljöskador inom försvaret</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KyNsdsaYS5gqu1hMVFYh2x">
            Interpellation 2006/07:426 Strategiska möjligheter för att minska
            klimatpåverkan och andra miljöskador inom försvaret av Eva Selin
            Lindgren (c) till försvarsminister Mikael Odenberg (m)
          </p>
        </div>
        <div type="ipqSubmissionInfo">
          <p xml:id="i-Wd5zMZpv2AnQNCnwBoiF1m">
            den 20 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kfb6kGdWtoBqQeZj4rvNV9">
            Miljöhot i form av klimatförändringar uppfattas i dag som ett
            minst lika stort hot mot samhället som hotet från krig och terrorism.
            Samtliga samhällssektorer måste bidra – så också försvaret. Miljöarbetet
            inom försvarssektorn har varit inriktat mot att följa lagar och
            krav samt att ta hand om förorenade områden. Försvarsmaktens miljöpolicy
            härstammar från 1996. I framtidens samhälle måste även försvarssektorn
            ge sitt bidrag till de långsiktiga miljöproblemens lösning.
          </p>
          <p xml:id="i-AYs3jG4FxFfwwGWQW2dpJm">
            Försvarets möjligheter är synnerligen goda. Jämfört med övriga
            samhällssektorer är försvarssektorn troligen den som har den bästa
            långsiktiga strategiska planeringsprocessen genom bland annat
            perspektivplaneringen, materielförsörjningsstrategin och utbildningen
            av sina framtida ledare. Ju tidigare miljökrav förs in i en planeringscykel
            desto större blir effekten och desto mindre blir kostnaderna.
          </p>
          <p xml:id="i-VbmTFNAkHerzPvdoELm87">
            Perspektivplaneringens uppgift är att i det längre tidsperspektivet
            (10–20 år) visa på olika tänkbara utvecklingsvägar för Försvarsmakten
            i sin helhet. Med detta syfte tas olika försvarsmaktsstrukturer
            fram – i såväl ett 20- som ett 10-årsperspektiv. Perspektivplaneringen
            utgör en central del av Försvarsmaktens långsiktiga utvecklingsarbete.
            Arbetet bygger i hög grad på ett aktivt deltagande av olika enheter
            inom Försvarsmakten och övriga stödjande myndigheter, vilka bidrar
            med sina specifika sakkunskaper och underlag. Perspektivplaneringen
            avrapporterar årligen till regeringen. Perspektivplaneringens
            tyngdpunkt behovsprövas årligen och varierar därför. På så sätt
            har regeringen och Försvarsmaktens ledning bättre tillgång till
            relevant och uppdaterat beslutsunderlag. Detta är av extra stor
            vikt inför försvarsbeslut och kontrollstationer. Hittills har
            strategiska miljöbedömningar eller annan form av analyser av miljöpåverkan
            i stort sett saknats.
          </p>
          <p xml:id="i-itC9N7RcVQrRjka5BFfsq">
            Materielförsörjningsstrategin är en gemensam strategi för Försvarsmakten
            och Försvarets materielverk (FMV) som ska inrikta och styra materielförsörjningen.
            Strategin ska användas i hela materielförsörjningskedjan, vid
            framtagning av underlag såväl som vid beslutsfattande. Strategin
            ska användas i hanteringen av enskilda materielsystem, till exempel
            i målsättningsarbetet och även vid gemensamma, övergripande arbeten.
            Strategin realiserar den av statsmakterna uttryckta viljan till
            en förändrad och ur ett livscykelperspektiv mer kostnadseffektiv
            och säker materielförsörjning utifrån insatsförsvarets uppgifter
            och behov.
          </p>
          <p xml:id="i-RBokFi7TWuzCA6eH2MYFnj">
            Försvaret har en unik möjlighet att påverka den strategiska utvecklingen
            genom att utbildningen av försvarets framtida militära och civila
            ledare sker centralt vid Försvarshögskolan. Genom denna tränas
            dagens och morgondagens ledare i att hantera krissituationer och
            säkerhetsproblem i såväl nationellt som internationellt perspektiv.
            Inom det militära utbildningsprogrammet, omfattande bland annat
            stabsprogram och chefsprogram, finns under rubriken ”miljö” endast
            kurser inom arbetsmiljö och systemteknik. För att kunna hantera
            framtidens miljökrav är det av stor vikt att morgondagens officerare
            har relevanta kunskaper om försvarets miljöpåverkan och hur negativa
            effekter av denna kan undvikas.
          </p>
        </div>
        <div type="ipQuestion">
          <p xml:id="i-97hFKTjPPHX4oodT2DY32b">
            Mot bakgrund av det ovan anförda vill jag fråga försvarsministern:
            <list rend="ordered">
              <item>
                1. Vilka åtgärder avser försvarsministern att vidta för att miljö-
                och klimatdimensionerna förs in i perspektivplaneringen och därmed
                utgör underlag för utformningen av det framtida försvaret?
              </item>
              <item>
                2. Vilka åtgärder avser försvarsministern att vidta för att miljökrav
                i ett hållbarhetsperspektiv förs in i materielförsörjningsstrategin
                med syfte att minska klimatpåverkan från framtidens försvarsmateriel?
              </item>
              <item>
                3. Vilka åtgärder avser försvarsministern att vidta för att miljökurser
                förs in i officersutbildningen och därmed ger försvarets framtida
                ledare en aktuell kunskapsbas i miljöledning?
              </item>
            </list>
          </p>
        </div>
      </div>
    </body>
  </text>
</TEI>
