<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0031">
  <teiHeader>
    <fileDesc>
      <titleStmt>
        <title>Regeringens strypning av mångfalden i medierna</title>
        <author>Johansson, Morgan (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringens strypning av mångfalden i medierna till Lena Adelsohn Liljeroth (m), statsråd om Regeringens strypning av mångfalden i medierna</title>
          <idno type="rdwebb">GU1031</idno>
          <ref type="dokument_url_text">http://data.riksdagen.se/dokument/GU1031/text</ref>
          <ref type="dokument_url_html">http://data.riksdagen.se/dokument/GU1031</ref>
          <ref type="dokumentstatus_url_xml">http://data.riksdagen.se/dokumentstatus/GU1031</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SaygjNa3pBvpj6fc5ig1eq" corresp="i-UPW2cbGnTUbMZaKTrot5Bh">
          <date when="2006-10-26"/>
        </correspAction>
        <correspAction type="received" xml:id="i-Fs8yYR7dWuwfjBaDxzGfS7">
          <date when="2006-10-26"/>
        </correspAction>
        <correspAction type="received" xml:id="i-CYNiAMZVzBQg4uucnpfSWv" corresp="i-TGAeNgQV9rZoovTn5C8JAd">
          <date when="2006-10-26"/>
        </correspAction>
        <correspAction type="answered" xml:id="i-Ktae4P433yYPBRmo6EyYSq">
          <date when="2006-11-21"/>
        </correspAction>
        <correspAction type="answered" xml:id="i-KjLHT34kkpcS9KLNcf2w5r" corresp="i-TGAeNgQV9rZoovTn5C8JAd">
          <date when="2006-11-21"/>
        </correspAction>
        <correspContext corresp="i-KjLHT34kkpcS9KLNcf2w5r">
          <ref type="record" target="prot-200607--024">Riksdagens protokoll 2006/07:24 Tisdagen den 21 november</ref>
          <ref type="recordSection" target="unsetDivId">7 § Svar på interpellation 2006/07:31 om regeringens strypning av mångfalden i medierna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q1DTBh8GN1Z7G5Um2iNUyn">
            Interpellation 2006/07:31 Regeringens strypning av mångfalden
            i medierna av Morgan Johansson (s) till statsrådet Lena Adelsohn
            Liljeroth (m)
          </p>
        </div>
        <div type="ipqSubmissionInfo">
          <p xml:id="i-52AZqfH7Vvms7YJ8buLiHy">
            den 26 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TvdMeaihYfWPqdsgxr34kG">
            Trots före detta kulturminister Cecilia Stegö Chilòs (m) korta
            statsrådskarriär hann hon fatta två uppseendeväckande beslut.
            Det ena var att föreslå ett stopp för ikraftträdandet av den förändring
            av presstödsreglerna som riksdagen fattade beslut om i våras.
            Det andra var att avisera en förkortning av avtalet mellan staten
            och public service-bolagen Sveriges Radio, Sveriges Television
            och Sveriges Utbildningsradio från sex år till tre år. Båda förslagen
            hade antagits av riksdagen med stor, blocköverskridande, majoritet
            under våren 2006 men kommer nu alltså att rivas upp om den nya
            regeringen får som den vill.
          </p>
          <p xml:id="i-K3bfT8m7PboKwbyJScKXqr">
            Mångfald i medierna, fri opinionsbildning och självständiga public
            service-företag är grundpelare i en demokrati. Den politiska hanteringen
            av dessa frågor brukar därför ske med stor känslighet och lyhördhet
            i syfte att ge långsiktigt goda villkor för olika medieföretag.
            Det har funnits en strävan att söka blocköverskridande uppgörelser.
          </p>
          <p xml:id="i-ErdjubsbZHNbcRwZHCzTso">
            Denna tradition har den nya regeringen nu brutit på ett utmanande
            sätt. När det gäller presstödet hänvisar regeringen till att EU-kommissionen
            sägs ha ingripit för att granska presstödets relation till konkurrensreglerna.
            Det är i så fall mycket överraskande, med tanke på att presstödet
            funnits i alla år som Sverige varit EU-medlem. Underlaget till
            den påstådda framstöten från EU-kommissionen synes också vara
            väl klent. Det hänvisas till ett enkelt telefonsamtal (!) från
            Bryssel till Regeringskansliet, vilket alltså skulle ha varit
            tillräckligt för regeringen att stoppa ikraftträdandet.
          </p>
          <p xml:id="i-Qp17c3nT2drFREywYdy3jQ">
            När det gäller avtalen med public service är agerandet lika anmärkningsvärt.
            Samma år som Sveriges Television firar 50 år som en självständig
            röst sätter regeringen företagets långsiktiga arbetsförhållanden
            i fråga genom att föreslå en halvering av avtalstiden. Argumentet
            som framfördes av dåvarande kulturministern Stegö Chilò var dessutom
            sämsta tänkbara. Halveringen av avtalstiden motiverades med att
            den nya borgerliga regeringen skulle få en chans att påverka public
            service-företagens villkor. Men det är ju precis därför det funnits
            långa avtal och uppgörelser över blockgränsen: för att public
            service inte ska partipolitiseras och göras beroende av regeringens
            partifärg.
          </p>
          <p xml:id="i-JTGiZL3cHmyRv1DYWoj3de">
            Det finns således många frågor att ställa kring den nya regeringens
            mediepolitik. Vill man i själva verket göra sig av med presstödet
            för att på det sättet komma åt de tidningar som inte är moderat-
            eller folkpartiröster? Är man missnöjd med public service-företagens
            verksamhet och vill ta chansen att helt förändra uppdraget?
          </p>
          <p xml:id="i-4DHJjvW3Q1av7fpouxCkqo">
            Med hänvisning till ovanstående önskar jag fråga kulturminister
            Adelsohn Liljeroth:
          </p>
          <p xml:id="i-3c36NhjzgQhESWegBduVd4">
            Avser statsrådet att stå fast vid en förkortning av avtalstiden
            för public service-företagen samt ett stopp för ikraftträdandet
            av de nya presstödsreglerna?
          </p>
        </div>
      </div>
    </body>
  </text>
</TEI>
