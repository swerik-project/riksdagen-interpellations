<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0622">
  <teiHeader>
    <fileDesc>
      <titleStmt>
        <title>Kirunasvenskarnas öden</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarnas öden till Carl Bildt (m), utrikesminister om Kirunasvenskarnas öden</title>
          <idno type="rdwebb">GU10622</idno>
          <ref type="dokument_url_text">http://data.riksdagen.se/dokument/GU10622/text</ref>
          <ref type="dokument_url_html">http://data.riksdagen.se/dokument/GU10622</ref>
          <ref type="dokumentstatus_url_xml">http://data.riksdagen.se/dokumentstatus/GU10622</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8x3ZmRFpnSruGAGKHEWpYx" corresp="i-XcAqMe3ntVBboWUxqACfz">
          <date when="2007-05-30"/>
        </correspAction>
        <correspAction type="received" xml:id="i-TKF5cbm4xxA2fKVwKq2Wxh" corresp="i-AZnaWEAg22YQ3HzVMfNSHR">
          <date when="2007-05-30"/>
        </correspAction>
        <correspAction type="answered" xml:id="i-7bgkevd12ivo4oUCUeqfDg">
          <date when="2007-06-21"/>
        </correspAction>
        <correspAction type="answered" xml:id="i-Rj3QRjpY53gWgNGjQiCg2T" corresp="i-AZnaWEAg22YQ3HzVMfNSHR">
          <date when="2007-06-21"/>
        </correspAction>
        <correspContext corresp="i-Rj3QRjpY53gWgNGjQiCg2T">
          <ref type="record" target="prot-200607--131">Riksdagens protokoll 2006/07:131 Torsdagen den 21 juni</ref>
          <ref type="recordSection" target="unsetDivId">7 § Svar på interpellation 2006/07:622 om kirunasvenskarnas öden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KmbEEXdXTRjKyvtrvQXfRQ">
            Interpellation 2006/07:622 Kirunasvenskarnas öden av Gunnar Andrén
            (fp) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-7BnGeFPo6FieCLow3SY7YY">
            den 30 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P1Zw3cmseitDACodtcigNp">
            Det finns få saker som väcker fler och hetare känslor än omprövning
            av den egna historien. Förtigandets väg är ofta bekväm, sanningen
            brutal. Det gäller för både regeringar, enskilda medborgargrupper
            och politiska organisationer.
          </p>
          <p xml:id="i-CtAJzZUet6EWQDQ8tYhwhi">
            Vad vi nu ser runt om i Europa är hur diskussionen om vad som
            verkligen hände under andra världskriget i olika länder är intensiv,
            inte minst mot bakgrund av att många befolkningsgrupper av skäl
            som inte tål dagens ljus allierade sig på ett sätt som gjorde
            att de mänskliga rättigheterna inte värderades högre än det papper
            de präntats ned på.
          </p>
          <p xml:id="i-Dj2i1EmHkFB8KRYhJwXCL1">
            Det är alltid en skyldighet för demokrater och demokratier att
            ha en öppen attityd till den egna historien, såväl helheten som
            delar.
          </p>
          <p xml:id="i-ULDu4P4Q7zDN8pDGAZEDJK">
            Upptäckten av den år 1952 över Östersjön nedskjutna svenska DC
            3:an väckte för några år sedan berättigad uppmärksamhet. Under
            mer än 50 år kunde ingen berätta eller bevisa vad som var sant
            beträffande vad som skett. Orsaken är enkel – och brutal. Det
            kommunistiska Sovjetunionen (1917–1990) var ingen möjlig samtalspartner,
            sanningen var omöjlig att spåra.
          </p>
          <p xml:id="i-MGmL3LwobqsvS2JWGJQQb2">
            Historieskrivningen var under mer än sju decennier politiskt
            styrd och tillrättalagd för att passa makthavarna i Moskva. På
            samma sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar.
          </p>
          <p xml:id="i-LXeXj98Fc7dcvNNfZaLofE">
            Båda dessa händelser spelade på sin tid stor roll i vårt land
            för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <p xml:id="i-PeY8kWcgkxhTa9h7gc7z5J">
            Det är i det här perspektivet man kan se bristen på engagemang
            för att reda ut vad som hände vad jag och andra, efter en dossier
            i UD:s arkiv, vill kalla kirunasvenskarna. DC 3:an och Raoul Wallenberg
            är inte de enda ouppklarade affärerna – de till Sovjetunionen
            under första delen av 1900-alet utvandrade svenskarna har också
            rätt att få en sanningsenlig beskrivning av vad som hände dem
            i deras nya hemland.
          </p>
          <p xml:id="i-FEjf2itpMqtvugCv5TcWwg">
            Varför har så få intresserat sig för sanningen om vad som hände
            kirunasvenskarna? De voro svenskar också de, om än avrättade i
            främmande land. Det är en fläck på Sveriges baner att så litet
            intresse genom åren visats deras öde.
          </p>
          <p xml:id="i-37H7u1cUnjUZpuXzy3m6jQ">
            Varför har så litet forsknings- och samhällspolitiskt intresse
            visats dessa våra medborgare? Finns det ännu okända skäl att dölja
            vad som inträffade? Har politiska partier ett sådant intresse?
            Svenska staten? Ryssland? Den svenska diplomatin?
          </p>
          <p xml:id="i-TW16sFvBxuMB8SZtgiQ5sc">
            Oavsett hur det förhåller sig är det mycket otillfredsställande
            att inte långt större forskningsintresse visats de svenskar som
            gav sig i väg för att aldrig återvända. Det är bakgrunden till
            denna interpellation.
          </p>
          <p xml:id="i-B737Gbc3ihcDqFbCf8KdTn">
            Kirunasvenskarnas öden är värda att berätta, deras tragiska öde
            gör det om möjligt än angelägnare att göra så. Låt mig samtidigt
            påpeka att år 1944, efter att ha varit internerade på olika håll
            i Sverige men i huvudsak i Västmanland – namnet Ryssvägen i Skinnskattebergs
            kommun minner ännu om vad som hände – deporterades den 12 oktober
            1944 ca 900 ryska soldater via Gävle till dåvarande Sovjetunionen.
          </p>
          <p xml:id="i-WykfCF5x3uLcty1roGMN2Y">
            Genom intensivt forskningsarbete har journalisten Hans Lundgren,
            verksam vid Upsala Nya Tidning, bland annat genom en större artikelserie
            2001 kartlagt vad som hände dessa i Sverige internerade ryska
            soldater. Därtill kommer naturligtvis 1946 den väldokumenterade
            utlämningen till dåvarande Sovjetunionen av 148 balter som varit
            i tysk krigstjänst. Det kan finnas skäl att i andra sammanhang
            återkomma till dessa händelser.
          </p>
          <p xml:id="i-PgdKrXYUGN1Xsaa9QPhCMr">
            I denna interpellation är det en annan fråga som står i centrum,
            en historisk men ännu outklarad och outforskad företeelse där
            många enskilda och i huvudsak okända människor endera fick plikta
            med sina liv eller i bästa fall bara se sin ungdoms bästa drömmar
            förvandlas till en mardröm i annat land utan att någon i hemlandet
            Sverige brydde sig.
          </p>
          <p xml:id="i-KXqSU3MybJ8meYMXEVHsxb">
            Kirunasvenskarnas öden är en del i ett historiskt skeende som
            kräver både forskning och återupprättelse av människor, varav
            ett fåtal ännu lever.
          </p>
          <p xml:id="i-4yQuaz21rRU3KNkMehi5YP">
            Låt mig beskriva den ideologiska bakgrunden och brutala verkligheten.
          </p>
          <p xml:id="i-PgebnHbg6zykcNzdZuJrTd">
            Under 1920- och 1930-talen reste ett betydande antal svenskar
            till dåvarande Sovjetunionen, både från Stockholm och från andra
            orter i södra Sverige men framför allt från Norrbotten. De utresande
            har därför ofta kommit att benämnas kirunasvenskarna. De reste
            i huvudsak av ideologiska skäl. Sovjetunionen framställdes, i
            de kretsar där arbetskraft värvades till Sovjetunionen, som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
          </p>
          <p xml:id="i-QynrC815TYwFb5Nj15fPtt">
            Verkligheten som dessa utvandrare mötte blev brutalt svart –
            och blodröd. Många, i själva verket flertalet, kom att möta döden
            i Sovjetunionen, ytterst få kom någonsin åter till Sverige. De
            flesta mötte döden på grund av sjukdomar eller dåliga levnadsförhållanden,
            andra – dokumentationen är som lätt inses ofullständig – mötte
            döden genom skenrättegångar och exekutioner.
          </p>
          <p xml:id="i-PTHyLpRkwQmsp4CzbUyhF2">
            För Sveriges del handlar det enligt min mening om ett hål i vår
            historia. Även om man kanske inte bör kalla det mörkläggning är
            historien mörk – och denna mörka del måste nu belysas, praktiskt
            och ideologiskt.
          </p>
          <p xml:id="i-KF74GEdqGjLXnrUY1JVDsz">
            Ett möjligt sätt vore enligt min mening att låta detta ske genom
            projektet Levande historia, hittills mest inriktat på mycket allvarliga
            mänskliga förbrytelser under andra världskriget, mindre på enskilda
            svenskars öden under första delen av 1900-talet.
          </p>
          <p xml:id="i-PBQ3ddGYAoLdBoBjTcS3jj">
            Den tidigare inrikespolitiska journalisten på Dagens Nyheter,
            Kaa Eneberg, har gjort ett pionjärarbete genom privat forskning
            som 1999 resulterade i de första mycket uppmärksammade artiklarna
            om svenskarnas tragiska öden i Sovjetunionen, och hösten 2000
            i boken Tvingade till tystnad (Hjalmarson och Högberg, Stockholm
            2000).
          </p>
          <p xml:id="i-XyhcTiYWvEkf2pZQfH33R5">
            Dåvarande statsrådet och chefen för Kulturdepartementet Marita
            Ulvskog (s) lovade i sammanhanget att nu skulle tidigare ovända
            stenar i fråga om svenskarnas öden vändas. Dessvärre har de goda
            ambitionerna inte följts av konkreta åtgärder.
          </p>
          <p xml:id="i-3o34hTPRBUCUec3BBjZWXm">
            Också Vänsterpartiet, tidigare Sveriges kommunistiska parti och
            däremellan Vänsterpartiet kommunisterna, lovade i högstämda ordalag
            att gräva i sin egen historia. Låt mig konstatera att den högtidliga
            retorik som hördes vid den tiden inte följts av minsta synliga
            resultat vare sig ideologiskt eller forskningsmässigt.
          </p>
          <p xml:id="i-8iuypwztSfbuZr4aW9f1n2">
            Vänsterpartiets ledning, i dag säkert präglad av höga demokratiska
            ideal, är – som tidigare – handlingsförlamad när det gäller partiets
            tidiga ideologiska ogärningar och föredrar att så snart fara hotar
            sticka huvudet i sanden, att vara totalt passiv inför varje tänkbar
            uppgörelse med partiets historia.
          </p>
          <p xml:id="i-9s5QySdxTBSR7DYCM6Q5iG">
            Förtigandet av sanningen, väl illustrerad genom omskrivningar
            av brev där både de tidigare och den nuvarande partiordföranden
            i Vänsterpartiet, Lars Werner, Gudrun Schyman och Lars Ohly, varit
            inblandade utgör talande illustrationer till detta. Problemen
            med sanningen har väl skildrats i ett tv-program av redaktör Jan
            Josefsson i programserien Uppdrag granskning i Sveriges television
            hösten 2004.
          </p>
          <p xml:id="i-JrsLHoLA6MXxTstwdaivPx">
            Journalisten Kaa Eneberg har intensivt arbetat med kartläggning
            av så många som möjligt av de avresta svenskarnas öden i Stalins
            Sovjetunionen. I boken Förnekelsens barn (2003) konstaterade hon
            att ”ännu har ingen svensk forskare tagit itu med detta ’svarta
            hål’”. Hon säger: Jag kan bara beklaga att mitt journalistiska
            arbete, som väckt stort intresse, ännu inte lockat till professionellt
            forskningsarbete.
          </p>
          <p xml:id="i-VV4f2pKtm3NKZdKfWYibMQ">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna förblivit obesvarade. Vi vet i dag, åtta år efter
            de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            bokutgåvor.
          </p>
          <p xml:id="i-7uguwBJqqZ4z2imBp3ktpx">
            Eneberg fann att 33 svenskar avrättats i 1930-talets Stalinland
            – och att minst 45 fortfarande är ”bara försvunna”. Källan är
            i samtliga de 33 klarlagda fallen den sovjetiska så kallade säkerhetstjänsten
            NKVD:s arkiv. Eneberg har genom studium av dessa tidigare hemliga
            arkiv funnit att de slutat sina dagar efter att ha anklagats för
            att vara ”sovjetfiender”.
          </p>
          <p xml:id="i-BcTdBFv7NveQGB21bHvL2n">
            Det finns skäl att tro att de ovan nämnda 45 ännu försvunna svenskarna
            mött samma öde som de 33 som hittats i arkiven: De slutade i en
            massgrav med en kula i nacken, flertalet i Karelens tallbevuxna
            grusåsar åren 1937–1939.
          </p>
          <p xml:id="i-9aytRMdNRVDeh6Q3GhrSfe">
            Den bristande forskningen kan komma att resultera i – eftersom
            åren går – inte bara att värdefull förstahandsinformation från
            fåtalet ännu kvarlevande resenärer eller deras barn går förlorad
            utan också i något som har likheter med historisk skandal.
          </p>
          <p xml:id="i-2UWWq3PEtQ9ZjWHrrw3u37">
            Därför måste enligt min mening Enebergs hittills privata forskningsprojekt
            få omfattande vetenskapligt stöd, både i vårt land och inte minst
            i de sovjetiska arkiv som redan finns tillgängliga eller kan komma
            att öppnas.
          </p>
          <p xml:id="i-Ttq6p3h5jKh1buazURb4DR">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Fortfarande finns diplomater
            som var verksamma vid Sveriges ambassad i Moskva i början av 1940-talet
            i livet och kan tillfrågas – även om åren naturligtvis gått och
            minnen försvinner kan det finnas värdefulla detaljer att tillföra
            historien.
          </p>
          <p xml:id="i-QrPtnFhf63WgPKnJHVRYwi">
            Jag har i annat sammanhang aktualiserat att en officiell undersökning
            om vilka dokument som kan finnas från denna tid bör göras. Att
            vänta är att undandra historien värdefullt källmaterial. Ännu
            levande kan minnas.
          </p>
          <p xml:id="i-Aiqrv134fVUmPYYjLG86uN">
            Det tycks fortfarande bara vara Kaa Eneberg som med rysk hjälp
            letar efter svenskar i den en gång så fruktade sovjetiska säkerhetstjänsten
            NKVD:s olika redovisningar. I sin senaste – fler lär komma – bok
            skriver hon att ”flera unga forskare har hört av sig och förvånats
            över bristen på samlad historieskrivning men tydligen lagt sina
            egna uppsatsplaner på is tills vidare”. ”Forskningen är definitivt
            lågprioriterad.”
          </p>
          <p xml:id="i-eHcLEqHbs4LFN3LqkkBpx">
            Den historiska skandalen väntar enligt min mening bak nästa hörn.
            Men inte ens tidens gång kan utplåna en annan tids ideologiska
            ogärningar.
          </p>
          <p xml:id="i-2cjA7EUxDe9YL4ZqQrQwY3">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön.
          </p>
          <p xml:id="i-4uMVAsAVKV4Cv8FAmSdxHT">
            I Finland har åtskilliga böcker om Rysslandsfarare och deras
            öden utgivits. Emigrantinstitutet i Åbo, statligt finansierat,
            bekostade 2001 utgivningen av den karelska journalisten Eila Lahti-Argutinas
            andra bok om finska terroroffer (Olimme joukko vieras vaan – Vi
            var bara en skara främlingar).
          </p>
          <p xml:id="i-LwxiVvjZmsniifrGzRPChL">
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige. Bakgrunden torde bland annat ha varit att
            flera böcker av fransmannen Stéphane Courtoise, exempelvis Kommunismens
            svarta bok (svensk översättning Bokförlaget DN 1999 av Le livre
            noire du communisme, Paris 1997) då hade kommit ut i Sverige och
            väckt insikten om behovet av en granskning av den svenska kommunismens
            historia.
          </p>
          <p xml:id="i-LLygFNHfk2g4EPRjwpzoYa">
            Vetenskapsrådet fördelade för några år sedan, 2002, bland annat
            mot bakgrund av statsrådet Ulvskogs riksdagsuttalanden drygt nio
            miljoner kronor, särskilt öronmärkta, till sju vetenskapliga treårsprojekt
            för att studera ”kommunistiska regimer”. Men dessvärre hade bara
            några få kopplingar till Sverige, däribland medieforskaren Göran
            Leths studie om den svenska nyhetsförmedlingen i Sverige på 1930-talet,
            redovisat tillsammans med Ester Pollack under rubriken ”Varför
            teg den svenska pressen?” i publikationen Arbetarhistoria 4:2001
            (Arbetarrörelsens arkiv).
          </p>
          <p xml:id="i-Pq2dtSyxv9ZWh5Jh4reSGG">
            I Sverige har emellertid inga grundläggande forskningsprojekt
            kommit att riktas mot kirunasvenskarnas öden. Det är uppseendeväckande
            och, enligt min mening, mycket allvarligt. Därigenom förtigs en
            viktig del i svensk modern historia.
          </p>
          <p xml:id="i-RmwkUaZsrJNnizmXmegqyM">
            Den ideologiska uppgörelsen – från 2001 och framåt – med kommunismen
            och Stalinterrorn går trögt i Sverige. Nyligen har kommit bevis
            på att kunskaperna om vad som hände i och kring dåvarande Sovjetunionen
            bland dagens unga svenskar är mycket rudimentära.
          </p>
          <p xml:id="i-2NEGLNRFU62oHtRM3Xvgvb">
            Ett mer konkret exempel på den avstannade ideologiska uppgörelsen
            är hur den planerade minnesplaketten över Rysslandsfararna som
            riksdagsledamöter (s) från Norrbotten ville ha 2001 i Kiruna inte
            finns uppsatt ännu. Projektet är lika dött som många av de svenskar
            som utvandrade.
          </p>
          <p xml:id="i-JJbaP1Y3oQ1EATCXr2J1pG">
            Vänsterpartiets roll i sammanhanget är värd ett särskilt studium
            – och forskningsklarlägganden. Partiet och dess föregångare har
            enligt Eneberg ”inte visat minsta intresse för att hjälpa till
            att belysa detta sorgliga kapitel i svensk historia”. Varför?
          </p>
          <p xml:id="i-JWCVdrLjLbbxxzq9PX4dq1">
            Varför vill eller orkar det enligt egen uppfattning så demokratiskt
            trovärdiga Vänsterpartiet inte ifrågasätta den gamla lojaliteten
            med centrala direktiv?
          </p>
          <p xml:id="i-BoMzBBU3jrYTuuDA4Zoo3c">
            Det intressanta är ju att partiet tystnaden till trots har hjälpt
            några partivänner som drabbades av Stalins terror att komma tillbaka
            till Sverige, dock har det inte i något känt fall gällt utresta
            kirunasvenskar. Liken i garderoben finns kvar.
          </p>
          <p xml:id="i-K2WGNmsR8iSEQy56dYvRQo">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning?
          </p>
          <p xml:id="i-9oytTUuE1N6edPri1x4bZk">
            Professor Gunnar Richardson i Skara, tidigare riksdagsledamot
            (fp), har på ett förtjänstfullt sätt tagit sig an uppgiften att
            belysa svensk eftergiftspolitik gentemot Nazityskland. Men fanns
            samma attityd, och kanske under mycket längre tid, gentemot Stalins
            Sovjetunionen och därefter?
          </p>
          <p xml:id="i-52PAo1D23kTaQ6K1krXBpZ">
            Att diskutera ödet för svenskar som frivilligt eller under tvång
            blivit sovjetiska medborgare skulle kunna komplicera den diplomatiska
            diskussionen. Det resonemanget förekom ända in på 1990-talet.
            Det politiska samförståndet om att inte irritera ryssarna bestod
            mycket länge.
          </p>
          <p xml:id="i-GJh5DcCmbhx9xZw8DqpcVz">
            Var finns mer material om Sverigeemigranterna till Sovjet att
            hämta? Lars Björlin, Södertörns högskola, konstaterade häromåret
            att det saknas så kallad grundforskning att utgå från. Ett projekt
            som kan få betydelse för Sverige är den bearbetning av den internationella
            partiorganisationen Kominterns arkiv (officiellt benämnt Ryska
            statens arkiv för social och politisk historia) som den amerikanske
            forskaren John Heynes arbetar med. Sverige deltar här via Riksarkivet.
            Av intresse för oss är de 1 300 svenskar som finns i dessa arkiv
            som aktiva i den kommunistiska rörelsen. Enligt Björlin är det
            inte endast kommunisters namn som finns upptecknade.
          </p>
          <p xml:id="i-XFN9XtckaRPZBThS7bVsY4">
            I Ryssland trycks numera oräkneliga dokument över dömda och arkebuserade
            människor under terroråren 1937–1938. Under 2003 gavs bland annat
            ut en 600 sidor tjock bok om 13 000 offer enbart i Karelen – där,
            det bör påpekas, också de flesta svenskarna mördades. I boken
            Pominaljnije Spiskij Karelij 1937–1938 (Listor över avlidna i
            Karelen, Petrozavodsk 2002) har forskaren Jurij Dmitrijev, Petrozavodsk,
            sammanställt mycket material av mördande karaktär. Det märkliga
            är att denna forskning bekostats med offentliga medel i dagens
            Ryssland.
          </p>
          <p xml:id="i-3hRDX6yBvKo1tmYo4Z32PL">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänhet. Den som vill veta
            kan finna mycket. Men de öden som de svenskar som av ideologiska
            skäl emigrerade på 1920- och 1930-talen till Sovjetunionen gick
            till mötes utgör en del av vår okända historia. De finns inte
            i våra historieböcker – dessa många hundra, kanske tusen svenska
            arbetare som sökte lyckan österut.
          </p>
          <p xml:id="i-8t2WY6N1oBq3yFaAijMPyE">
            Men visst finns mycket forskningsmaterial att arbeta med, inte
            minst personliga intervjuer som arkivchefen Carl-Uno Hannu i Luleå
            gjorde på 1970-talet med återvända svenskar, intervjuer som stannat
            i arkiven.
          </p>
          <p xml:id="i-VnF8JhhcwWyMSqVmJf6HVP">
            Varifrån kommer begreppet kirunasvenskarna? Svaret är – som noterades
            i början av denna interpellation – en UD-dossier. Det är emellertid
            ett vilseledande samlingsbegrepp för den svenska arbetaremigrationen
            till Stalins Sovjetunionen. De flesta kom visserligen från Norrbotten,
            ”men en mer systematisk inventering än den jag själv är kapabel
            till” – skriver Eneberg – ”skulle redovisa stora grupper även
            från andra industriområden än malmfälten”.
          </p>
          <p xml:id="i-T6kixBP1YviCdSRCThKdCX">
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverksområdena kring Sundsvall som
            Njurunda och från Hallstavik norr om Norrtälje. Den historiska
            forskningsuppgiften är stor, källorna många, möjligheterna närmast
            obegränsade – men det behövs stöd och ledning och beprövade vetenskapliga
            forskningsmetoder.
          </p>
          <p xml:id="i-QqbgGSKhroJFyEMcqj7orm">
            Och det är bråttom, bråttom!
          </p>
          <p xml:id="i-GBSniHAzeMZXmf5moQkLhP">
            Jag vill mot bakgrund av ovanstående fråga utrikesminister Carl
            Bildt följande:
          </p>
          <p xml:id="i-RqTGB9H95z3ykEzJRhCnP2">
            Vilka åtgärder avser utrikesministern att vidta för att bringa
            historiskt ljus över de öden som de så kallade kirunasvenskarna
            gick till mötes i dåvarande Sovjetunionen?
          </p>
        </div>
      </div>
    </body>
  </text>
</TEI>
