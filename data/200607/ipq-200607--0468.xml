<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0468">
  <teiHeader>
    <fileDesc>
      <titleStmt>
        <title>Svensk spelmarknad</title>
        <author>Wegendal, Lars (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk spelmarknad till Anders Borg (m), finansminister om Svensk spelmarknad</title>
          <idno type="rdwebb">GU10468</idno>
          <ref type="dokument_url_text">http://data.riksdagen.se/dokument/GU10468/text</ref>
          <ref type="dokument_url_html">http://data.riksdagen.se/dokument/GU10468</ref>
          <ref type="dokumentstatus_url_xml">http://data.riksdagen.se/dokumentstatus/GU10468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <persName>Lars Wegendal</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-53YnWJ5fNxq5Ru2YN3xPpW" corresp="i-LutTcg2m9spsoVaK7cAQeB">
          <date when="2007-04-12"/>
        </correspAction>
        <correspAction type="received" xml:id="i-Po52SGmjJG5wRhUEde3yBh" corresp="i-EemRytGskeDvwKV2im64qt">
          <date when="2007-04-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6Hkt6jgwYB86cA5S6Bq325">
            Interpellation 2006/07:468 Svensk spelmarknad av Lars Wegendal
            (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-Urkb3BUHiUnhE5P3BRCBDq">
            den 12 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AQUyWQgMpo9P97ycJF5bTQ">
            Under en lång tid har den svenska spelmarknaden kännetecknats
            av stor osäkerhet. Det regelverk som syftar till att tränga ut
            illegalt spel och skydda individer från överdrivet spelande har
            ifrågasatts, främst kanske av dem som har ekonomiska intressen
            som skulle gynnas av en oreglerad spelmarknad. Utländska aktörer
            står redo att kapa åt sig marknadsandelar och locka till ökat
            spelande.
          </p>
          <p xml:id="i-EmcPH34V13xR5cxBN14QEo">
            Spelmarknaden står inför en mängd olika tänkbara scenarier och
            på sistone har ett antal händelser inträffat som mer eller mindre
            berör den svenska spel- och lotterimarknaden. En dom i Länsrätten
            i Södermanlands län avslår tidningen Aftonbladets överklagan vad
            gäller förbud mot kommersiella annonser för utländska spelbolag.
            RÅ ser ingen anledning till att Högsta domstolen ska pröva de
            fällande domarna mot tidningarna Aftonbladets och Expressens chefredaktörer
            för brott mot lotterilagens främjandeförbud.
          </p>
          <p xml:id="i-6Ee3QK5uUepZmx4P9a7An9">
            EG-domstolen har avkunnat dom vad gäller det italienska systemet
            för tillståndsgivning till spelverksamhet. Från denna dom drogs
            paralleller till den svenska spelmarknaden, av dem som brukar
            ifrågasätta den reglerade spelmarknaden, trots att Sverige har
            en helt annan spelreglering än Italien. EU-kommissionen har också
            uttalat att stater får reglera sin spelmarknad för att skydda
            medborgarna.
          </p>
          <p xml:id="i-8fpuz2MBGC8ov91XzamZef">
            Eftadomstolen har avkunnat en dom där norska staten får fortsatt
            rätt att ha monopol på spelautomater. Den reglering som finns
            i Norge för att förhindra utbrett spelande och spelmissbruk kan
            fortsätta.
          </p>
          <p xml:id="i-DwXVHQYHFcm2yScHZDfbju">
            Det stora tillslag som polisen gjort i Grebbestad, mot en härva
            där det troligen förekom illegalt pokerspel, visar att det finns
            många som vill tjäna pengar på den nya pokertrenden.
          </p>
          <p xml:id="i-T8zHWZRxA77rVfRPP3Tdtp">
            EU-kommissionen har gjort ett uttalande om spelandets organisering
            i Finland, Danmark och Ungern. Dessa stater har fått två månader
            på sig att svara på hur de ska ändra i sina regler som kommissionen
            menar strider mot EG-rätten och förhindrar den fria rörligheten
            på spelmarknaden på ett oproportionerligt och diskriminerande
            sätt. Den svenska spelregleringen ser inte likadan ut som i dessa
            stater, så det är inte helt säkert att detta påverkar svensk lagstiftning.
            Sverige är inte heller utpekat i EU-kommissionens uttalande.
          </p>
          <p xml:id="i-5kaCqxEr8VNPVCfMUxV1ik">
            Den senaste tidens händelser, uttalanden och domstolsutslag är
            både olikartade och svårtolkade. Osäkerheten om vilket regelverk
            som kommer att gälla på framtidens spelmarknad har blivit större.
            För att förhindra illegalt och överdrivet spelande är det viktigt
            att det finns tydliga regler som inte kan kringgås. Ett oreglerat
            spelande kommer att följas av att flera hamnar i spelmissbruk,
            med stora sociala och ekonomiska konsekvenser för samhället och
            för individer. Mot bakgrund av det anförda undrar jag:
          </p>
          <p xml:id="i-8xAWxPNu6AdVh5554kMtjQ">
            Vilka åtgärder ämnar finansministern vidta med anledning av var
            och en av ovanstående händelser var för sig, och vilka åtgärder
            ämnar finansministern vidta med anledning av dessa händelser sammantagna?
          </p>
        </div>
      </div>
    </body>
  </text>
</TEI>
