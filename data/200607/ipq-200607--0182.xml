<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0182">
  <teiHeader>
    <fileDesc>
      <titleStmt>
        <title>Energieffektivisering</title>
        <author>Persson, Kent (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energieffektivisering till Maud Olofsson (c), näringsminister om Energieffektivisering</title>
          <idno type="rdwebb">GU10182</idno>
          <ref type="dokument_url_text">http://data.riksdagen.se/dokument/GU10182/text</ref>
          <ref type="dokument_url_html">http://data.riksdagen.se/dokument/GU10182</ref>
          <ref type="dokumentstatus_url_xml">http://data.riksdagen.se/dokumentstatus/GU10182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <persName>Kent Persson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-P5AZtxur5c4wUUNoCVEZDd" corresp="i-FAhoYDeAxVXRZmnF5LnHgv">
          <date when="2006-12-21"/>
        </correspAction>
        <correspAction type="received" xml:id="i-7c5M1qumjFL9pgYi3SHm8K">
          <date when="2006-12-21"/>
        </correspAction>
        <correspAction type="received" xml:id="i-6itcm9ygMR4wo6cP3HofKn" corresp="i-PRFN1BS8QWUhjjGAM8w3Fj">
          <date when="2006-12-21"/>
        </correspAction>
        <correspAction type="answered" xml:id="i-BWA3j2Et2ZQC9BqZL98kt4">
          <date when="2007-02-23"/>
        </correspAction>
        <correspAction type="answered" xml:id="i-35698Qcmr2gNWMuDoQUgk9" corresp="i-PRFN1BS8QWUhjjGAM8w3Fj">
          <date when="2007-02-23"/>
        </correspAction>
        <correspContext corresp="i-35698Qcmr2gNWMuDoQUgk9">
          <ref type="record" target="prot-200607--066">Riksdagens protokoll 2006/07:66 Fredagen den 23 februari</ref>
          <ref type="recordSection" target="unsetDivId">7 § Svar på interpellation 2006/07:182 om energieffektivisering</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Tyux8sJUr5DN9HLSMS7myz">
            Interpellation 2006/07:182 Energieffektivisering av Kent Persson
            (v) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-GMqM83zhM1S9WC2Jf7VcCz">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7cDcQ55vbHLGzWBNaUpovH">
            Det är fortfarande möjligt att påverka hur stora effekterna av
            klimatförändringarna blir och hur snabbt de kommer. För att lyckas
            krävs en rad snabba åtgärder både på nationell och på internationell
            nivå. Om vi ska klara att hålla den globala uppvärmningen under
            två grader måste åtgärderna få genomslag de närmaste 10–20 åren.
            Dessa åtgärder måste med nödvändighet minska vårt beroende av
            ändliga naturresurser. För det krävs en genomgripande energiomställning
            som omfattar såväl el- och värmeförsörjning som transportsektorn.
            Energiomställningen måste, om den ska resultera i ekologiskt hållbar
            försörjning, fokusera på energieffektivisering och produktion
            och utveckling av förnybar energi.
          </p>
          <p xml:id="i-N6HJ72KYw51S9jPt3NFaw6">
            En radikal energiomställning är inte bara nödvändig utan ger
            även ekonomiska fördelar. De länder som agerar tidigt är bättre
            rustade inför en framtid med hård konkurrens (med höjda priser
            som följd) om begränsade tillgångar som uran, olja, kol och fossilgas.
            (För att inte tala om de säkerhetspolitiska riskerna.) En stor
            inhemsk marknad för förnybar energi och energieffektiv teknik
            kan dessutom fungera som en språngbräda för dessa länders miljöteknikexport.
          </p>
          <p xml:id="i-4RMWmgJDsDYBPN2S7TzWCg">
            Sverige har unika förutsättningar att genomföra en sådan omställning.
            Vi har en i dag redan utbyggd vattenkraft. Vi har mycket skog
            och stora åkerarealer som kan förse oss med bioenergi. Vi har
            en lång kuststräcka för vind- och vågkraft. Vår forskning och
            utveckling av solcellsmaterial och energieffektiva lösningar ligger
            internationellt sett på en mycket hög nivå. Dessutom har vi ett
            samhälle med hög teknologi och medborgare med relativt hög miljömedvetenhet.
          </p>
          <p xml:id="i-E8TYqqBdjrL13RrQxLUiYq">
            Energieffektiviseringen har en mycket stor potential. EU har
            uppskattat att det finns en ekonomisk potential för effektivisering
            på 20 %. Enligt Energirådgivarna är det möjligt att effektivisering
            av el- och värmeanvändningen i Sverige kan uppgå till hela 62
            terawattimmar till 2020.
          </p>
          <p xml:id="i-RycL2LLosxt8NYLWxdctPf">
            I dag finns framför allt två dokument som styr effektiviseringsarbetet
            i Sverige. Det nationella programmet för energieffektivisering
            och energismart byggande (prop. 2005/06:145) omfattar bostäder
            och service och har som målsättning att minska energianvändningen
            med 20 % till 2020.
          </p>
          <p xml:id="i-3kLooxwQtJNcsRoyeJ2VSZ">
            EU:s direktiv om energitjänster och energieffektivisering omfattar
            hela vår energianvändning utanför den handlande sektorn. Enligt
            direktivet ska alla medlemsländer anta ett nationellt vägledande
            mål om minst 9 % energieffektivisering på nio år. Den förra regeringen
            tillsatte med anledning av direktivet en särskild utredare som
            ska utreda förslag till lämplig organisation och åtgärder för
            att underlätta genomförandet. Uppdraget ska slutredovisas den
            30 november 2007. Senast den 31 januari 2007 ska utredaren lämna
            ett förslag till nationell plan för energieffektivisering.
          </p>
          <p xml:id="i-XuaWc84f51HYpwvELHH1HP">
            Vänsterpartiet ser med stort intresse fram emot utredningens
            förslag. Det är mycket angeläget att vi snarast tar fram en nationell
            plan för effektivare energiutnyttjande med årliga mål. För att
            tydliggöra ansvaret för energieffektivisering anser vi även att
            ett råd eller centrum bör upprättas för detta ändamål. Det är
            vår mening att det skulle skapa goda förutsättningar för att utveckla
            åtgärder för att nå uppsatta målsättningar.
          </p>
          <p xml:id="i-Ffjh1rzEBpY9CCtiGWz8kb">
            Det är också nödvändigt att vi ökar redan befintliga insatser
            för effektivare energianvändning. Den kommunala energirådgivningen
            och de regionala energikontoren är i dag upparbetade och framgångsrika
            kanaler för att öka informationen kring möjligheter till energieffektiv
            teknik. Det statliga stödet för denna verksamhet måste öka de
            närmaste åren för att stärka det lokala och regionala energieffektiviseringsarbetet.
            Det är därför med oro som vi noterar att regeringen inte avsatt
            några medel för detta efter år 2007. (Vårt budgetförslag innebär
            en successivt ökad satsning under hela perioden 2007–2009 på sammanlagt
            496 miljoner!)
          </p>
          <p xml:id="i-3J4W9bkFc5vvw8LZx5LVFw">
            Storbritannien och Italien har infört så kallade vita certifikat
            för att öka sin energieffektivisering. Frankrike är på gång att
            införa sitt system för vita certifikat. Vita certifikat är ett
            styrmedel där staten sätter ett obligatoriskt mål för energibesparingar.
            Energileverantörer, distributörer av energi, fastighetsägare eller
            kunder är skyldiga att ha en viss mängd certifikat. Certifikat
            utdelas för åtgärder som effektiviserar energianvändningen. Detta
            möjliggör finansiering i energieffektiv teknik utan statliga anslag.
          </p>
          <p xml:id="i-4j855E5zC9jEng2wz7KnUH">
            Energimyndigheten har nyligen, på eget initiativ, gjort en första
            studie om de vita certifikaten. Rapporten är ingen komplett analys
            och har främst inriktat sig på bostads- och servicesektorn. Energimyndigheten
            bedömer att vita certifikat kan vara ett intressant styrmedel
            men att utmaningarna med att införa ett sådant system inte ska
            underskattas.
          </p>
          <p xml:id="i-8p2xzeyD6XotZzxPe2L3m4">
            Man anser att systemen med utsläppshandel och elcertifikat bör
            verka ytterligare en tid innan man inför ytterligare ett marknadsbaserat
            system. Man anser att en bred utredning behövs för att kunna ta
            ställning till om vita certifikat ska införas även i Sverige.
            En sådan utredning bör enligt Energimyndigheten även utvärdera
            andra styrmedel som verkar inom energieffektiviseringsområdet.
          </p>
          <p xml:id="i-ByBd1rwwssz7pqw7xsJyFx">
            Vänsterpartiet anser att förutsättningarna för att införa vita
            certifikat bör utredas enligt Energimyndighetens förslag.
          </p>
        </div>
        <div type="ipQuestion">
          <p xml:id="i-GBxt1irJtYoiXHv6JNnNEo">
            Jag vill fråga näringsministern:
            <list rend="ordered">
              <item>
                1. Hur avser näringsministern att stödja de kommunala och regionala
                insatserna för effektivare energianvändning efter 2007?
              </item>
              <item>
                2. Avser näringsministern att ta något initiativ till att låta
                utreda förutsättningarna för vita certifikat i Sverige?
              </item>
            </list>
          </p>
        </div>
      </div>
    </body>
  </text>
</TEI>
