<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0221">
  <teiHeader>
    <fileDesc>
      <titleStmt>
        <title>Reglerna för internprissättning vid företags internationella transaktioner</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglerna för internprissättning vid företags internationella transaktioner till Anders Borg (m), finansminister om Reglerna för internprissättning vid företags internationella transaktioner</title>
          <idno type="rdwebb">GU10221</idno>
          <ref type="dokument_url_text">http://data.riksdagen.se/dokument/GU10221/text</ref>
          <ref type="dokument_url_html">http://data.riksdagen.se/dokument/GU10221</ref>
          <ref type="dokumentstatus_url_xml">http://data.riksdagen.se/dokumentstatus/GU10221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4yxpLD2nYHXqzaLSQzuUNw" corresp="i-Ry3pP9VZKrW87Vcxq73jQG">
          <date when="2007-01-12"/>
        </correspAction>
        <correspAction type="received" xml:id="i-WcoENTcZEJJ5qDAkxgkAr7" corresp="i-EemRytGskeDvwKV2im64qt">
          <date when="2007-01-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JaKp1N1REuicP42DLWmB5A">
            Interpellation 2006/07:221 Reglerna för internprissättning vid
            företags internationella transaktioner av Carl B Hamilton (fp)
            till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-BHaQVvPuAGBcc2Nk7X2REr">
            den 12 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XCUP96DGN6fqRkZoXba8A">
            Skatteverket arbetar nu med att ta fram föreskrifter och anvisningar
            till den lag om internprissättning som den socialdemokratiska
            regeringen lade fram. Den nya lagen har trätt i kraft den 1 januari
            2007 (prop. 2005/06:169).
          </p>
          <p xml:id="i-Gb67kpb7N5FCrHHkB36KMT">
            Syftet med de så kallade internprissättningsreglerna är att säkerställa
            att uppkomna vinster i en koncern beskattas i det land där de
            uppkommit och att vinster inte överförs till andra länder med
            lägre skatt än i Sverige. Kravet i internprissättningsreglerna
            är sålunda att företag även internt i sina transaktioner ska tillämpa
            i huvudsak samma priser som de tillämpar externt, det vill säga
            som skulle ha använts mellan oberoende företag.
          </p>
          <p xml:id="i-EnnT5WNjZtxWCXWo9fUQHE">
            Den lag som nu genomförs innehåller en stor mängd betungande
            detaljregler för företagen. De åläggs att löpande dokumentera
            alla transaktioner med bolag i så kallad intressegemenskap, alla
            organisations- och strategiförändringar, ekonomiska och finansiella
            förhållanden med mera. Bland annat ska mottagande företags behov
            av en tjänst anges.
          </p>
          <p xml:id="i-LHvSvo1cip6Y34gAqDeCfW">
            Dokumentationskraven innebär ett allvarligt hinder för regeringens
            möjligheter att uppfylla sitt viktiga mål att minska företagens
            regelbörda med 25 %.
          </p>
          <p xml:id="i-8QJp6vCZE8xryWxRkBXnps">
            Andra sidan av myntet är att detta förslag får allvarliga konsekvenser
            för svensk företagsamhet, samhällsekonomi och sysselsättning.
            Företagen kommer sannolikt att drabbas av ökade kostnader på flera
            hundra miljoner kronor, det vill säga lönebetalningsförmåga och
            vinster minskar i motsvarade mån.
          </p>
          <p xml:id="i-BcacPFgZEhwe7DDeLENEmZ">
            I praktiken kommer förslaget att drabba alla företag, oavsett
            storlek, som gör affärer med dotterbolag i utlandet. Särskilt
            allvarligt är dock att de nya reglerna inte gör undantag för små
            och medelstora företag. Flera andra länder, bland annat Danmark
            och Finland, har gjort undantag för små och medelstora företag
            (enligt EU:s definition av SME-företag).
          </p>
          <p xml:id="i-7QPL3d1kPvCBfWRPZg8yr6">
            Regeringen har bundit sig för att minska regelkrånglet och dokumentationskraven
            bör därför minimeras. Reglerna bör vara enkla och endast i undantagsfall
            ska företaget behöva anlita extern hjälp för att kunna hantera
            dokumentationskraven.
          </p>
          <p xml:id="i-9xdsBPt4xxdtKU7DnyZygw">
            En mera detaljerad redovisning av internprissättningen bör endast
            kunna krävas in av Skatteverket om en skatterevision gett anledning
            att ifrågasätta företagets internprissättning. Speciella nya lagregler
            för SME-företag bör införas.
          </p>
          <p xml:id="i-DCDDHQeHYE1rTaNfkxyb1i">
            Frågor:
          </p>
          <p xml:id="i-Enw7LScvpMXcYpvoPGsvLa">
            Vilka åtgärder avser finansministern att vidta för att internprissättningsreglerna
            inte ska komma i konflikt med regeringens mål om att minska den
            administrativa regelbördan med 25 %?
          </p>
          <p xml:id="i-FatPy9Hze6cNDb98u27Csd">
            Vilka åtgärder avser finansministern att vidta för att svenska
            SME-företag ska ha enklare regler beträffande internprissättning
            än stora multinationella koncerner?
          </p>
          <p xml:id="i-LCwgX892Y4Y7tPcnmZc5KY">
            Vilka initiativ i övrigt avser finansministern att ta i fråga
            om proportionalitet i skattekontrollen av internprissättning vid
            internationella transaktioner?
          </p>
        </div>
      </div>
    </body>
  </text>
</TEI>
