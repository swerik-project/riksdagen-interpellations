<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0470">
  <teiHeader>
    <fileDesc>
      <titleStmt>
        <title>Sexuell och reproduktiv hälsa och rättigheter inom biståndet</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuell och reproduktiv hälsa och rättigheter inom biståndet till Gunilla Carlsson (m), statsråd om Sexuell och reproduktiv hälsa och rättigheter inom biståndet</title>
          <idno type="rdwebb">GU10470</idno>
          <ref type="dokument_url_text">http://data.riksdagen.se/dokument/GU10470/text</ref>
          <ref type="dokument_url_html">http://data.riksdagen.se/dokument/GU10470</ref>
          <ref type="dokumentstatus_url_xml">http://data.riksdagen.se/dokumentstatus/GU10470</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JmRknMKhzyffhc4DLEg3E6" corresp="i-K3yJ7rruozYUK99nj91ffc">
          <date when="2007-04-13"/>
        </correspAction>
        <correspAction type="received" xml:id="i-THvfyKKYnQnVaLsAfNZMod" corresp="i-W9g5g3nUh3Fu7mKUtFoBFH">
          <date when="2007-04-13"/>
        </correspAction>
        <correspAction type="answered" xml:id="i-D1LdjC5UKJKEUgN4GKtkWa" corresp="i-W9g5g3nUh3Fu7mKUtFoBFH">
          <date when="2007-04-27"/>
        </correspAction>
        <correspContext corresp="i-D1LdjC5UKJKEUgN4GKtkWa">
          <ref type="record" target="prot-200607--100">Riksdagens protokoll 2006/07:100 Fredagen den 27 april</ref>
          <ref type="recordSection" target="unsetDivId">4 § Svar på interpellation 2006/07:470 om sexuell och reproduktiv hälsa och rättigheter inom biståndet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VaGJjnKNsoUKLqhHcKv5hj">
            Interpellation 2006/07:470 Sexuell och reproduktiv hälsa och
            rättigheter inom biståndet av Hans Linde (v) till statsrådet Gunilla
            Carlsson (m)
          </p>
        </div>
        <div type="ipqSubmissionInfo">
          <p xml:id="i-DKS5Go8XsR6uiopCH1gVPs">
            den 13 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Y8Uig61mPdFCjSWQdnwcT1">
            Varje år dör ca 70 000 kvinnor till följd av osäkra aborter.
            Varje minut dör en kvinna på grund av komplikationer i samband
            med graviditet eller förlossning. Drygt 40 miljoner människor
            lever med hiv. Minst 120 miljoner kvinnor i världen saknar möjlighet
            att använda preventivmedel eller annan familjeplanering. Det faktum
            att kvinnor inte har möjlighet att bestämma över sina kroppar,
            sin sexualitet och om och när de vill föda barn utgör ett konkret
            hinder för kvinnors deltagande arbetslivet och deras möjlighet
            att vara politiskt aktiva. En grundläggande förutsättning för
            demokrati och utveckling är därför att kvinnor får makten över
            sina kroppar och över sin sexualitet.
          </p>
          <p xml:id="i-NFcKMHqq7cFyGun19iVCw5">
            Utifrån Parisdeklarationen om biståndseffektivitet från 2005
            pågår i dag ett reformarbete av svenskt utvecklingssamarbete.
            Syftet är bland annat att skapa ett mer effektivt bistånd genom
            samordning och arbetsdelning bland givarländerna utifrån principen
            om komplementaritet. Givarländerna ska komplettera varandra, inte
            konkurrera. Sveriges bilaterala bistånd ska fokuseras till färre
            samarbetsländer och sektorer.
          </p>
          <p xml:id="i-G4EFfbVZTcMCkiV3hkQtTj">
            De sexualkonservativa krafterna, uppbackade av katolska kyrkan
            och USA, driver i dag ett allt intensivare arbete mot kvinnors
            rätt till sina kroppar och sin sexualitet. Detta arbete har krönts
            med framgång bland annat i Nicaragua som i höstas införde ett
            totalt abortförbud. Det är därför av avgörande betydelse att de
            krafter som står upp för sexuella och reproduktiva rättigheter
            får stöd när dessa rättigheter hotas. SRHR-frågorna borde därför
            vara en faktor som vägs in när Sverige väljer vilka länder man
            ska fokusera sitt utvecklingssamarbete till.
          </p>
          <p xml:id="i-TyzVAm8HDuP3J4VUGTGD5e">
            I Tanzania har redan en fokusering av det svenska biståndet påbörjats,
            från 14 sektorer till 3–4 år 2010. En av de sektorer som prioriterats
            bort är hälsosektorn, där SRHR-frågorna ingår. Detta trots att
            Tanzania är ett land där mödradödligheten ligger på 578 per 100
            000 och där 20 procent av denna mödradödlighet beror på osäkra
            aborter.
          </p>
          <p xml:id="i-VtgsWoR7SWb3QTHgfLMWbR">
            Arbetet med att minska antalet samarbetsländer ska bland annat
            utgå från varje lands komparativa fördelar. Sverige har varit
            ett av de länder som tydligast har lyft fram SRHR-frågorna i sitt
            utvecklingssamarbete, till skillnad från bland annat USA som genom
            The Mexico City Policy (även kallad ”gobal gag rule”) motarbetar
            kvinnors rätt till sina kroppar och begränsar tillgången till
            preventivmedel. Även i EU motverkas konstant skrivningar om SRHR
            av andra medlemsländer. Om Sverige lämnar SRHR-frågorna är risken
            därför överhängande att ingen annan driver dem.
          </p>
          <p xml:id="i-HL6MpJCX6BbX3W6Prz3mDp">
            Enligt Sveriges politik för global utveckling (PGU) ska allt
            utvecklingssamarbete genomsyras av ett rättighetsperspektiv. Att
            alla människor, oavsett kön och sexualitet, får möjlighet att
            få information om sin sexualitet och uttrycka sin sexualitet på
            sina egna villkor är en fråga om hälsa och utveckling men också
            om mänskliga rättigheter. SRHR-frågorna borde därför som en naturlig
            del finnas med i dialogen med alla mottagarländer.
          </p>
        </div>
        <div type="ipQuestion">
          <p xml:id="i-TA4Sr1DXXBVBL1K3AWRMtL">
            Jag vill därför fråga statsrådet:
            <list rend="ordered">
              <item>
                1. Vilka initiativ avser statsrådet att vidta för att sexuell
                och reproduktiv hälsa och rättigheter prioriteras när biståndet
                nu ska fokuseras inom ramen för Parisagendan?
              </item>
              <item>
                2. Vilka initiativ avser statsrådet att vidta för att även SRHR-frågorna
                inkluderas som en faktor i valet av vilka länder biståndet ska
                fokuseras på?
              </item>
              <item>
                3. Vilka initiativ avser statsrådet att vidta för att inkludera
                sexuella och reproduktiva rättigheter i det rättighetsperspektiv
                som ska genomsyra allt?
              </item>
            </list>
          </p>
        </div>
      </div>
    </body>
  </text>
</TEI>
