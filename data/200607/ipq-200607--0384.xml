<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0384">
  <teiHeader>
    <fileDesc>
      <titleStmt>
        <title>Svenska jägares möjlighet till småviltsjakt i fjällvärlden</title>
        <author>Hammarbergh, Krister (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska jägares möjlighet till småviltsjakt i fjällvärlden till Eskil Erlandsson (c), jordbruksminister om Svenska jägares möjlighet till småviltsjakt i fjällvärlden</title>
          <idno type="rdwebb">GU10384</idno>
          <ref type="dokument_url_text">http://data.riksdagen.se/dokument/GU10384/text</ref>
          <ref type="dokument_url_html">http://data.riksdagen.se/dokument/GU10384</ref>
          <ref type="dokumentstatus_url_xml">http://data.riksdagen.se/dokumentstatus/GU10384</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <persName>Krister Hammarbergh</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DDCrSkwitiEsxvkqzVbMCZ" corresp="i-NiuBLX8hzt3w2Uyev12Wbt">
          <date when="2007-03-05"/>
        </correspAction>
        <correspAction type="received" xml:id="i-6APPUXt5iLxWHLsA2QSEab" corresp="i-B471TcSCwHNHrNRk1EdJek">
          <date when="2007-03-12"/>
        </correspAction>
        <correspAction type="answered" xml:id="i-LQitUm2q9WEBssVU6onaNB" corresp="i-B471TcSCwHNHrNRk1EdJek">
          <date when="2007-03-27"/>
        </correspAction>
        <correspContext corresp="i-LQitUm2q9WEBssVU6onaNB">
          <ref type="record" target="prot-200607--082">Riksdagens protokoll 2006/07:82 Tisdagen den 27 mars</ref>
          <ref type="recordSection" target="unsetDivId">9 § Svar på interpellation 2006/07:384 om svenska jägares möjlighet till småviltsjakt i fjällvärlden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Qi2YtqLUE1k7G74XXN4u6D">
            Interpellation 2006/07:384 Svenska jägares möjlighet till småviltsjakt
            i fjällvärlden av Krister Hammarbergh (m) till jordbruksminister
            Eskil Erlandsson (c)
          </p>
        </div>
        <div type="ipqSubmissionInfo">
          <p xml:id="i-XMqj2oWofMMFfbQz7yvkag">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-98ZLDtkBRrwZWcUYbdDDt8">
            År 1993 togs beslut om att upplåta statens marker ovan odlingsgränsen
            runt Västerbotten och Norrbotten samt på renbetesfjället i Jämtlands
            län för småviltsjakt. Beslutet innebar att småviltsjakten skulle
            upplåtas till svenska medborgare samt även till utländska medborgare.
            Länsstyrelsen administrerar jakten på berörda områden och har
            i stor utsträckning sett till att även utländska jägare har omfattats
            av samma villkor som de svenska jägarna. Detta har även gällt
            i tider när länsstyrelsen valt att begränsa jaktens omfattning
            genom olika restriktioner. Sverige är dock det enda landet som
            tillåter jakt på lika villkor mellan svenska och utländska medborgare.
            Detta innebär bland annat att till exempel norska medborgare kan
            bedriva jakt på lika villkor som svenska jägare i de svenska jaktområdena
            medan svenskarna däremot inte har tillträde till samma förmåner
            i Norge. Detta eftersom Norge inte tillåter utländska medborgare
            att bedriva jakt på samma villkor.
          </p>
          <p xml:id="i-8HfdtY8pLpmerM84UVg8Ch">
            Trycket från utländska jägare har stundtals varit mycket hårt.
            Under ett flertal år har länsstyrelsernas hantering av regelverket
            kritiserats. Föregående år ändrades tillämpningen efter ett beslut
            av Länsstyrelsen i Norrbotten. Länsstyrelsen tillämpade därmed
            lagstiftningen på det sätt som den ursprungligen var avsedd att
            användas.
          </p>
          <p xml:id="i-283eRU16BvK9S5A92PthfF">
            Detta ledde senare till att Kommerskollegium i ett yttrande till
            Länsstyrelsen i Norrbotten önskade en återgång till tidigare tillämpning.
            Man hävdar att den mer restriktiva tillämpningen skulle vara diskriminerande
            gentemot utlänningar. Man hävdar vidare att detta skulle strida
            mot EG-rätten.
          </p>
          <p xml:id="i-UXRWAdaKAeZuGvNBKxQme7">
            Svenska jägare upplever att deras tillgång till jaktmöjligheter
            begränsas genom denna tolkning. Antalet utländska jägare har ökat,
            vilket resulterat i att dessa står för i storleksordningen hälften
            av all viltfångst. Enligt Jägarförbundet står redan i dag norrmän
            och italienare för 75 procent av jaktkorten i Norrbotten. För
            inte så länge sedan reagerade också de svenska jägarna på att
            norska jägare avslöjats med grova regelbrott samtidigt som svenska
            jägare förbjudits att jaga i attraktiva områden.
          </p>
          <p xml:id="i-WkjTy7NYLUBQam2WoMtnkt">
            Detta drabbar främst den lokala och regionala jaktintresserade
            befolkningen. Tillgången till vilt borde rimligen ses som en naturresurs,
            i det yttrande som Kommerskollegium lämnat fokuserar man starkt
            på jakten som en tjänst. Även om en del av regleringen av den
            naturresurs som viltet utgör innebär en försäljning av jaktkort,
            så leder Kommerskollegiums snäva tolkning av småviltsjakten som
            en tjänst till felaktiga slutsatser. Tillgången på vilt måste
            rimligen betraktas som en naturresurs.
          </p>
          <p xml:id="i-7feSzT1p5Sd3ENFCugZb65">
            Med anledning av ovanstående vill jag ställa följande fråga till
            jordbruksminister Eskil Erlandsson:
          </p>
          <p xml:id="i-HPG4hLfMvG6A41NftDUh4o">
            Avser jordbruksministern att vidta några åtgärder som kan underlätta
            en reglering av småviltsjakten ovanför odlingsgränsen så att utländska
            jägares rätt till det svenska viltet kan begränsas?
          </p>
        </div>
      </div>
    </body>
  </text>
</TEI>
