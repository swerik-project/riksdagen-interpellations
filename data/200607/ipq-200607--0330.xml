<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0330">
  <teiHeader>
    <fileDesc>
      <titleStmt>
        <title>Globalt arbete för dödsstraffets avskaffande</title>
        <author>Wallmark, Hans (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Globalt arbete för dödsstraffets avskaffande till Carl Bildt (m), utrikesminister om Globalt arbete för dödsstraffets avskaffande</title>
          <idno type="rdwebb">GU10330</idno>
          <ref type="dokument_url_text">http://data.riksdagen.se/dokument/GU10330/text</ref>
          <ref type="dokument_url_html">http://data.riksdagen.se/dokument/GU10330</ref>
          <ref type="dokumentstatus_url_xml">http://data.riksdagen.se/dokumentstatus/GU10330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Xm1Ds8uJiiReTvekSVbm4U" corresp="i-9xarzmckV5SS8EyJPN5b3x">
          <date when="2007-02-20"/>
        </correspAction>
        <correspAction type="received" xml:id="i-8jTuHoW41D3ByJG6NhdyTV">
          <date when="2007-02-20"/>
        </correspAction>
        <correspAction type="received" xml:id="i-8gryHtf5Zp9RzhyRaMjZ1D" corresp="i-AZnaWEAg22YQ3HzVMfNSHR">
          <date when="2007-02-20"/>
        </correspAction>
        <correspAction type="answered" xml:id="i-7Q4Dz1pUqAXayBPDaN6iAS">
          <date when="2007-04-16"/>
        </correspAction>
        <correspAction type="answered" xml:id="i-6Yo2dmRk4VwQoWzDGCXVxi" corresp="i-AZnaWEAg22YQ3HzVMfNSHR">
          <date when="2007-04-16"/>
        </correspAction>
        <correspContext corresp="i-6Yo2dmRk4VwQoWzDGCXVxi">
          <ref type="record" target="prot-200607--091">Riksdagens protokoll 2006/07:91 Måndagen den 16 april</ref>
          <ref type="recordSection" target="unsetDivId">6 § Svar på interpellationerna 2006/07:330 och 398 om globalt arbete för dödsstraffets avskaffande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MxzNYJv4bhpdRcfDXNt7qd">
            Interpellation 2006/07:330 Globalt arbete för dödsstraffets avskaffande
            av Hans Wallmark (m) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-SMZRDHVkXVkwUianEVnGff">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-56999Kk5F6wRkcFHvyq8Ns">
            Torsdagen den 1 februari till lördagen den 3 februari 2007 genomfördes
            i Paris den tredje världskongressen för dödsstraffets avskaffande.
            Tusentalet personer från världens alla hörn delade med sig av
            sina erfarenheter, både i fråga om uppmuntrande framgångar för
            att nå avskaffande (som i Filippinerna) och om ohyggliga konsekvenser
            i fråga om godtycke och brutalitet (som i Iran). Sverige var en
            av en handfull nationer som ekonomiskt möjliggjort detta internationella
            möte. Ambassadör Jan Nordlander, med ansvar att bevaka mänskliga
            rättigheter, var en av många medverkande. Av EU-kretsens 27 medlemsstater
            har ju 6 en särskild ambassadör för mänskliga rättigheter, däribland
            Sverige. Vid sammankomsten fanns företrädare för ett antal regeringar,
            ambassader och utrikesförvaltningar. Även Nordiska rådet fanns
            representerat i likhet med exempelvis Europaparlamentet.
          </p>
          <p xml:id="i-dVxE1khg7in2ngn7MWBzh">
            Livets okränkbarhet och människovärdet utgör det starkt moraliska
            fundamentet för att med kraft ifrågasätta bruket av dödsstraff.
            Ingen har rätt att döda någon annan. Det är knappast en tillfällighet
            att det är öppna demokratier med starka rättsstatstraditioner
            som i mycket stor utsträckning har rensat ut bruket av dödsstraff
            både i freds- och krigstid. Och omvänt gäller att nationer med
            summariska och svaga rättsprocesser, förföljelse och bristande
            respekt för mänskliga rättigheter också gärna kan tänka sig att
            avrätta sina medborgare.
          </p>
          <p xml:id="i-EKXiTxtQTG2oLg242i2xYp">
            Av Europas stater är det endast Vitryssland som fortfarande tillåter
            dödsstraff. Ett land som dessutom lämnar oerhört mycket annat
            att önska i fråga om frihet och demokrati. Glädjande nog har Ryssland
            infört moratorium bland annat som anpassning till Europarådets
            regler. Trist nog finns det demokratier, värda respekt inom många
            andra områden, som i synen på dödsstraff intar samma hållning
            som exempelvis Saudiarabien eller Irak: Det är USA, Japan och
            Taiwan.
          </p>
          <p xml:id="i-X4qPfzXRW8WSeSDK6B5skr">
            Utöver de rent moraliskt grundade hållningarna finns även flera
            praktiska aspekter som talar för avskaffande. Det är grymt att
            låta domare avgöra människors liv eller död genom att detta straff
            kan utdömas. Den som blivit fälld på oriktiga uppgifter eller
            genom falska anklagelser kan inte få livet tillbaka ifall det
            i efterhand visat sig att en oskyldig gripits.
          </p>
          <p xml:id="i-PuMWw9biCu3yR94cr4kAt9">
            Särskilt allvarlig är utvecklingen i Folkrepubliken Kina (Fastlandskina).
            Antalet avkunnade dödsdomar och verkställda avrättningar betraktas
            som statshemligheter. Seriösa och oberoende granskare menar att
            det nog handlar om ungefär 10 000 arkebuseringar om året, något
            färre nu, något fler tidigare. Det gör att Kina svarar för 95
            procent av världens alla dödsstraff. Särskilda mobila avrättningsgrupper
            har upprättats som åker omkring i landet för att verkställa domarna.
            Från flera håll noteras också den möjliga närheten till den organhandel
            som förekommer. För 60 000 dollar kan en njure köpas, bortåt det
            dubbla för en lever. Att rätt exakta tider kan utlovas för leverans
            av organ gör att det inte går att bortse från kopplingen till
            alla de människor som väntar i dödscellerna. I samband med Kinas
            kommande värdskap för OS 2008 finns det anledning att påminna
            om tidigare löften om ökad respekt för mänskliga rättigheter.
            Ett sätt att förbättra villkoren skulle ett införande av dödsstraffsmoratorium
            kunna vara. Det är också viktigt att Kina visar prov på ändrad
            attityd för att på så sätt förhindra krav på exempelvis OS-bojkott.
          </p>
          <p xml:id="i-VDLetC9wsWNQ2V3Kv7DgUf">
            Samtidigt sker en utveckling mot avskaffande i ett antal länder.
            Vid världskongressen i Paris berättade en officiell företrädare
            för Marocko om det pågående lagstiftningsarbetet i kungadömet
            mot ett avskaffande. Filippinerna och Mexico är två andra nationer
            med snabba och positiva förändringar, så även Armenien och Azerbajdzjan.
            Även om Turkiet tillåter dödsstraff var det många år sedan en
            avrättning verkställdes.
          </p>
          <p xml:id="i-3bJSL2DKrYGrKE5ccuuRXh">
            Från frivilligorganisationer och krafter som arbetar för att
            avskaffa dödsstraffet betonas vikten av information och ständig
            dialog för att trycka på de stater som fortfarande tillåter det.
            Vid världskongressen i Paris uttalades som ett önskvärt gemensamt
            mål att få till stånd ett globalt avskaffande på samma sätt som
            exempelvis slaveriet tagits bort och tortyr fördömts.
          </p>
          <p xml:id="i-VAjeEJe8wfzykuxCkUuFdk">
            Mina frågor till utrikesminister Carl Bildt:
          </p>
          <p xml:id="i-PeKKYP5KZHWWwcMiCu95m">
            Avser statsrådet att vidta några åtgärder för att i internationella
            sammanhang arbeta för ett globalt avskaffande av dödsstraffet?
          </p>
          <p xml:id="i-J3q5YGie6byb7o8Qm3pTV8">
            Avser utrikesministern att i dialog med företrädare för Folkrepubliken
            Kina påminna om löften om ökad respekt för mänskliga rättigheter
            uttalade i samband med att ansökan om OS 2008 beviljades?
          </p>
          <p xml:id="i-QJ58Nx22sdUMymTVy5x19s">
            Avser utrikesministern att i samverkan med andra länders företrädare
            öka ansträngningarna för att få till stånd ett avskaffande av
            dödsstraffet i vårt närområde som exempelvis Vitryssland och Ryssland?
          </p>
        </div>
      </div>
    </body>
  </text>
</TEI>
