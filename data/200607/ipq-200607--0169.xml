<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0169">
  <teiHeader>
    <fileDesc>
      <titleStmt>
        <title>Avskaffandet av stopplagen och nya möjligheter</title>
        <author>Wallmark, Hans (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffandet av stopplagen och nya möjligheter till Göran Hägglund (kd), socialminister om Avskaffandet av stopplagen och nya möjligheter</title>
          <idno type="rdwebb">GU10169</idno>
          <ref type="dokument_url_text">http://data.riksdagen.se/dokument/GU10169/text</ref>
          <ref type="dokument_url_html">http://data.riksdagen.se/dokument/GU10169</ref>
          <ref type="dokumentstatus_url_xml">http://data.riksdagen.se/dokumentstatus/GU10169</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JDHxdDANk7teNaYPzxvjRm" corresp="i-9xarzmckV5SS8EyJPN5b3x">
          <date when="2006-12-15"/>
        </correspAction>
        <correspAction type="received" xml:id="i-PcghgcuC881Tszh5K9Gw8p">
          <date when="2006-12-15"/>
        </correspAction>
        <correspAction type="received" xml:id="i-JGaVPvsKSN6ySRo13FN6vU" corresp="i-8BTYtQ95yRpC5syyC4aHoY">
          <date when="2006-12-15"/>
        </correspAction>
        <correspAction type="answered" xml:id="i-Y2SC472Pj81Dsriax3dpmY">
          <date when="2007-02-20"/>
        </correspAction>
        <correspAction type="answered" xml:id="i-NWs89PeFf1vLNJ3JjpWAht" corresp="i-8BTYtQ95yRpC5syyC4aHoY">
          <date when="2007-02-20"/>
        </correspAction>
        <correspContext corresp="i-NWs89PeFf1vLNJ3JjpWAht">
          <ref type="record" target="prot-200607--063">Riksdagens protokoll 2006/07:63 Tisdagen den 20 februari</ref>
          <ref type="recordSection" target="unsetDivId">10 § Svar på interpellation 2006/07:169 om avskaffandet av stopplagen och nya möjligheter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5e2yuFvxd6inqx5L4jMorS">
            Interpellation 2006/07:169 Avskaffandet av stopplagen och nya
            möjligheter av Hans Wallmark (m) till socialminister Göran Hägglund
            (kd)
          </p>
        </div>
        <div type="ipqSubmissionInfo">
          <p xml:id="i-6NVvJdgUnL6gM6Sw1oTgwG">
            den 15 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W1pNzCwRiTWuVU4AXQLyTL">
            För en tid sedan kom ett viktigt besked från regeringen och socialminister
            Göran Hägglund: ”Vi avskaffar stopplagen i hälso- och sjukvården.”
          </p>
          <p xml:id="i-CafWNPFJbtDy8LtXoy27ef">
            Det är ett bra och tydligt besked. Den försämring tidigare regering
            med Ylva Johansson som ansvarigt statsråd genomförde kommer nu
            att rättas till. Och förhoppningsvis mer än så! Statsrådet Göran
            Hägglund har själv pekat ut de bärande fundamenten i en ny och
            förbättrad politik.
          </p>
          <p xml:id="i-R9CXpMJ5YEAuAgRASgWger">
            Därmed skapas förutsättningar för nya initiativ inom den viktiga
            sjuk- och hälsovården. Det kan exempelvis inte vara rimligt att
            svensk vårdpersonal tvingas åka utomlands till exempelvis Norge
            eller Storbritannien för att utföra ingrepp eller ge vård i stället
            för att norrmän och britter lika väl skulle kunna komma hit. Med
            den ökade rörligheten i Europa kommer det att i framtiden bli
            långt naturligare att söka hjälp eller vissa tjänster i annat
            land än det egna. Viktigare än exakt i vilket land eller landstingsområde
            vård erbjuds kommer i stället vårdkvaliteten i förhållande till
            kostnad att bli mer avgörande. Med gott vårdkunnande och god förmåga
            att forma bra organisationer borde rimligtvis Sverige och svenska
            vårdgivare ligga bra till vid en sådan mer gränslös utveckling
            i Europa.
          </p>
          <p xml:id="i-Bo91rRh1JwN22v7orhfCBa">
            Just därför gäller det att vi ser alla former av vårdproducenter
            och skapar möjligheter för dessa att växa och utvecklas. Ett avskaffande
            av stopplagen är onekligen ett viktigt steg i den riktningen.
          </p>
          <p xml:id="i-W3MYXNgNMZJsq5piHr7H2F">
            Det är alldeles utmärkt att exempelvis landstingsägda sjukhus
            eller enheter kan hyra ut lokaler, utrustning eller personal till
            privata vårdgivare, självfallet på tider och i en omfattning som
            inte strider mot den egna verksamheten – men exempelvis under
            kvällar eller helger då ingen annan verksamhet erbjuds eller genom
            att öppna avdelningar som av olika anledning stängts.
          </p>
          <p xml:id="i-9hijcMHPkv7S5m5WXY95Ux">
            I Ängelholm prövades under borgerligt styre i Region Skåne åren
            före 2002 en lösning som innebar ett av landstingskommunen helägt
            aktiebolag i form av Ängelholms Sjukhus AB. Många goda erfarenheter
            har kunnat redovisas från denna tid. Vad som också laborerades
            med var skapandet av ett personalkooperativ, Vårdpartner AB, som
            just var tänkt att erbjuda tjänster då ingen annan verksamhet
            skedde i sjukhusets lokaler. Tyvärr kvävdes denna idé och många
            andra efter maktövertagandet i Region Skåne 2002. Av ideologiska
            skäl avvecklades vårdbolaget och det sattes stopp för nya idéer
            och ett kreativt tänkande.
          </p>
          <p xml:id="i-7CXaXBXAuZKGqRLjvJUfiD">
            Med stopplagens avveckling skapas möjligheter. God svensk vård
            har en potential som kan utvecklas. Inte endast i Sverige sker
            en avreglering inom sjuk- och hälsovårdsområdet. Så sker även
            i andra länder. För svenskt vidkommande öppnas nu dörren mot att
            erbjuda kunnande, tänkande och företagande på ungefär samma framgångsrika
            sätt som under den europeiska avregleringen av telekom för ett
            drygt årtionde sedan. Avregleringar i Sverige under de borgerliga
            åren 1991–94 gjorde att svensk företagsamhet kunde expandera i
            stället för att bli uppäten. Samma sak kan ske inom vård- och
            hälsoområdet.
          </p>
          <p xml:id="i-6DA87pYiH5riYniNqLsA6S">
            Det finns många exempel att lära av där sjukhusbolag har lyckats
            skapa en personalpolitik som gör att medarbetarna trivs och där
            man organiserar sjukhusen så att produktiviteten ökar, där helt
            enkelt bolagiseringen har hjälpt till att öka produktionen och
            minska väntetiderna.
          </p>
          <p xml:id="i-YE7jTALDGrZTEkhBrc6L5R">
            Det är angeläget att dessa goda erfarenheter och kunskaper tillvaratas
            och får ligga till grund för en politik som inte är präglad av
            fördomar och ideologiska låsningar. Den reform som planeras genom
            stopplagens avskaffande är viktig men bör också kombineras med
            insatser för att visa på hur alternativ, mångfald och bredd inte
            på något sätt innebär hot för den gemensamt via skatten finansierade
            vården utan att den i stället skapar möjligheter.
          </p>
          <p xml:id="i-5PTKrgU4AKBqm2Vr6cen7B">
            Min fråga till socialminister Göran Hägglund är:
          </p>
          <p xml:id="i-29EKfeexCGHHBKqecAUtTN">
            Vilka åtgärder avser statsrådet att vidta för att visa vilka
            positiva möjligheter som skapas genom avskaffandet av stopplagen
            för privata vårdgivare och andra aktörer även för den gemensamt
            via skatten finansierade vården?
          </p>
        </div>
      </div>
    </body>
  </text>
</TEI>
