<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0381">
  <teiHeader>
    <fileDesc>
      <titleStmt>
        <title>Storstadsmiljö</title>
        <author>Lindgren, Sylvia (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Storstadsmiljö till Andreas Carlgren (c), miljöminister om Storstadsmiljö</title>
          <idno type="rdwebb">GU10381</idno>
          <ref type="dokument_url_text">http://data.riksdagen.se/dokument/GU10381/text</ref>
          <ref type="dokument_url_html">http://data.riksdagen.se/dokument/GU10381</ref>
          <ref type="dokumentstatus_url_xml">http://data.riksdagen.se/dokumentstatus/GU10381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TNGoE23iJfaY3bMVx88LYe</idno>
            <persName>Sylvia Lindgren</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CyRx4Ln28qvrrigMYC2tHg" corresp="i-TNGoE23iJfaY3bMVx88LYe">
          <date when="2007-03-05"/>
        </correspAction>
        <correspAction type="received" xml:id="i-VEw9quq1jXJQCXLEzGZrcS" corresp="i-8KGHHqnCbosJuiWXSVH5vU">
          <date when="2007-03-12"/>
        </correspAction>
        <correspAction type="answered" xml:id="i-7BDgcfkPVfdiy3mjp2Hsu3" corresp="i-8KGHHqnCbosJuiWXSVH5vU">
          <date when="2007-03-16"/>
        </correspAction>
        <correspContext corresp="i-7BDgcfkPVfdiy3mjp2Hsu3">
          <ref type="record" target="prot-200607--076">Riksdagens protokoll 2006/07:76 Fredagen den 16 mars</ref>
          <ref type="recordSection" target="unsetDivId">8 § Svar på interpellation 2006/07:381 om storstadsmiljö</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DNamxArR3oNP63W9DFpjxR">
            Interpellation 2006/07:381 Storstadsmiljö av Sylvia Lindgren
            (s) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-DL3UGLdQ5BsKmzKNoTpSzo">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UQGGK5NQoaHh3sNvTDbq6h">
            Det finns all anledning att oroa sig för klimat- och miljöförstöringar
            i många länder, i Sverige och inte minst i Stockholm. Både för
            vår egen och framtida generationers livsmiljö måste åtgärder sättas
            in på en rad olika områden, såväl internationellt som nationellt.
            Det är enkelt att i ord uttrycka oro över miljöutvecklingen. Den
            nya moderatledda regeringen gör just så. Man pratar vackert om
            miljön men har varken idéer eller handlingskraft.
          </p>
          <p xml:id="i-CcrUnDCmvUeA9yidf8GE34">
            Lika illa är det i Stockholms stad där den borgerliga majoriteten
            har halverat anslagen till miljö och hälsan. Därutöver har en
            rad miljöarbeten på en mängd olika områden dragits in.
          </p>
          <p xml:id="i-56Zgv4ywW3eyuCB7VzrBjJ">
            Trängselskatten eller miljöavgiften i Stockholm som den tidigare
            socialdemokratiska majoriteten införde på prov, och som väljarna
            i en folkomröstning var positiva till, vägrar man nu att permanenta
            enligt ursprungsförslaget. Intäkterna av avgifterna ska enligt
            den borgerliga majoriteten i stället enbart gå till väginvesteringar
            och inte till kollektivtrafiken. Samtidigt vet vi att en förutsättning
            för att minska bilåkandet är att göra kollektivtrafiken attraktiv.
          </p>
          <p xml:id="i-BTtUyDmQ6BqtQNFheKh9yx">
            Bilismens utsläpp och föroreningar på grund av bland annat dubbdäck
            är stora problem som vi måste sätta in effektiva åtgärder emot.
            Ett exempel på effekter av höga partikelutsläpp är att det kommer
            att bli svårt att få detaljplaner för nya bostäder i våra storstäder
            godkända om inte partikelmängden minskar.
          </p>
          <p xml:id="i-W14eJp8k2cFYiahPeRxNFQ">
            Bromma flygplats är ett annat exempel på en miljöskadlig verksamhet
            som vi Socialdemokrater i Stockholm vill avveckla – inte minst
            av säkerhets‑, miljö- och hälsoskäl. Luftfartsverket och Stockholms
            stad har undertecknat avtal beträffande Bromma flygplats som går
            ut år 2011 vilket måste innebära det definitiva slutdatumet för
            Bromma flygplats. Vi både vet och förstår att det finns de som
            vill ha Bromma flygplats kvar. Men ansvarfull miljöpolitik innebär
            att man inte kan vara populär hos alla.
          </p>
          <p xml:id="i-JHtjUwfYmuYCF7iUEbirnp">
            Den socialdemokratiska regeringen drev en aktiv miljöpolitik.
            En politik som socialdemokraterna nu fortsätter att driva i opposition.
            Aktiv miljöpolitik är inte alltid populärt, eftersom det på kort
            sikt kan upplevas som inskränkningar i individens frihet att leva
            precis som man vill. Men tar man miljöhoten på allvar måste man
            våga komma även med förslag som av del upplevs som obekväma. Därför
            är det så allvarligt att den borgerliga regeringen visserligen
            fortsätter att prata vackert om miljön men i verkligheten står
            tomhänt och handlingsförlamad.
          </p>
          <p xml:id="i-MTCdJUSBYPyXLwoMw96q42">
            Mina frågor till miljöministern är:
          </p>
          <p xml:id="i-Ti3LKQmkiHiDoUzVHPHup1">
            Vilka initiativ avser miljöministern att ta för att stärka kommunernas
            miljöarbete?
          </p>
          <p xml:id="i-6EzmnpnzjHqvgGuuWT6o8L">
            Vilka åtgärder kommer miljöministern att vidta för att skapa
            förutsättningar för att förbättra miljön i våra storstäder och
            då inte minst i Stockholm?
          </p>
        </div>
      </div>
    </body>
  </text>
</TEI>
