<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0053">
  <teiHeader>
    <fileDesc>
      <titleStmt>
        <title>Svenskt stöd till Spanien</title>
        <author>Ceballos, Bodil (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskt stöd till Spanien till Tobias Billström (m), statsråd om Svenskt stöd till Spanien</title>
          <idno type="rdwebb">GU1053</idno>
          <ref type="dokument_url_text">http://data.riksdagen.se/dokument/GU1053/text</ref>
          <ref type="dokument_url_html">http://data.riksdagen.se/dokument/GU1053</ref>
          <ref type="dokumentstatus_url_xml">http://data.riksdagen.se/dokumentstatus/GU1053</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QXpgx8wV811qp4KweBvyFa" corresp="i-34FRvyXQKUigF3Qr9AwKJe">
          <date when="2006-11-08"/>
        </correspAction>
        <correspAction type="received" xml:id="i-V8u5hfoSLj4nzQh1Khxtjg" corresp="i-KPGvtK4s6Zp3E6XH6vj18n">
          <date when="2006-11-09"/>
        </correspAction>
        <correspAction type="answered" xml:id="i-695aSnDq4qMkbPx1Cj9hQX" corresp="i-KPGvtK4s6Zp3E6XH6vj18n">
          <date when="2006-11-30"/>
        </correspAction>
        <correspContext corresp="i-695aSnDq4qMkbPx1Cj9hQX">
          <ref type="record" target="prot-200607--030">Riksdagens protokoll 2006/07:30 Torsdagen den 30 november</ref>
          <ref type="recordSection" target="unsetDivId">12 § Svar på interpellation 2006/07:53 om svenskt stöd till Spanien</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-66eeEzpQ8yEnkVj2BPiNLg">
            Interpellation 2006/07:53 Svenskt stöd till Spanien av Bodil
            Ceballos (mp) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-3Z5pFYDUzbuE8fpkBiy3jT">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tk4HtXYNzhtXgWkRpPMhnb">
            Till de spanska Kanarieöarna anländer en stor mängd flyktingar
            varje dag. Bara under 2006 har över 25 000 personer anlänt levande,
            samtidigt som många omkommit på vägen, drunknade, krossade mot
            klipporna, uttorkade eller uthungrade. Denna ström av flyktingar
            har pågått under många år och den lokala polisen, civilbefolkningen
            och frivilligorganisationer har försökt rädda så många liv de
            har kunnat. Nu har situationen blivit dem övermäktig och Kanarieöarna
            har vänt sig till Spanien, som vänder sig till EU, för att lösa
            den problematiska situationen.
          </p>
          <p xml:id="i-LNoWgodx3vEVmmYCW58jEx">
            Efter att frågan diskuterats på EU:s informella toppmöte den
            20 oktober i finska Lahtis har migrationsminister Tobias Billström
            uttalat att Sverige ska hjälpa Spanien att komma till rätta med
            de stora flyktingströmmarna till Kanarieöarna. Det är oklart på
            vilket sätt detta kommer att ske men i medierna har bland annat
            följande uttalanden kunnat läsas:
          </p>
          <p xml:id="i-JqNeQsQ25tG3FYeV9hNy4P">
            ”Det är viktigt med intensiva insatser på kort sikt, till exempel
            när det gäller gränsskyddet, och här är Sverige berett att hjälpa
            till med styrkor och polisiära insatser.”
          </p>
          <p xml:id="i-V4sXr3Wc6xdD797Y1n1e1B">
            ”Sverige kan också komma att hjälpa till med den kompetens och
            personal som Migrationsverket har till sitt förfogande för att
            till exempel på plats avgöra statusen hos de asylsökande.”
          </p>
          <p xml:id="i-Pq8NjdnJP1BxHghj8tbSjQ">
            Det kommer uppenbarligen inte att handla om regelrätta polisinsatser.
            Ingen uniformerad polis ska skickas ned. Däremot ska vi tydligen
            ge tekniskt bistånd. Detta bistånd kan till exempel bestå i att
            utbilda poliser och migrationstjänstemän om asylrätt och mänskliga
            rättigheter.
          </p>
          <p xml:id="i-DPspPk1Q1Hj4sqA1fevhTc">
            På toppmötet diskuterades även att det inte bara handlar om att
            satsa på kortvariga insatser i form av gränsskydd utan att man
            också måste satsa på mer och bredare insatser av långvarig karaktär,
            exempelvis biståndsinsatser till de länder som folk nu flyr ifrån.
          </p>
          <p xml:id="i-LcRHRkmEwNENNHhZhrfuWf">
            Flyktingströmmen till Kanarieöarna utgör knappt 5 % av den sammanlagda
            invandringen till Spanien. De flesta kommer med vanlig båt eller
            flyg. Ca 99 % av dem som kommer till Kanarieöarna i de så kallade
            pateras har inte flyktingskäl enligt Genèvekonventionen. De flyr
            hunger, torka och ekonomisk misär i hopp om att finna en försörjning
            för sig själva och sina familjer i hemlandet. De söker vanligtvis
            inte asyl. Om de inte går att repatriera inom 40 dagar blir de
            kvar i Spanien och skaffar då vanligtvis arbete av något slag.
            Med tanke på Sveriges mycket restriktiva invandringspolitik och
            tolkning av asylrätten, samtidigt som vi säger att den ska vara
            human och generös, infinner sig frågan vad det är vi ska lära
            ut.
          </p>
          <p xml:id="i-6pXciefKwMdvGctJTB4aRx">
            Det finns många sätt att bistå Spanien. Det spanjorerna efterfrågar
            allra mest är att flera länder ska dela på mottagandet, det vill
            säga att till exempel Sverige tar emot en del av de anländande.
            Ett annat sätt är att bistå ekonomiskt med tanke på att sjukhus,
            domstolar och andra myndigheter nu är överbelastade.
          </p>
          <p xml:id="i-VpFeAhn9SAQXyKzad3NgAs">
            Dem vi bör bistå allra mest är dock dem som på grund av ekonomisk
            misär känner sig tvingade att lämna sina hemländer. Vi i den rika
            delen av världen är den huvudsakliga orsaken till den klimatpåverkan
            som i synnerhet människor i Afrika redan drabbats av. Ytterligare
            en faktor som påverkar Afrikas bönder negativt är EU:s politik
            där livsmedelsöverskottet dumpas till låga priser i ett tredjeland.
            Det är därför vårt ansvar att se till att den drabbade befolkningen
            får den hjälp som behövs. Hjälpen kan bestå i både hjälp på plats
            i form av riktat bistånd och i att ta emot dem som kommer till
            Europa och ge dem en fristad här. Om inget görs för att stoppa
            klimatpåverkan och för att anpassa människors liv och boende till
            de nya klimatförutsättningarna kommer flyktingströmmarna att fortsätta
            att öka, oberoende av alla hinder som vi försöker sätta upp. Det
            torde därför vara bättre att lägga större kraft på bistånd i stället
            för på gränskontroller och bygget av ”Fästning Europa”. Ju flera
            hinder vi bygger upp desto flera människor kommer att dö på vägen.
            Det måste skapas legala vägar in i Europa för att undvika flera
            döda.
          </p>
          <p xml:id="i-FyGBECyFpF9VNATVCBLaAE">
            Med anledning av ovanstående vill jag fråga statsrådet Tobias
            Billström:
          </p>
          <p xml:id="i-MbvSZkBfcyKdqpryNDdqmy">
            Vilka insatser avser ministern att bistå Spanien med i denna
            fråga?
          </p>
        </div>
      </div>
    </body>
  </text>
</TEI>
