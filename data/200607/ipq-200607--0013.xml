<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0013">
  <teiHeader>
    <fileDesc>
      <titleStmt>
        <title>Allas rätt till egen bostad</title>
        <author>Frid, Egon (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allas rätt till egen bostad till Andreas Carlgren (c), miljöminister om Allas rätt till egen bostad</title>
          <idno type="rdwebb">GU1013</idno>
          <ref type="dokument_url_text">http://data.riksdagen.se/dokument/GU1013/text</ref>
          <ref type="dokument_url_html">http://data.riksdagen.se/dokument/GU1013</ref>
          <ref type="dokumentstatus_url_xml">http://data.riksdagen.se/dokumentstatus/GU1013</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <persName>Egon Frid</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WpMASim6VYs7afMo13iFqU" corresp="i-Nj6rnCfHps9ZzFLuPuYaNj">
          <date when="2006-10-11"/>
        </correspAction>
        <correspAction type="received" xml:id="i-JnZu3suJ3AkQpxqtEm5yLj">
          <date when="2006-10-12"/>
        </correspAction>
        <correspAction type="received" xml:id="i-KDXesVhdFwTFybzh7w6UyT" corresp="i-8KGHHqnCbosJuiWXSVH5vU">
          <date when="2006-10-12"/>
        </correspAction>
        <correspAction type="answered" xml:id="i-34EQ9RpeayP2MpxKTJLfdm">
          <date when="2006-10-24"/>
        </correspAction>
        <correspAction type="answered" xml:id="i-PLypxkJhdPqfVecNdJdgiU" corresp="i-QrnhMBZLsGdbeBasmoTLpZ">
          <date when="2006-10-24"/>
        </correspAction>
        <correspContext corresp="i-PLypxkJhdPqfVecNdJdgiU">
          <ref type="record" target="prot-200607--014">Riksdagens protokoll 2006/07:14 Tisdagen den 24 oktober</ref>
          <ref type="recordSection" target="unsetDivId">15 § Svar på interpellation 2006/07:13 om allas rätt till egen bostad</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W1FYUNkQjwXocx3XmDSdCf">
            Interpellation 2006/07:13 Allas rätt till egen bostad av Egon
            Frid (v) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-XxXFHKGSHY3P5qkQMj3VYT">
            den 11 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VKMeHfdKs9bKffNZJJZ3aP">
            Det har blivit allt svårare för resurssvaga människor att få
            en egen bostad. För den som tidigare blivit vräkt eller har oreglerade
            hyresskulder är det i princip omöjligt. De slussas i stället mellan
            olika former av tillfälliga boenden. Men även personer med låg
            inkomst eller de som helt enkelt saknar fast arbete har svårt
            att få ett hyreskontrakt. Samtidigt blir det allt lättare för
            dem med tillfälliga anställningsformer att få miljonlån på banken
            för att köpa en bostad.
          </p>
          <p xml:id="i-5HpEZBsgsEbkxGrcb2AYGv">
            Bristen på hyresrätter och hyresvärdarnas allt orimligare krav
            på den som söker bostad är de största skälen till att alltfler
            stängs ute från den reguljära bostadsmarknaden. Den drabbade kan
            inte ens överklaga hyresvärdens beslut.
          </p>
          <p xml:id="i-9z5fMdAmJFJM8pvCf4P37">
            Kritik framförs ofta mot de allmännyttiga bostadsbolagens bristande
            sociala ansvarstagande. Tidigare har det till exempel avslöjats
            hur Malmös kommunala bostadsbolag svartlistade icke önskvärda
            hyresgäster utifrån en uppsjö kriterier. I Svenska Dagbladet kunde
            vi den 7 oktober 2006 läsa hur Sveriges största allmännytta, Svenska
            Bostäder, stänger ute hushåll från vissa bostadsområden i Stockholm
            om de uppbär socialbidrag. Svenska Bostäder är dock inte ensamt
            bland de kommunala bostadsbolagen om detta beteende. Andra exempel
            är Huddinges kommunala bostadsbolag, Huge, samt Jakobsbergs dito,
            JH AB.
          </p>
          <p xml:id="i-SARSLQZLbio69cRAeRHecG">
            I bostadsbristens Sverige ser jag ingenting som tyder på att
            privata hyresvärdar skulle agera annorlunda @ att dessa skulle
            vara mer benägna att ta ett socialt ansvar som försäkrar samhällets
            mest utsatta en egen bostad. Tvärtom så visar till exempel Stockholms
            bostadsförmedling tydligt hur kommunala bolag, om man undantar
            ovannämnda exempel, generellt inte ställer några förhandskrav
            på en bostadssökande, medan alla privata hyresvärdar undantagslöst
            kräver allt från ”goda boendereferenser” och att hyresgästen måste
            vara äldre än 30 år (två krav som oåterkalleligt utestänger alla
            ungdomar) till att man bara får bo en person i lägenheten.
          </p>
          <p xml:id="i-NWJ3yY2aS8wU7YTis7m6UB">
            Dessutom har alla bostäder som vid dagens datum lämnats till
            förmedlingen av privatvärdar specifika inkomstkrav. Alla exempel
            ovan är tagna från Stockholms bostadsmarknad, men jag ser inga
            skäl till att tro att det skulle se annorlunda ut på andra orter
            med påtaglig bostadsbrist.
          </p>
          <p xml:id="i-DC6zSsyK7d6L1EGvKmYRmC">
            Den borgerliga alliansen hänvisar ofta de flesta av problemen
            på bostadsmarknaden till att hyresgäster inte får ombilda sina
            hyresrätter till bostadsrätter. Men denna ”lösning” kan väl knappast
            vara ett seriöst förslag då det gäller alla personer utan ekonomiska
            tillgångar, de som inte ens har en chans att komma in på den reguljära
            hyresmarknaden.
          </p>
          <p xml:id="i-PmTLxRbmYA6wC9ohK2DNYP">
            Jag menar tvärtom att det är viktigare än någonsin att kommunerna
            tar ett större ansvar för den egna bostadsförsörjningen såväl
            som förmedlingen av bostäder. Allas rätt till en egen bostad måste
            gå före ivern att sälja ut allmännyttiga bostadsbolag.
          </p>
          <p xml:id="i-36k7novRLWpb7eiRTKgsPF">
            Det kommunala självstyret bör inte prioriteras före de bostadssökandes
            möjlighet till en rättvis behandling. Riksdagen måste garantera
            kommunerna effektiva verktyg för att ta ansvar även för de mest
            utsatta i samhället. Som det nu ser ut går de kommunala bostadsbolagens
            ekonomi före de bostadslösas behov. Precis som de privata hyresvärdarna
            tar man alltså i många fall inte längre emot personer som till
            exempel garanteras sin försörjning via socialbidrag då de ansöker
            om bostaden @ oavsett hur skötsam personen varit bakåt i tiden.
            Det är helt enkelt tryggare för hyresvärden att välja bort denna
            person och i stället välja någon med högre inkomst från ett fast
            arbete.
          </p>
          <p xml:id="i-Muj9nFBvRivd416q5G66TH">
            Etiska riktlinjer är inte tillräckligt. Allmännyttans betydelsefulla
            roll för en social bostadspolitik kan inte nog understrykas. En
            viktig del av den statliga bostadspolitiken är därför att säkerställa
            och utveckla dess ställning. Allmännyttan värnar rätten till en
            bra bostad för alla invånare, utan krav på ekonomisk insats. Detta
            kan aldrig säkerställas enbart via privata hyresvärdar.
          </p>
          <p xml:id="i-6Y7zKJ3Ggxh8r1E3tp5aFv">
            Vänsterpartiet har vid ett flertal tillfället krävt att kraven
            och kontrollen på hyresvärdarna ska stärkas då det gäller deras
            urval av hyresgäster. Det måste även bli möjligt för en bostadssökande
            att överklaga ett beslut om denna nekas ett förstahandskontrakt.
          </p>
        </div>
        <div type="ipQuestion">
          <p xml:id="i-WF5Xir34MPvbQMKtW8oWxF">
            Med anledning av detta vill jag fråga ministern följande:
            <list rend="ordered">
              <item>
                1. Vilka åtgärder avser ministern att vidta för att stärka de
                ekonomiskt utsatta gruppernas möjlighet att få en egen bostad?
              </item>
              <item>
                2. Kommer ministern att vidta åtgärder för att skärpa hyresvärdarnas
                skyldighet att ta sin del av ansvaret då det gäller att tillgängliggöra
                bostäder även för dessa grupper?
              </item>
              <item>
                3. Kommer ministern att ta något initiativ för att göra det möjligt
                för en hyresgäst som nekas ett förstahandskontrakt att överklaga
                ett sådant beslut?
              </item>
            </list>
          </p>
        </div>
      </div>
    </body>
  </text>
</TEI>
