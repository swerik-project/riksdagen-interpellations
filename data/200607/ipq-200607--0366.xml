<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0366">
  <teiHeader>
    <fileDesc>
      <titleStmt>
        <title>Fibromyalgipatienters ställning i vården och sjukskrivningsprocessen</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fibromyalgipatienters ställning i vården och sjukskrivningsprocessen till Göran Hägglund (kd), socialminister om Fibromyalgipatienters ställning i vården och sjukskrivningsprocessen</title>
          <idno type="rdwebb">GU10366</idno>
          <ref type="dokument_url_text">http://data.riksdagen.se/dokument/GU10366/text</ref>
          <ref type="dokument_url_html">http://data.riksdagen.se/dokument/GU10366</ref>
          <ref type="dokumentstatus_url_xml">http://data.riksdagen.se/dokumentstatus/GU10366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5sArSTuG24N9pg2oHA3xnY" corresp="i-WTCYyz27itjvuvffL1vZLi">
          <date when="2007-03-01"/>
        </correspAction>
        <correspAction type="received" xml:id="i-BDvvuPdbtLHrEcgjzRWKoR" corresp="i-8BTYtQ95yRpC5syyC4aHoY">
          <date when="2007-03-01"/>
        </correspAction>
        <correspAction type="answered" xml:id="i-93MctATsYJ6ijhDd8y41fh">
          <date when="2007-03-16"/>
        </correspAction>
        <correspAction type="answered" xml:id="i-Qbdb4k9FPeNkQcLUydojsv" corresp="i-8BTYtQ95yRpC5syyC4aHoY">
          <date when="2007-03-16"/>
        </correspAction>
        <correspContext corresp="i-Qbdb4k9FPeNkQcLUydojsv">
          <ref type="record" target="prot-200607--076">Riksdagens protokoll 2006/07:76 Fredagen den 16 mars</ref>
          <ref type="recordSection" target="unsetDivId">11 § Svar på interpellation 2006/07:366 om fibromyalgipatienters ställning i vården och sjukskrivningsprocessen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y7YqNdSYufrPEnWF8N2TV5">
            Interpellation 2006/07:366 Fibromyalgipatienters ställning i
            vården och sjukskrivningsprocessen av Elina Linna (v) till socialminister
            Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-D2KLyuqS1TXYvENV1Tm7Pv">
            den 1 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Y921EfgnJ2AY8RXN75xjwU">
            Ungefär 2 procent av befolkningen i Sverige lider av dag av fibromyalgi.
            De flesta som får sjukdomen är 30–50 år när de insjuknar och tendensen
            visar att sjukdomen sprider sig allt längre ned i åldrarna. 80–90
            procent av alla som har fibromyalgi är kvinnor, men antalet män
            med fibromyalgi ökar.
          </p>
          <p xml:id="i-6fSVBV9fDavVyPZq2hingh">
            Sjukdomen kännetecknas av molande värk, ömhet och trötthet i
            musklerna på flera ställen i kroppen, särskilt i nacke, axlar,
            nedre delen av ryggen eller i händer och fötter. Trötthet, magproblem
            och huvudvärk är andra vanliga symtom.
          </p>
          <p xml:id="i-X2tq5aQywdTbtGDRzCnC7K">
            För inte så länge sedan sågs fibromyalgi som en trivial åkomma
            eller till och med som en kvinnlig ”egenskap” snarare än ett symtom
            på ohälsa. Sjukdomen var en del av en ohälsa som den medicinska
            vetenskapen under lång tid tenderat att bortförklara på osaklig
            grund. Först i början av 1990-talet började man diskutera avsaknaden
            av ett jämställdhetsperspektiv inom vård och behandling och började
            kräva könsuppdelad statistik. Fortfarande finns stora kunskapsluckor
            när det gäller kvinnors hälsa.
          </p>
          <p xml:id="i-KpGo3jV3G5JbQDJr2Zm1Mo">
            1990 fastställdes också kriterierna för diagnosen fibromyalgi
            av American College of Reumatology. Avsaknad av laboratorieprov
            eller röntgenfynd som objektivt kan stödja diagnosen har gjort
            att diagnosen fibromyalgi ibland ifrågasätts. Men i och med detta
            har diagnosen fått acceptans internationellt och ingår i Socialstyrelsens
            klassifikation med eget klassificeringsnummer (M79.7). Detta har
            inneburit ett stort framsteg vad gäller erkännandet av dessa patienter.
            Men det finns fortfarande stora brister.
          </p>
          <p xml:id="i-8qWVqj7GzZYFYxRHkvHJYm">
            Eftersom forskning om och utprovning av behandlingsmetoder och
            rehabilitering utgått från mäns kroppar finns stora kunskapsbrister
            när det gäller kvinnors ohälsotillstånd. Det gäller också valet
            av vilka sjukdomar och ohälsotillstånd som utforskas mest frekvent.
            Mot denna bakgrund är det viktigt att kunskapsläget när det gäller
            kvinnors ohälsa ses över och stärks.
          </p>
          <p xml:id="i-2jWNhZmmEEwcaAHeDj13UG">
            Utöver dessa kunskapsskillnader finns det även skillnader i hur
            män och kvinnor behandlas inom vården. Fler kvinnor än män upplever
            att de inte blir trodda, att de blir missförstådda och får vänta
            på utredningar för diagnos inom framför allt primärvården och
            psykiatrin. För att bedömningen av kvinnors ohälsotillstånd ska
            få rättssäker och likvärdig bedömning och vidare adekvat behandling
            är det viktigt att även läkarutbildningen ges utbildning i genuskunskap.
            Därför bör nödvändiga förändringar göras i högskoleförordningens
            examensordningar. Vänsterpartiet har vidare bland annat föreslagit
            att en nationell handlingsplan för jämställdhet i vård och omsorg
            ska upprättas.
          </p>
          <p xml:id="i-EadNMep1Cd7aHCCkmbqf2c">
            Okunskapen om fibromyalgi har inneburit att många med sjukdomen
            har känt sig ifrågasatta och inte tagna på allvar. Många fibromyalgipatienter
            kan berätta om bristande bemötande såväl inom vården som vid kontakter
            med Försäkringskassan. Många känner sig misstrodda och det är
            inte ovanligt att personer med diagnostiserad fibromyalgi nekats
            sjukersättning mot bakgrund av att diagnosen inte godtas som grund.
            Det finns också många exempel på att beslut om godkänd arbetsskada
            dragits in när personer senare fått diagnosen fibromyalgi.
          </p>
          <p xml:id="i-36FgmEpqPCWqXeW7YScKJR">
            Det är en allmän tendens att Försäkringskassan allt oftare ifrågasätter
            de sjukintyg som behandlande läkare skriver. Detta har medfört
            att många förlorat sin ersättning. Redan sjuka och svaga riskerar
            att skadas allvarligt. Försäkringskassans hårdnade attityd har
            också medfört att personer hamnar mellan stolarna och avvisas
            från arbetsförmedlingen som säger att de är för sjuka för att
            söka jobb, samtidigt som Försäkringskassan nekar dem sjukpenning.
          </p>
          <p xml:id="i-BNtdKkzasxdAQLcTYwNUwH">
            Detta har bland annat sin grund i en bristande kunskap hos Försäkringskassans
            handläggare om fibromyalgi. Försäkringskassans handläggare ska
            ha kompetens att göra självständiga prövningar av försäkringsläkares
            utlåtande. Försäkringskassans tjänstemän har en annan typ av erfarenhet
            och kompetens än den som försäkringsläkarna har, som är viktigt
            för bedömningen av ärendet. Försäkringsläkarnas utlåtande ska
            betraktas som ett av de underlag som ska vägas in i den helhetsbedömning
            som Försäkringskassan ska göra självständigt. Därför är det viktigt
            att Försäkringskassans personal ges tillräcklig kunskap och inte
            minst att tillsynsfrågan när det gäller försäkringsläkarna får
            sin lösning. Men kanske mest avgörande när det gäller fibromyalgipatienters
            rättssäkerhet i sjukskrivningsprocessen är att kunskapen om fibromyalgi
            och om de människor som har sjukdomen ökar hos sjukskrivande läkare.
            För om inte de underlag som ska ligga till grund för sjukskrivning
            ens erkänner diagnosen är det svårt att ställa krav på att den
            bedömning som görs i sjukskrivningsprocessen ska göra det.
          </p>
        </div>
        <div type="ipQuestion">
          <p xml:id="i-SFF7kxJVWhBe1E3ABraLXm">
            Mot bakgrund av ovanstående vill jag ställa följande frågor till
            statsrådet Göran Hägglund:
            <list rend="ordered">
              <item>
                1. Vilka åtgärder avser statsrådet att vidta för att kunskapsläget
                om kvinnors ohälsa ska stärkas inom läkarkåren och inom vård och
                omsorg i övrigt?
              </item>
              <item>
                2. Vilka åtgärder avser statsrådet att vidta för att stärka kunskapen
                om fibromyalgi inom Försäkringskassan?
              </item>
              <item>
                3. Vilka åtgärder avser statsrådet att vidta för att sjukskrivande
                läkares kunskap om diagnosen fibromyalgi ska öka?
              </item>
            </list>
          </p>
        </div>
      </div>
    </body>
  </text>
</TEI>
