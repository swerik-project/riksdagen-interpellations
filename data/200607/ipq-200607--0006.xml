<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0006">
  <teiHeader>
    <fileDesc>
      <titleStmt>
        <title>Föräldraförsäkringen och jämställdheten mellan kvinnor och män</title>
        <author>Brink, Josefin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraförsäkringen och jämställdheten mellan kvinnor och män till Nyamko Sabuni (fp), statsråd om Föräldraförsäkringen och jämställdheten mellan kvinnor och män</title>
          <idno type="rdwebb">GU106</idno>
          <ref type="dokument_url_text">http://data.riksdagen.se/dokument/GU106/text</ref>
          <ref type="dokument_url_html">http://data.riksdagen.se/dokument/GU106</ref>
          <ref type="dokumentstatus_url_xml">http://data.riksdagen.se/dokumentstatus/GU106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <persName>Josefin Brink</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-M845K9ecy4xqG9GR5UnoHK" corresp="i-RnWtNUQCpycyMXbuRLTXcR">
          <date when="2006-10-10"/>
        </correspAction>
        <correspAction type="received" xml:id="i-D7P4NcuHbLAELMX9ncYvD9" corresp="i-Rtt4vV6Vr1WnfJAi2Dn9hN">
          <date when="2006-10-11"/>
        </correspAction>
        <correspAction type="answered" xml:id="i-Qhg2t6GaNuUwU6KBRe9gW" corresp="i-8BTYtQ95yRpC5syyC4aHoY">
          <date when="2006-10-24"/>
        </correspAction>
        <correspContext corresp="i-Qhg2t6GaNuUwU6KBRe9gW">
          <ref type="record" target="prot-200607--014">Riksdagens protokoll 2006/07:14 Tisdagen den 24 oktober</ref>
          <ref type="recordSection" target="unsetDivId">22 § Svar på interpellation 2006/07:6 om föräldraförsäkringen och jämställdheten mellan kvinnor och män</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7wvVzvMWvBNRzQP3kg1qTB">
            Interpellation 2006/07:6 Föräldraförsäkringen och jämställdheten
            mellan kvinnor och män av Josefin Brink (v) till statsrådet Nyamko
            Sabuni (fp)
          </p>
        </div>
        <div type="ipqSubmissionInfo">
          <p xml:id="i-YUjcMABR7yHSsSNfqpqmeY">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M5qtjZmySPD4zrLLR4xs3h">
            I regeringsförklaringen för 2006 uppges: ”Jämställdheten i Sverige
            har förbättrats, men kvinnor och män har fortfarande inte lika
            möjligheter.” Det slås här också fast att regeringens arbete kommer
            att präglas av ett aktivt jämställdhetsarbete. Några konkreta
            exempel på sådant aktivt arbete eller på vilket sätt den orättvisa
            fördelningen av makt och resurser på grund av kön ska bekämpas
            anges dock inte.
          </p>
          <p xml:id="i-At5CKVhXWbVcsFCkmPe67j">
            Ett av de få förslag som enligt regeringsförklaringen över huvud
            taget antas öka jämställdheten mellan kvinnor och män handlar
            om jämställdhetsbonus i föräldraförsäkringen. Förslaget innebär,
            enligt vad som tidigare förts fram, att den förälder som har lägst
            inkomst, vanligtvis kvinnan, ska få en skattereduktion när hon
            börjar jobba efter föräldraledigheten och den andra föräldern
            tar ut föräldraledighet.
          </p>
          <p xml:id="i-LrqjgeFmu1Xvk9U4x1srh3">
            Trots att män i dag har samma rätt till inkomstrelaterad ersättning
            vid föräldraledighet som kvinnor ska alltså ca 3 000 kr per man
            och månad, enligt förslaget, användas till att locka män till
            att ta någon del av sitt föräldraansvar.
          </p>
          <p xml:id="i-RTSFgmTwdpbUzSxYaZzcrK">
            I dag tar kvinnorna ut 80 % av antalet ersatta dagar i föräldraförsäkringen
            och män 20 %. Enligt den jämställdhetsbilaga som avlämnades till
            budgetpropositionen för 2004 (prop. 2004/05:01) uppgår de ekonomiska
            konsekvenserna av föräldraskapet för en tioårsperiod till 304
            000 kr för mamman och 10 000 kr för pappan. Huvudförklaringen
            är att det är kvinnor som tar ansvar för att familjens tidsekvation
            ska gå ihop. Kvinnor subventionerar alltså mäns lönearbete genom
            sitt eget obetalda arbete.
          </p>
          <p xml:id="i-7tpNWcy6qfztJvmUM6xcq2">
            Frågan om lönediskriminering, otrygg anställning, ofrivillig
            deltid och lägre pension hör oundvikligen ihop med vem som tar
            det huvudsakliga ansvaret för omsorgen om barn och familj. Eftersom
            kvinnor ses som bärare av detta ansvar har kvinnor också en sämre
            utgångspunkt på arbetsmarknaden. För att komma till rätta med
            detta behöver föräldraförsäkringen reformeras så att ett jämnt
            uttag mellan föräldrarna uppnås och därmed stärker ett jämställt
            vårdnadsansvar. Det som krävs är en individualiserad föräldraförsäkring.
          </p>
          <p xml:id="i-Nr29Ta8Uo6WoMsJtnMErGF">
            Förslaget om jämställdhetsbonus befäster idén om föräldraskapet
            som obligatoriskt för kvinnor och ett frivilligt erbjudande för
            män @ som kan locka en och annan om villkoren är tillräckligt
            förmånliga. Frågan är om kvinnor ser det uppmuntrande att ”belönas”
            med eftersläpning i lönesättning, uppsägning under föräldraledighet
            och osäkra anställningar.
          </p>
          <p xml:id="i-XXkZXdGrPYof6FpfZpKdzW">
            I regeringsförklaringen aviseras också ett införande av vårdnadsbidrag
            i de kommuner som så önskar. Föräldrar med barn mellan ett och
            tre år ska då kunna vara hemma längre än vad föräldraförsäkringen
            ger möjlighet till.
          </p>
          <p xml:id="i-NhHW6JzdTHxaFet4QXRd8M">
            Så länge kvinnor förväntas bära huvudansvaret för hem och barn,
            och så länge kvinnor utför den största delen av obetalt arbete,
            är vårdnadsbidraget en uppenbar kvinnofälla. Med ett vårdnadsbidrag
            ska kvinnor lockas att försätta sig i en situation där de görs
            beroende av en man för sin försörjning. Dessutom ska ett skattefinansierat
            bidrag användas för att underlätta det. För ensamstående föräldrar
            och familjer med mycket låga inkomster kommer det att vara omöjligt
            att klara sig på de nålpengar bidraget handlar om. Ändå ska också
            de vara med och finansiera bidraget via kommunalskatten @ skattepengar
            som annars kunnat användas till barnomsorgen som ju kan nyttjas
            av alla.
          </p>
          <p xml:id="i-9vcWrDDYf4uz4vSxZmWS1c">
            Vårdnadsbidraget river upp den struktur som gör att det lönar
            sig för kvinnor att arbeta. I stället blir det för många kvinnor
            mer lönsamt att stanna hemma, framför allt för dem som redan är
            dåligt etablerade på arbetsmarknaden.
          </p>
          <p xml:id="i-E36qq519Toj5bCYdTfNND1">
            Kvinnor som utnyttjar vårdnadsbidraget kommer sannolikt att ha
            mycket svårt att någonsin komma i fatt i arbetslivet efter småbarnsåren.
            Att ytterligare förlänga den period då kvinnor kan förväntas vara
            borta från arbetsmarknaden kommer att öka arbetsgivares misstänksamhet
            mot alla kvinnor som arbetskraft och leda till en ökad diskriminering.
          </p>
        </div>
        <div type="ipQuestion">
          <p xml:id="i-SpF4FXbz8zZcaeXJydW4sL">
            Jag vill ställa följande frågor till statsrådet Nyamko Sabuni:
            <list rend="ordered">
              <item>
                1. Vilka åtgärder är statsrådet beredd att vidta för att verka
                för att arbetsgivare ska betrakta föräldraskapet som en angelägenhet
                lika stor för män som för kvinnor?
              </item>
              <item>
                2. Vilka verktyg är statsrådet beredd att använda inom familjepolitikens
                område för att verka för att bryta diskrimineringen av kvinnor
                på arbetsmarknaden?
              </item>
              <item>
                3. Vilka åtgärder är statsrådet beredd att vidta för att en jämn
                fördelning av ansvaret för barn och annat hemarbete mellan kvinnor
                och män ska uppnås?
              </item>
              <item>
                4. Vilka åtgärder avser statsrådet att vidta för att regeringens
                familjepolitik ska gynna alla barn och deras familjer, alltså
                till exempel även ensamstående kvinnor som inte kommer att ha
                råd att utnyttja vårdnadsbidrag eller studerande som inte har
                en beskattningsbar inkomst och som inte kommer att omfattas av
                jämställdhetsbonus?
              </item>
            </list>
          </p>
        </div>
      </div>
    </body>
  </text>
</TEI>
