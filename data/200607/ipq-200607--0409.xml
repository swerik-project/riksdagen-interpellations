<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0409">
  <teiHeader>
    <fileDesc>
      <titleStmt>
        <title>Förbättrad hantering av beslut om GMO</title>
        <author>Ehn, Tina (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad hantering av beslut om GMO till Eskil Erlandsson (c), jordbruksminister om Förbättrad hantering av beslut om GMO</title>
          <idno type="rdwebb">GU10409</idno>
          <ref type="dokument_url_text">http://data.riksdagen.se/dokument/GU10409/text</ref>
          <ref type="dokument_url_html">http://data.riksdagen.se/dokument/GU10409</ref>
          <ref type="dokumentstatus_url_xml">http://data.riksdagen.se/dokumentstatus/GU10409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <persName>Tina Ehn</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MdcKf8eUDH5F5ALAEmKH2V" corresp="i-UFTZBKNRWWLXUXAtcCcVfH">
          <date when="2007-03-14"/>
        </correspAction>
        <correspAction type="received" xml:id="i-KZynhgMMVhnCcagJoPw7Kv" corresp="i-B471TcSCwHNHrNRk1EdJek">
          <date when="2007-03-14"/>
        </correspAction>
        <correspAction type="answered" xml:id="i-HDUXu6dSr4ur5PGj9oNJB7" corresp="i-B471TcSCwHNHrNRk1EdJek">
          <date when="2007-03-27"/>
        </correspAction>
        <correspContext corresp="i-HDUXu6dSr4ur5PGj9oNJB7">
          <ref type="record" target="prot-200607--082">Riksdagens protokoll 2006/07:82 Tisdagen den 27 mars</ref>
          <ref type="recordSection" target="unsetDivId">10 § Svar på interpellation 2006/07:409 om förbättrad hantering av beslut om GMO</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7weK2xABk23khFXhVpUKWg">
            Interpellation 2006/07:409 Förbättrad hantering av beslut om
            GMO av Tina Ehn (mp) till jordbruksminister Eskil Erlandsson (c)
          </p>
        </div>
        <div type="ipqSubmissionInfo">
          <p xml:id="i-QaZFB9fbPV3RT6ndyWHwmn">
            den 14 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MB1P7XXrVWoN4v6ZYPyjxv">
            Mycket oroande resultat om en genmodifierad majs som godkänts
            inom EU offentliggjordes tisdagen den 13 mars. En studie som publiceras
            i den vetenskapliga tidskriften Archives of Environmental Contamination
            and Toxicology visar att försöksdjur som fått en genmodifierad
            majs från Monsanto (MON 863) visar tecken på störd njur- och leverfunktion.
            Detta har Monsanto undanhållit allmänheten och mörkat för myndigheterna.
          </p>
          <p xml:id="i-GYdQqtZn5sjWFvtyVy3Ahk">
            EU-kommissionen godkände i januari 2006 majssorten MON 863 som
            föda till både djur och människor. Både Jordbruksverket och Livsmedelsverket
            rekommenderade att Sverige skulle rösta för att godkänna MON 863
            som livsmedel, vilket regeringen också gjorde. Uppenbarligen har
            den svenska processen brustit.
          </p>
          <p xml:id="i-43Gfmi3PS6YAqkgE7JjBw4">
            Monsantos riskbedömning har för första gången utvärderats av
            en utomstående institution. Utvärderingen av den oberoende franska
            vetenskapsorganisationen Criigen (Committee for Independent Research
            and Information on Genetic Engineering) under ledning av professor
            Gilles-Eric Seralini vid L'Université de Caen är oroande. Resultatet,
            som presenterades vid en presskonferens i Berlin, visar att MON
            863 innebär sådana hälsorisker som gör att grödan aldrig borde
            ha godkänts. Råttornas interna organ fick förändringar som tyder
            på toxicitet. Dessa oroande förändringar missades eller ignorerades
            av Monsanto, Jordbruksverket, Livsmedelsverket och EFSA. Dessutom
            tillämpade Monsanto statistisk analys på ett direkt felaktigt
            sätt för att dölja resultaten.
          </p>
          <p xml:id="i-RuLGmXKKU8buDLkcH6kGxu">
            För första gången har alltså oberoende forskare detaljgranskat
            en gröda som redan finns på marknaden. För första gången har nu
            visats att en genmodifierad gröda som redan säljs kan vara en
            potentiell hälsorisk för människor.
          </p>
          <p xml:id="i-DudnWq6zPRuC237w1B1wTn">
            Forskare och miljörörelsen var mycket kritiska inför godkännandet
            och menade att Monsantos utfodringsförsök på råttor visade på
            många oroande hälsoeffekter som Monsanto valde att blunda för.
            Till exempel har risken för att grödan kan vara hormonstörande
            förts fram. Men flera myndigheter i Europa, bland annat Jordbruksverket,
            hemligstämplade Monsantos riskanalys, med motivering att den innehöll
            material som kunde vara skadligt för Monsanto. Det gjorde att
            utomstående, till exempel oberoende forskare, under lång tid inte
            hade någon möjlighet att granska Monsantos metoder och resultat.
            Samtidigt har utomstående endast 30 dagar på sig att kommentera
            ansökningar om godkännande.
          </p>
          <p xml:id="i-KcQt8YFGs7x2mbj37CLJMR">
            I detta fall vann Greenpeace mot Monsanto i The Higher Administrative
            Court of Muenster (Tyskland) 2005 och fick ut Monsantos riskanalys
            av majsen. Regeringsrätten gav också Greenpeace Norden rätt till
            dokumenten samma år.
          </p>
          <p xml:id="i-GGwxrXJp4t32BSoEqPkt4A">
            Sammanfattningsvis visar studien på att MON 863 aldrig borde
            ha godkänts för förtäring. Systemet för godkännande framstår också
            som mycket bristfälligt eftersom ingen av de berörda myndigheterna,
            inklusive de svenska, upptäckte att MON 863 inte var säker.
          </p>
          <p xml:id="i-2VDSwTm7mL8X9jzw66uHr3">
            Detta går också i linje med den kritik som Riksrevisionen framfört
            mot myndigheternas hantering av GMO-frågor i rapporten Genetiskt
            modifierade organismer – det möjliga och det rimliga (RiR 2006:31).
            Revisionen skriver att ”Riksrevisionens granskning har inriktats
            på vilka krav som ställs på ansvariga myndigheters arbete och
            hur de följs. Riksrevisionens samlade bedömning är att de brister
            som framkommit i granskningen innebär att risker inte hanteras
            på ett tillfredsställande sätt och att förtroendet från allmänheten
            äventyras.”
          </p>
          <p xml:id="i-A69Df4GfZxxrYjf361yTGG">
            Detta aktualiserar också Sveriges roll i EU:s godkännande av
            nya GMO:er och i omröstningar om EU-länders nationella förbud,
            eller skyddsåtgärder under artikel 23, enligt 2001/18/EG.
          </p>
          <p xml:id="i-fxjEH6bpG6W2goKjZ3DCx">
            Sverige har två gånger aktivt varit med om försök att tvinga
            på andra medlemsländer GMO:er som de inte vill ha. De två senaste
            omröstningarna i EU om länders nationella förbud gällde en Monsantomajs,
            MON 810. Österrikes förbud var uppe till omröstning i december
            2006 och Ungerns i februari 2007. Sverige var båda gångerna ett
            av de få länder (4 av 25 respektive 3 av 27) som röstade för att
            tvinga Österrike och Ungern att öppna för majsen. Regeringen har
            satt den fria varurörligheten före skydd av människor och natur.
          </p>
          <p xml:id="i-M3Sh919NBqbFdhCer5Z8QL">
            Jag vill mot bakgrund av ovanstående fråga:
          </p>
          <p xml:id="i-T2DMogqnz4h1Cug9LcoVn8">
            Vilka åtgärder avser jordbruksministern att vidta för att förändra
            Jordbruksverkets arbetssätt i enlighet med kritiken från Riksrevisionen?
          </p>
          <p xml:id="i-RmrYcFD4KpS2f5urVYFfah">
            Vilka åtgärder avser jordbruksministern att vidta för att möjliggöra
            för Jordbruksverket att genomföra nödvändig granskning av GMO-företagens
            redovisningar?
          </p>
          <p xml:id="i-3ioeRTHBzCdgA6kt661MfM">
            Vilka åtgärder avser jordbruksministern att vidta för att säkra
            en större öppenhet hos Jordbruksverket avseende genteknikrelaterade
            ansökningar?
          </p>
        </div>
      </div>
    </body>
  </text>
</TEI>
