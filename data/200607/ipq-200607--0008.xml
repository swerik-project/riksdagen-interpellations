<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0008">
  <teiHeader>
    <fileDesc>
      <titleStmt>
        <title>Human flyktingpolitik</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Human flyktingpolitik till Tobias Billström (m), statsråd om Human flyktingpolitik</title>
          <idno type="rdwebb">GU108</idno>
          <ref type="dokument_url_text">http://data.riksdagen.se/dokument/GU108/text</ref>
          <ref type="dokument_url_html">http://data.riksdagen.se/dokument/GU108</ref>
          <ref type="dokumentstatus_url_xml">http://data.riksdagen.se/dokumentstatus/GU108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NnScMs6GRFvcQgnSp4wWGi" corresp="i-mN8mVTBvBYjtHLNThWLo4">
          <date when="2006-10-10"/>
        </correspAction>
        <correspAction type="received" xml:id="i-GCFkdC6jer6HhUPXPZHQYT" corresp="i-KPGvtK4s6Zp3E6XH6vj18n">
          <date when="2006-10-11"/>
        </correspAction>
        <correspAction type="answered" xml:id="i-4Xxi1h39WzTcxSfAP3q7o9" corresp="i-KPGvtK4s6Zp3E6XH6vj18n">
          <date when="2006-10-26"/>
        </correspAction>
        <correspContext corresp="i-4Xxi1h39WzTcxSfAP3q7o9">
          <ref type="record" target="prot-200607--015">Riksdagens protokoll 2006/07:15 Torsdagen den 26 oktober</ref>
          <ref type="recordSection" target="unsetDivId">14 § Svar på interpellation 2006/07:8 om human flyktingpolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8pAvS7FrXGjsiGbDwYEu8w">
            Interpellation 2006/07:8 Human flyktingpolitik av Kalle Larsson
            (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-8GJ82gdCdC43C29mwMvt3U">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AjRfb28sEEqRuyfqsh5Rw9">
            Den nytillträdda regeringen slår i regeringsförklaringen fast
            att ”Sverige skall ha en human flyktingpolitik och vara en fristad
            för dem som flyr undan förföljelse och förtryck”.
          </p>
          <p xml:id="i-Ude138EREQAvFEFjkBeVoE">
            Den politik som hittills förts på detta område är en politik
            som Vänsterpartiet starkt tar avstånd ifrån. Med stöd av Moderaterna
            har den socialdemokratiska regeringen fört en politik som hårdnat
            undan för undan. Moderaterna har kraftfullt upprätthållit en politik
            vars överordnade målsättning tycks vara att avvisa största möjliga
            antal människor. Rätten till asyl har undergrävts genom stora
            brister i den praktiska tillämpningen av gällande lagstiftning.
          </p>
          <p xml:id="i-5Li5afXGL2B34kkEq6dnBe">
            Allt färre av dem som söker asyl får stanna och endast drygt
            1 % av dem som söker asyl får flyktingstatus. Förklaringen är
            inte att de som söker asyl i Sverige generellt åberopar svagare
            skäl än asylsökande i andra länder utan att den praxis som råder
            i den svenska asylprocessen tillhör de hårdaste i världen. Rättssäkerheten
            har i dag allvarliga brister. Flyktingar avvisas till å kallade
            första asylländer som inte undertecknat flyktingkonventionen och
            som saknar procedurer för flyktingmottagande. Asylsökande med
            dokumenterade tortyrskador skickas tillbaka till sina bödlar.
            Tortyr utförd av företrädare för statsmakten anses inte vara skäl
            nog för att bevilja asyl och krigsvägrare sänds tillbaka till
            krig.
          </p>
          <p xml:id="i-GR9FmuEQoeyMUQp1DhcAa5">
            Moderaterna har tillsammans med den tidigare socialdemokratiska
            regeringen genomfört åtskilliga förändringar av flyktingpolitiken
            som skurit av livsrummet för asylsökande i Sverige. Tillsammans
            har denna järnaxel bland annat motverkat att de apatiska barnen
            skulle få stanna, de har utvidgat transportörsansvaret och begränsat
            rätten till anhöriginvandring och så vidare. Den svenska asylprocessen
            har i takt med det havererat vad gäller rättssäkerhet och humanitet.
          </p>
          <p xml:id="i-MWRXNYVKCbRLCjuYCrLA7S">
            Som en reaktion på denna allvarliga utveckling samlades en stor
            inom- och utomparlamentarisk rörelse för upprättelse för dm som
            väntat i asylprocessen och för dem som tvingats gömma sig i rädsla
            för att på grund av systemets brister återsändas till förföljelse.
            Kravet var generell amnesti, eller nollställning av asylprocessen,
            inför övergången till ny instans- och processordning.
          </p>
          <p xml:id="i-Jz9sYb1ahBgse69wYzbtTG">
            Detta krav gick inte igenom, men som en delseger i den massiva
            kamp som fördes genomfördes en tillfällig asyllag som gällde mellan
            den 15 november 2005 och den 31 mars 2006 och gav möjlighet till
            ny prövning och för vissa grupper en mer generös prövning.
          </p>
          <p xml:id="i-GYFGHEwxeY3iai3Gca6uSs">
            Prövningen av ansökningar på den tillfälliga asyllagen är nu
            avslutad. Drygt 17 000 av de ca 30 500 personer som ansökte om
            uppehållstillstånd fick stanna. Nästan 80 % av barnfamiljerna
            beviljades uppehållstillstånd och ca 95 % av dem inom gruppen
            som inte kunde verkställas med tvång. Av de sökande inom gruppen
            ensamstående som gömt sig eller väntat i processen och som sökt
            på den tillfälliga lagen har en mycket lägre andel, endast ca
            20 %, än vad som borde ha varit gällande fått stanna.
          </p>
          <p xml:id="i-VxbNFGZea9rqBrE71s8nLR">
            Detta trots att även de som inte tillhör gruppen barnfamiljer
            skulle få sina ärenden bedömda mer generöst i den tillfälliga
            lagen @ dels genom att det nya begreppet om humanitärt angeläget
            ska tolkas vidare än det ”humanitetens krav” som fanns tidigare,
            dels genom att det i överenskommelsen om den tillfälliga lagen
            ingår att de hänsyn som annars ska tas till att reglera invandringen
            inte ska tas i samma utsträckning. Detta är en allvarlig brist
            i tillämpningen av lagen.
          </p>
          <p xml:id="i-EsekdCyjAnZtVcsDQM9VKB">
            Den tillfälliga lagen var ett viktigt erkännande av bristerna
            i den rättosäkra och inhumana asylprocessen. Vänsterpartiet välkomnar
            var och en av de drygt 17 000 personer som härigenom alltså fått
            stanna. Men det är inte tillräckligt. Grundkravet om generell
            amnesti handlade om att ge upprättelse åt dem som felbehandlats
            i den tidigare processen. Detta har fortsatt giltighet.
          </p>
          <p xml:id="i-Bv5Lxy5GQEzzYT4a6bWrwX">
            Statsrådet Billström uttryckte i en fråga den 27 juli 2006 till
            sin företrädare, dåvarande migrationsminister Barbro Holmberg,
            att de avslag som dittills skett var ”ett kapitalt misslyckande
            för den tillfälliga asyllag som pressades igenom riksdagen i november
            2005”. Detta bör kunna tolkas som att statsrådet Billström hade
            sett att dessa personer borde ha beviljats uppehållstillstånd.
          </p>
          <p xml:id="i-Fy7L9RvUoDiS1pTQARTVqu">
            I regeringsförklaringen slås vidare fast att ”rätten till asyl
            skall värnas och den utveckling vi ser i Europa, mot mer av stängda
            gränser, skall motverkas”. Att regeringen åtar sig att bekämpa
            den restriktiva utveckling som sker av den gemensamma flyktingpolitiken
            inom EU är något som Vänsterpartiet välkomnar starkt.
          </p>
          <p xml:id="i-3XWG1n7myLPPkWxc7nv9vm">
            För att den restriktiva utvecklingen inom EU ska kunna brytas
            krävs att den svenska regeringen använder de möjligheter som står
            till buds för att stoppa förslag som hotar asylrätten och som
            riskerar att sätta Genèvekonventionen ur spel. Exempelvis bör
            regeringen med prioritet kräva omförhandlingar av rådsdirektivet
            om transportörsansvar och Dublinförordningen och riva upp de viseringstvång
            som föreligger gentemot länder varifrån asylsökande kommer.
          </p>
        </div>
        <div type="ipQuestion">
          <p xml:id="i-QzYGqU3p9if5YR4wTGmnqY">
            Jag vill ställa följande frågor till statsrådet Tobias Billström:
            <list rend="ordered">
              <item>
                1. Avser statsrådet att som en del av åtagandet att föra en human
                flyktingpolitik verka för att en översyn görs av utlänningslagstiftningen
                i syfte att skapa en ordning som, bättre än i dag, svarar upp
                mot internationella åtaganden om rätten till fristad undan förföljelse
                och förtryck?
              </item>
              <item>
                2. Avser statsrådet att verka för att en generell amnesti genomförs
                omfattande dem som felbehandlats i den tidigare asylprocessen,
                det vill säga dem som fått avslag på sina ansökningar med hänvisning
                till den tillfälliga asyllag som gällde mellan den 15 november
                2005 och den 31 mars 2006?
              </item>
              <item>
                3. Vilka åtgärder är statsrådet beredd att vidta för att regeringen
                ska verka för att asylrätten värnas och motverka den restriktiva
                utvecklingen av EU:s gemensamma flyktingpolitik?
              </item>
            </list>
          </p>
        </div>
      </div>
    </body>
  </text>
</TEI>
