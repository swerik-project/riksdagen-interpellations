<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0421">
  <teiHeader>
    <fileDesc>
      <titleStmt>
        <title>Ett miljöledningssystem för hela Försvarsmakten</title>
        <author>Rådberg, Peter (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett miljöledningssystem för hela Försvarsmakten till Mikael Odenberg (m), försvarsminister om Ett miljöledningssystem för hela Försvarsmakten</title>
          <idno type="rdwebb">GU10421</idno>
          <ref type="dokument_url_text">http://data.riksdagen.se/dokument/GU10421/text</ref>
          <ref type="dokument_url_html">http://data.riksdagen.se/dokument/GU10421</ref>
          <ref type="dokumentstatus_url_xml">http://data.riksdagen.se/dokumentstatus/GU10421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <persName>Peter Rådberg</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Swv1CZcrMJHDMXQ811DDNd" corresp="i-2EZPhWWR7yHztg3zN2aNvh">
          <date when="2007-03-16"/>
        </correspAction>
        <correspAction type="received" xml:id="i-BDj76gZVJkpn57nH5cTfd8" corresp="i-DnTstrvT1jenyw6pdMxfZi">
          <date when="2007-03-16"/>
        </correspAction>
        <correspAction type="answered" xml:id="i-UgJNpJ3qt3kEk84rYNGzRs" corresp="i-DnTstrvT1jenyw6pdMxfZi">
          <date when="2007-03-26"/>
        </correspAction>
        <correspContext corresp="i-UgJNpJ3qt3kEk84rYNGzRs">
          <ref type="record" target="prot-200607--081">Riksdagens protokoll 2006/07:81 Måndagen den 26 mars</ref>
          <ref type="recordSection" target="unsetDivId">12 § Svar på interpellation 2006/07:421 om ett miljöledningssystem för hela Försvarsmakten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PbjVdwtjKMqkCLV7jT6Sy">
            Interpellation 2006/07:421 Ett miljöledningssystem för hela Försvarsmakten
            av Peter Rådberg (mp) till försvarsminister Mikael Odenberg (m)
          </p>
        </div>
        <div type="ipqSubmissionInfo">
          <p xml:id="i-D8vTcXdXg4pJr7Ex2cM3zr">
            den 16 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DGypSxuo6LpNuq1qDbgNLY">
            Försvarsmakten var en av de första statliga myndigheter som började
            arbeta med miljöfrågor. Hösten 1992, direkt efter Riokonferensen,
            presenterades en övergripande miljöpolicy för Försvarsmakten.
            I Miljövårdberedningens delbetänkande Integrering av miljöhänsyn
            inom den statliga förvaltningen, SOU 1996:112, framhölls Försvarsmakten,
            tillsammans med Livsmedelsverket och Riksrevisionen, som ett föredöme
            för andra statliga myndigheter vad gäller miljöledningsarbete.
          </p>
          <p xml:id="i-LhPwyHHgjTGjbxRwwb2iCa">
            Att Försvarsmakten var tidigt ute har visat sig vara både positivt
            och negativt.
          </p>
          <p xml:id="i-FR3oA2i33KFhGqUdrJRrch">
            Positivt genom att man tidigt kom i gång med åtgärder för att
            förebygga fortsatt miljöpåverkan samt för att sanera redan förorenade
            områden. Genom att vara föregångare har Försvarsmakten också åtnjutit
            goodwill både nationellt och internationellt. Exempelvis tog Frankrike
            kontakt med Sverige när det franska försvaret skulle införa miljöledningssystem
            i början av 2000-talet.
          </p>
          <p xml:id="i-HVqtDWj5ZgmX5tVXumdqxP">
            De negativa följderna av att vara tidigt ute med miljöledningsarbetet
            har varit att man levt kvar för länge i en positiv självbild men
            framför allt att Försvarsmaktens miljöledningssystem inte genomgått
            samma systematiska uppbyggnad eller omfattats av samma uppföljningssystem
            som övriga statliga myndigheters system.
          </p>
          <p xml:id="i-VxBJdxJRe5WdN5w3xUTbVS">
            Försvarsmakten har inget gemensamt miljöledningssystem utan varje
            förband har infört ett eget ledningssystem. Försvarsmaktens högkvarter
            med den centrala militärledningen samt de operativa styrkorna
            saknar miljöledningssystem. Att Försvarsmaktens högsta ledning
            inte omfattas av miljöledningssystemet strider mot den mest centrala
            förutsättningen för att lyckas med miljöarbetet, nämligen högsta
            ledningens engagemang.
          </p>
          <p xml:id="i-7FbGUB5cyAACeJeUxS1znp">
            Försvarsmakten är också den enda myndighet med sektorsansvar
            som inte omfattas av regeringens krav på årlig redovisning av
            miljöledningsarbetet till respektive fackdepartement och Naturvårdsverket.
            Att årlig redovisningsskyldighet saknas är troligen förklaringen
            till att Försvarsmaktens miljöledningssystem inte uppdaterats
            de senaste tio åren och därmed inte är anpassat till dagens insatsförsvar.
          </p>
          <p xml:id="i-6Kbet3ANq6MnwcoDcsZcoK">
            För ett år sedan lyfte Miljöpartiet fram problemet med minskande
            resurser till Försvarsmaktens miljöarbete. Glädjande nog har en
            nyrekrytering sedan dess skett vid Högkvarteret med företrädesvis
            civil personal. För att dessa personer ska lyckas med att förnya
            miljöarbetet inom Försvarsmaktens militära delar behövs ett miljöledningssystem
            för hela Försvarsmakten, inklusive ÖB med den strategiska och
            operativa ledningen.
          </p>
        </div>
        <div type="ipQuestion">
          <p xml:id="i-UUFucnv5AZGPfiVma1W3GA">
            Mina frågor till försvarsministern är:
            <list rend="ordered">
              <item>
                1. Avser försvarsministern att agera för att Försvarsmakten får
                ett miljöledningssystem som också omfattar den högsta ledningen?
              </item>
              <item>
                2. Avser försvarsministern att verka för att Försvarsmaktens
                miljöledningssystem moderniseras så att det är anpassat till insatsförsvarets
                behov?
              </item>
              <item>
                3. Kommer försvarsministern att ålägga Försvarsmakten en årlig
                redovisningsskyldighet i likhet med vad som gäller för övriga
                statliga myndigheter och därmed säkerställa att miljöarbetet inte
                åter faller i träda?
              </item>
            </list>
          </p>
        </div>
      </div>
    </body>
  </text>
</TEI>
