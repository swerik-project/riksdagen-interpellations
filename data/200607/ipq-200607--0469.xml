<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0469">
  <teiHeader>
    <fileDesc>
      <titleStmt>
        <title>Bostadspolitik</title>
        <author>Larsson, Lars Mejern (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik till Mats Odell (kd), statsråd om Bostadspolitik</title>
          <idno type="rdwebb">GU10469</idno>
          <ref type="dokument_url_text">http://data.riksdagen.se/dokument/GU10469/text</ref>
          <ref type="dokument_url_html">http://data.riksdagen.se/dokument/GU10469</ref>
          <ref type="dokumentstatus_url_xml">http://data.riksdagen.se/dokumentstatus/GU10469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <persName>Lars Mejern Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GJzTYj6s5Bt7TRj7wDhyuR" corresp="i-76ETKL7PQscJy3dmshR8mr">
          <date when="2007-04-12"/>
        </correspAction>
        <correspAction type="received" xml:id="i-H3tmcoYPQHG3kmie6ktd5i" corresp="i-QrnhMBZLsGdbeBasmoTLpZ">
          <date when="2007-04-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AvWQijZWWw4ntZtbvZfHY1">
            Interpellation 2006/07:469 Bostadspolitik av Lars Mejern Larsson
            (s) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-L31fprGHtSHZbckmw5sKym">
            den 12 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BQJGWwHWdXUQ4i3DcBgse1">
            Den svenska bostadsmarknaden präglas av att det inte finns tillräckligt
            med bostäder i de flesta av landets mer expansiva städer och regioner.
            Det extrema exemplet är Stockholm och dess omgivningar. Men bostadsproblematiken
            är också i allra högsta grad påtaglig i till exempel Göteborg,
            Malmö och Karlstad. De som i huvudsak riskerar att hamna, eller
            redan har hamnat, utanför bostadsmarknaden är de som har det sämst
            ekonomiskt ställt. De är i stort behov av bra och billiga hyresrätter.
          </p>
          <p xml:id="i-EGgobSuGXL8YVQWVBLVqSw">
            Före den nuvarande regeringens tillträde byggdes det, och planerades
            det att byggas, många hyresrätter runt om i landet, inte minst
            i Karlstad. Det var en utveckling som alla såg som positiv. Många
            hyresrätter är ett oerhört viktigt inslag på en bostadsmarknad
            med blandade ägandeformer. Hyresrätter möjliggör för många att
            kunna bo bra till rimliga priser.
          </p>
          <p xml:id="i-9PoS1tHP6bj9GWBfGuvRa7">
            Nu finns det indikationer på att det blir färre hyresrätter i
            hela landet. I Karlstad blir det till exempel färre hyresrätter
            än planerat på det nya bostadsområdet i Kanikenäsholmen och inga
            alls på Zakrisdalsudden.
          </p>
          <p xml:id="i-2EXDKKesoER7vErN3B61uo">
            Enligt en undersökning gjord av Hyresgästföreningen kommer byggandet
            av omkring 11 000 hyresrätter att ställas in. 6 000 av dessa finns
            inom de allmännyttiga bostadsbolagen och resterande 5 000 inom
            de privata bostadsföretagen. Den här utvecklingen kommer inte
            som någon överraskning.
          </p>
          <p xml:id="i-Wk2PA8wGH8LY7SuBQbWMVo">
            De stöd som den tidigare regeringen har tillsatt för att uppmuntra
            byggandet av flera hyresrätter avslutas. Till det kommer att inga
            nya räntebidrag för ny- eller ombyggnadsprojekt beviljas, och
            de räntebidrag som redan har beviljats ska fasas ut under en femårsperiod.
            I praktiken finns det en stor risk att det blir hyresgästerna
            som kommer att få betala de minskade stöden genom höjda hyror.
            Den utvecklingen är mycket oroande.
          </p>
          <p xml:id="i-GJaPcxoZ4GFNU8nwucJtP3">
            Redan när regeringen presenterade sin bostadspolitik varnade
            många för att det skulle minska bostadsbyggandet. Nu verkar det
            som att den farhågan besannas. Många av landets bostadsbolag har
            minskat eller helt slopat planerade nybyggnationer.
          </p>
          <p xml:id="i-5qAToGtit3uuWupG7Zvu57">
            Mycket pekar också på att allmännyttan kommer att säljas ut i
            en allt högre takt. Resultatet kommer att bli än färre hyresrätter.
          </p>
          <p xml:id="i-QbHAnB8XwXVL5vMY64JGD2">
            Bostadsverket konstaterar också att statens stöd och beskattningen
            av bostadssektorn har ändrats drastiskt. Enligt verket kommer
            det att resultera i en åtstramning av bostadsbyggandet. De menar
            att antalet bostadsrätter kommer att öka, men att det kommer att
            bli svårt att bygga hyresrätter på många håll. Det kommer också,
            enligt Bostadsverket, att byggas färre studentbostäder både av
            efterfråge- och kostnadsskäl.
          </p>
          <p xml:id="i-31HgzMLXaEw3pCN4EhQtCC">
            Statsrådet Mats Odell har till och med själv i en Ekosändning
            erkänt att hyresboendet missgynnas av de beslut som regeringen
            har tagit den senaste tiden.
          </p>
          <p xml:id="i-QwMsDRnGT22P9fhfgwjrtL">
            Den tidigare regeringen hade även inkluderat en tydlig satsning
            på studentbostäder, vilket den nya regeringen helt har avstått
            från. Studenter är en av de mest utsatta grupperna på dagens bostadsmarknad.
            Det finns ett tydligt behov av bra studentbostäder, det har varit
            en problematisk fråga under en längre tid. Regeringens politik
            på det här området har fått skarp kritik av studentorganisationerna,
            till exempel Sveriges Förenade Studentkårer (SFS), för att vara
            alltför dålig.
          </p>
          <p xml:id="i-9w6ekqLKBVLnNdfj1sgB3P">
            Till denna bild bör man också lägga den direkta diskriminering
            som sker på grundval av etnisk tillhörighet. Hyresgästföreningen
            avslöjade för en tid sedan en högst påtaglig och frekvent diskriminering
            av människor med utländskt klingande namn hos de svenska bostadsbolagen.
            Flera bolag blev anmälda till Diskrimineringsombudsmannen. Undersökningen
            visade att det handlar om en omfattande diskriminering på bostadsmarknaden.
          </p>
          <p xml:id="i-5scJJSW6t2stgxvGoedrTF">
            De problem som Hyresgästföreningen pekar på är inte frikopplade
            från politiken. En bra bostad är en av de viktigaste förutsättningarna
            för att människor framgångsrikt ska kunna integreras i det svenska
            samhället. Precis som med hemlösa riskerar diskriminerade invandrare
            att hamna utanför samhället om de saknar ett bra boende. Det finns
            möjlighet att genom politiska beslut motverka den här oroande
            utvecklingen. Regeringens bostadspolitik lämnar dock mycket att
            önska på det här området.
          </p>
          <p xml:id="i-8opPizX25Ztz2fnirZYPWK">
            Utförsäljningen av allmännyttan riskerar att skapa nya segregerade
            och socialt utsatta områden i Sverige. Investeringsstöden och
            räntebidragen, som varit viktiga för att få i gång bostadsbyggandet,
            hålla hyrorna på rimliga nivåer och skapa bostadsmöjligheter för
            alla människor, tas bort av regeringen. Sammantaget riskerar den
            här politiken att skapa en segregerad bostadsmarknad i Sverige.
          </p>
          <p xml:id="i-7zKveoq24mnEE9BWt9Ssus">
            Det statliga bidrag till kommunala hyresgarantier som den tidigare
            regeringen öppnat för kommer nu att stoppas av den nya regeringen.
            Hyresgarantierna skulle underlätta för grupper som har svårt att
            etablera sig på bostadsmarknaden att få ett hyreskontrakt.
          </p>
          <p xml:id="i-HdaZY4BrJa2fcoG1QwPwd9">
            År 2005 tillsattes en nationell bostadssamordnare vars uppdrag
            var att under en treårsperiod ta fram förslag på åtgärder för
            att göra det lättare för ungdomar att ta sig in på bostadsmarknaden.
            I och med regeringens tillträde stoppas även detta initiativ.
          </p>
          <p xml:id="i-S4aJVk3aDyE6B3MKS9KbzQ">
            Regeringen avser att återkomma med tilläggsdirektiv till en utredning
            (dir. 2006:94) som tillkallats för att se över förutsättningarna
            för privatpersoners upplåtelse av den egna bostaden, det vill
            säga att göra det lättare att hyra ut en del av bostaden eller
            att hyra ut i andra hand. Exempelvis SFS ställer sig tveksamma
            till den här lösningen då det redan är lönsamt att hyra ut i andra
            hand och det finns sällan kontrakt. Det mest konkreta förslaget
            från regeringen för att lösa den svåra bostadssituationen för
            dem med sämst ekonomi går ut på att de ska bo inneboende.
          </p>
          <p xml:id="i-5P5DD5s9WoMXCD4rd6u6iT">
            Politiken som förs riskerar att göra så att bostadsmarknaden
            inte längre kan tillgodose allas behov. Det blir inte längre möjligt
            för alla att få tillgång till en bra bostad till rimliga priser.
            Politiken riskerar i sin förlängning att leda till en ökad segregation
            och diskriminering. Många hyresrätter är en nödvändighet om man
            vill ha ett Sverige där alla ska ha möjlighet att bo bra. Med
            anledning av ovanstående vill jag därför ställa följande frågor
            till statsrådet Mats Odell:
            <list rend="unordered">
              <item>
                &lt;![if !supportLists]&gt;- &lt;![endif]&gt;Hur ska statsrådet motverka
                den snedvridning av bostadsmarknaden som regeringens politik uppenbarligen
                är på väg att skapa?
              </item>
              <item>
                &lt;![if !supportLists]&gt;- &lt;![endif]&gt;Hur ska statsrådet agera för
                att motverka segregationen och diskrimineringen på bostadsmarknaden?
              </item>
              <item>
                &lt;![if !supportLists]&gt;- &lt;![endif]&gt;Hur kommer statsrådet att agera
                för att flera studentbostäder ska byggas?
              </item>
              <item>
                &lt;![if !supportLists]&gt;- &lt;![endif]&gt;Vilka åtgärder kommer statsrådet
                att vidta för att garantera att flera hyresrätter byggs?
              </item>
              <item>
                &lt;![if !supportLists]&gt;- &lt;![endif]&gt;Vilka åtgärder kommer statsrådet
                att vidta för att hyresboendet inte ska missgynnas av regeringens
                politik?
              </item>
            </list>
          </p>
        </div>
      </div>
    </body>
  </text>
</TEI>
