<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0424">
  <teiHeader>
    <fileDesc>
      <titleStmt>
        <title>2 000 dagar i fångenskap</title>
        <author>Wigström, Cecilia i Göteborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>2 000 dagar i fångenskap till Carl Bildt (m), utrikesminister om 2 000 dagar i fångenskap</title>
          <idno type="rdwebb">GU10424</idno>
          <ref type="dokument_url_text">http://data.riksdagen.se/dokument/GU10424/text</ref>
          <ref type="dokument_url_html">http://data.riksdagen.se/dokument/GU10424</ref>
          <ref type="dokumentstatus_url_xml">http://data.riksdagen.se/dokumentstatus/GU10424</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <persName>Cecilia Wigström i Göteborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-eRMJTgsndDHatmpLDA9aX" corresp="i-QhURWkawnPDBf443faKewj">
          <date when="2007-03-20"/>
        </correspAction>
        <correspAction type="received" xml:id="i-KPqemobkPERWeNgmxf4mSm" corresp="i-AZnaWEAg22YQ3HzVMfNSHR">
          <date when="2007-03-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V67ahhrhwjpStjACeKujwj">
            Interpellation 2006/07:424 2 000 dagar i fångenskap av Cecilia
            Wigström i Göteborg (fp) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-UgZ45zTV1WjJ43RcaUaJGK">
            den 20 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CZTfVqx93SwgvvehuZDZKN">
            Onsdagen den 14 mars 2007 tilldelades den svenske medborgaren
            och journalisten Dawit Isaak Publicistklubbens nyinstiftade hederspris
            till minne av den 2006 mördade ryska journalisten Anna Politovskaja.
            Det skedde vid ett seminarium i Riksdagshuset som uppmärksammade
            att det samma dag var exakt 2 000 dagar sedan Dawit fängslades
            i Eritrea. Närvarande vid ceremonin var den i Eritrea fängslade
            svenske journalisten och pristagaren Dawit Isaaks maka och tre
            barn.
          </p>
          <p xml:id="i-VkNvxpjs8w6kss28P2ukGF">
            Tvåtusen dagar har Dawit Isaak suttit fängslad i Eritrea. Någon
            anklagelse har inte officiellt riktats mot honom eller de andra
            journalister som vid samma tillfälle fängslades. I december förra
            året blev det känt att tre kolleger som Dawit fängslades tillsammans
            med har avlidit i fängelset på grund av de svåra förhållandena.
          </p>
          <p xml:id="i-AYi2PAcYbsii1QWeFSEq5m">
            Fängslandet och avsaknaden av anklagelse liksom frånvaron av
            försvarsadvokat strider mot de grundläggande värderingar som präglar
            Förenta nationernas deklaration om de mänskliga rättigheterna
            och även andan i den konstitution som ska vägleda Eritreas regering.
          </p>
          <p xml:id="i-2UGWXRmnBBU9ZFnVhjQEqV">
            I slutet av förra året skickade regeringen i Eritrea flera journalister
            till fångläger. Den här gången var det inte längre oppositionella
            journalister som drabbades utan statsanställda journalister som
            ansågs vara opålitliga. Alla fristående medier, utan undantag,
            krossades nämligen under 2001. De regeringsstyrda medierna är
            numera de enda som finns kvar i Eritrea. De som tillåtits arbeta
            där är tvingade att vara anställda i det statliga informationsministeriet.
          </p>
          <p xml:id="i-BAfqTmRAkB2oCYZ3Lb94Lx">
            Det sätt som Eritreas regering hanterar yttrande- och tryckfriheten
            försvårar allvarligt landets deltagande i internationella sammanhang.
            Dessvärre har ännu otillräckliga följder vidtagits av exempelvis
            EU-länderna.
          </p>
          <p xml:id="i-RE9hanwiUayL13gPzmmm8f">
            Det är dags att Sverige verkar för att EU stoppar sitt bistånd
            till Eritrea som mellan åren 2002 och 2007 har uppgått till 96,8
            miljoner euro. En stor del av pengarna har gått till väginvesteringar,
            medan de medel som var avsatta för god samhällsstyrning inte har
            använts. Nu pågår förhandlingar om ett nytt biståndsavtal för
            2008–2013. Det är orimligt att EU fortsätter att stödja denna
            regering så länge Dawit Isaak inte släpps fri.
          </p>
          <p xml:id="i-WiWzxKiFtRb6MYKLC3roEu">
            Därtill bör Sverige internationellt pressa på för så kallade
            smarta sanktioner, det vill säga politiska företrädare och administrativa
            personer i Eritrea bör förhindras att åka utomlands, att ha konton
            i andra länder och att söka andra former av hjälp och stöd utomlands.
          </p>
          <p xml:id="i-AvGwvDabu29Z9AHtnKMRC9">
            Mot denna bakgrund skulle jag vilja fråga utrikesministern:
            <list rend="unordered">
              <item>
                &lt;![if !supportLists]&gt;- &lt;![endif]&gt;Vilka åtgärder avser utrikesministern
                att vidta för att tillförsäkra att den sedan 2 000 dagar fängslade
                svenske medborgaren Dawit Isaak släpps fri?
              </item>
              <item>
                &lt;![if !supportLists]&gt;- &lt;![endif]&gt;Är utrikesministern beredd att
                verka för att avbryta EU:s bistånd till Eritrea?
              </item>
              <item>
                &lt;![if !supportLists]&gt;- &lt;![endif]&gt;Är utrikesministern beredd att
                arbeta för smarta sanktioner mot den eritreanska ledningen?
              </item>
            </list>
          </p>
        </div>
      </div>
    </body>
  </text>
</TEI>
