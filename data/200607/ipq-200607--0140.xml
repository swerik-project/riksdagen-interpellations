<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0140">
  <teiHeader>
    <fileDesc>
      <titleStmt>
        <title>Möjligheten att förlägga skolavslutning till kyrkolokal</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Möjligheten att förlägga skolavslutning till kyrkolokal till Jan Björklund (fp), statsråd om Möjligheten att förlägga skolavslutning till kyrkolokal</title>
          <idno type="rdwebb">GU10140</idno>
          <ref type="dokument_url_text">http://data.riksdagen.se/dokument/GU10140/text</ref>
          <ref type="dokument_url_html">http://data.riksdagen.se/dokument/GU10140</ref>
          <ref type="dokumentstatus_url_xml">http://data.riksdagen.se/dokumentstatus/GU10140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3gXivYsQr4z8JrPos6SwNy" corresp="i-Ybw8JnrmHGCsqpipBke8a7">
          <date when="2006-12-07"/>
        </correspAction>
        <correspAction type="received" xml:id="i-2PyErartxAL7c7nPvnb2jS" corresp="i-AvFShRZVEyBV61S19AKNGK">
          <date when="2006-12-07"/>
        </correspAction>
        <correspAction type="answered" xml:id="i-FoQ89VRQE1bFzVR6kLzjmg">
          <date when="2006-12-22"/>
        </correspAction>
        <correspAction type="answered" xml:id="i-Q4fcCq1TUmrMLySzDaKGci" corresp="i-AvFShRZVEyBV61S19AKNGK">
          <date when="2006-12-22"/>
        </correspAction>
        <correspContext corresp="i-Q4fcCq1TUmrMLySzDaKGci">
          <ref type="record" target="prot-200607--047">Riksdagens protokoll 2006/07:47 Fredagen den 22 december</ref>
          <ref type="recordSection" target="unsetDivId">16 § Svar på interpellation 2006/07:140 om möjligheten att förlägga skolavslutning till kyrkolokal</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3AJcrmvsHhtPnh8wNGzb9K">
            Interpellation 2006/07:140 Möjligheten att förlägga skolavslutning
            till kyrkolokal av Mikael Oscarsson (kd) till statsrådet Jan Björklund
            (fp)
          </p>
        </div>
        <div type="ipqSubmissionInfo">
          <p xml:id="i-E3CsYJKrj6aU4ok12mytF6">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VCCqDVUzB672iT8GMcJaJN">
            När Sverige under våren fick en ny lagstiftning för att motverka
            diskriminering och kränkande behandling i skolan trodde nog många
            att mobbning, glåpord och sexuella trakasserier skulle komma i
            fokus och motverkas mer effektivt under ledning av landets skolledare.
          </p>
          <p xml:id="i-zRiTNzDH1WJBZvM5eaiu6">
            Diskrimineringsombudsmannen (DO) valde i stället att utifrån
            den nya lagen sätta fokus på skolor som till exempel förlagt terminsavslutningen
            i en kyrkolokal. Plötsligt blev det misstänkliggjort att traditionsenligt
            sjunga Den blomstertid nu kommer på sommaravslutningen, eller
            att besöka julspel och adventsfiranden inför julledigheten. Intrycket
            blev att traditionella skolavslutningar i kyrkan var diskriminerande,
            att psalmer som sjungits i många generationer var kränkande och
            att prästernas tal @ om de värderingar som ligger till grund för
            hela vårt samhälle @ var skadliga.
          </p>
          <p xml:id="i-8gvB7Ed9WHqUgyADr4aNSJ">
            Av någon anledning ansåg DO dessa situationer särskilt diskriminerande
            och kränkande, trots att det inte kommit in några anmälningar
            om detta. Först i efterhand, när DO drivit på i frågan, kom ett
            fåtal anmälningar in.
          </p>
          <p xml:id="i-SPFyHTgjbNWjy2WevnjEkw">
            Skolverket har å sin sida endast uttryckt sig vagt om möjligheten
            att hålla jul- och sommaravslutningar i en kyrkolokal, och ute
            i landet har nu oron spritt sig bland skolledare. I slutet av
            oktober fick till exempel lärare och elever vid Västerängsskolan
            i Bålsta i Uppsala län beskedet av sin rektor att de inte får
            gå till Svenska kyrkans lokaler för att fira första advent. Rektorn
            menade att det var en kränkning av de barn som har en annan religion.
            Västerängsskolan har en mångårig tradition att gå till kyrkcentrum
            för att fira advent. Där har man sjungit några traditionella advents-
            och julsånger och prästen har berättat någon liten berättelse,
            vilket har varit mycket uppskattat av såväl elever som personal.
            De elever som på grund av annan övertygelse inte har kunnat eller
            velat gå till kyrkcentrum har sluppit detta och i stället arbetat
            tillsammans med någon personal i skolan. Men nu är det alltså
            stopp.
          </p>
          <p xml:id="i-Vf1uazYVcAre5yWruu2jfa">
            Alldeles nyligen var det skolchefen i Kärra-Rödbo i Göteborg
            som bröt en 20-årig tradition när hon förbjöd eleverna att se
            det uppskattade julspelet Drömmen om jul i Smyrnakyrkan. Eleverna
            ville dock se julspelet, varför några föräldrar skjutsade sina
            barn dit. En av föräldrarna anmälde dessutom skolchefen till DO,
            då han ansåg att skolan diskriminerade de elever som ville se
            julspelet, där flera av deras kompisar dessutom deltog som skådespelare.
            Pappan kommenterade sin anmälan så här i tidningen Dagen: ”Det
            är helt orimligt i mina öron att gamla traditioner helt plötsligt
            ska vara fel och att man inte ska få befatta sig med den kultur
            vi lever i. Ena stunden säger skolan att man måste vara neutral,
            men i nästa stund tar man tydligt ställning.”
          </p>
          <p xml:id="i-DV16YNRwBVMN2sgMNnhnAb">
            Även om läroplanen säger att skolans undervisning ska vara icke-konfessionell
            har detta hittills inte inneburit att utbildningen i sin helhet
            ska vara fullständigt rensad från konfessionella inslag. Det skulle
            nämligen innebära att besök inte får göras i några religiösa helgedomar
            och att en skola inte får ta emot besök från till exempel Stadsmissionen.
            Om utvecklingen skulle gå i denna riktning leder det till att
            barnen inte får den allmänbildning om samhället de bör få i skolan.
          </p>
          <p xml:id="i-GopVA5Kp2CeC9rhUzaj5cr">
            Såsom DO och skolcheferna nu valt att tolka den nya diskrimineringslagen
            för skolan innebär detta @ som föräldern ovan påpekade @ att vi
            får en situation av bakvänd diskriminering, där det stora flertalet
            kan uppleva sig kränkta. DO:s resonemang leder dessutom till den
            absurda slutsatsen att det är olagligt att tända adventsljusen
            i skolan, som skolminister Jan Björklund har påpekat. Detsamma
            torde då gälla sången Vi sätter oss i ringen i förskolan.
          </p>
          <p xml:id="i-Js4iHBWnKxAeaqnzCPMBUa">
            Visst är frågorna om hur Sverige och svenska traditioner ska
            förhålla sig till det nya mångetniska Sverige viktiga. Trots att
            Sverige är ett ganska tolerant samhälle finns fortfarande mycket
            kvar att göra. I dag drabbas människor med invandrarbakgrund av
            diskriminering, utanförskap, arbetslöshet och segregation. I skolans
            värld finns allvarliga problem med mobbning, glåpord och sexuella
            trakasserier etcetera. Lösningen på dessa uppenbara problem kan
            dock knappast vara att förbjuda skolbarn att sjunga sommarpsalmer.
          </p>
          <p xml:id="i-7LtgaYg3wRDqhFEfPr2kXo">
            Nej, barn i svenska skolor måste få lära sig Sveriges månghundraåriga
            traditioner för att förstå den tid vi lever i, samtidigt som vi
            bejakar det nya som växer fram. Den som inte är trygg i sin egen
            identitet har svårt att respektera andras kulturer. Ett mångetniskt
            samhälle måste innebära respekt för olika religioner och olikheter.
            Det måste också inkludera vårt lands traditioner som vuxit fram
            under de senaste tusen åren. Att en myndighet tvingar majoriteten
            av befolkningen i ett land att glömma sina egna traditioner och
            kommendera fram nya är befängt. Den som inte förstår sina egna
            rötter kan inte heller förstå andras behov av sina rötter.
          </p>
          <p xml:id="i-6ai4T4q5FZEPznS4hbJTFb">
            Jag uppskattar att skolminister Björklund försvarat de traditionella
            inslagen i skolan, med till exempel adventsljuständning och möjligheten
            att använda kyrkolokaler vid skolavslutningar, men nu är det angeläget
            att detta också förtydligas för landets skolledare @ och DO @
            i lagrummet. När en ny skollag arbetas fram är det viktigt att
            detta införlivas på något sätt. Här får inte råda någon oklarhet.
          </p>
          <p xml:id="i-2NqQPxCPckidbVJgYaVUkS">
            Vad avser statsrådet att göra för att klargöra för landets skolledare
            vad som gäller kring skolavslutningar och besök i kyrkolokaler?
          </p>
          <p xml:id="i-SzGaaiiY6rMd6TPZ4VG24G">
            Vad avser statsrådet att göra för att motverka situationen där
            majoriteten diskrimineras, det som ovan benämnts bakvänd diskriminering?
          </p>
        </div>
      </div>
    </body>
  </text>
</TEI>
