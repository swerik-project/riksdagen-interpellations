<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0638">
  <teiHeader>
    <fileDesc>
      <titleStmt>
        <title>Film på bio i hela landet</title>
        <author>Pettersson, Leif (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Film på bio i hela landet till Lena Adelsohn Liljeroth (m), kulturminister om Film på bio i hela landet</title>
          <idno type="rdwebb">GU10638</idno>
          <ref type="dokument_url_text">http://data.riksdagen.se/dokument/GU10638/text</ref>
          <ref type="dokument_url_html">http://data.riksdagen.se/dokument/GU10638</ref>
          <ref type="dokumentstatus_url_xml">http://data.riksdagen.se/dokumentstatus/GU10638</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SvS8rTwUeKpVtp5mrPNCaP</idno>
            <persName>Leif Pettersson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BzMG3eCiDHPKvKtbhymGKZ" corresp="i-SvS8rTwUeKpVtp5mrPNCaP">
          <date when="2007-05-31"/>
        </correspAction>
        <correspAction type="received" xml:id="i-WaEw1i73Tj2GtJH5sMxvND" corresp="i-TGAeNgQV9rZoovTn5C8JAd">
          <date when="2007-05-31"/>
        </correspAction>
        <correspAction type="answered" xml:id="i-BjsjJabL7cARFkCci3U7fS" corresp="i-TGAeNgQV9rZoovTn5C8JAd">
          <date when="2007-06-18"/>
        </correspAction>
        <correspContext corresp="i-BjsjJabL7cARFkCci3U7fS">
          <ref type="record" target="prot-200607--128">Riksdagens protokoll 2006/07:128 Måndagen den 18 juni</ref>
          <ref type="recordSection" target="unsetDivId">15 § Svar på interpellation 2006/07:638 om film på bio i hela landet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E7HCxzECTaj5Y6v5qzReYu">
            Interpellation 2006/07:638 Film på bio i hela landet av Leif
            Pettersson (s) till kulturminister Lena Adelsohn Liljeroth (m)
          </p>
        </div>
        <div type="ipqSubmissionInfo">
          <p xml:id="i-S18dM3L44VarqcDn3DRu5b">
            den 31 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ae3LSvAMDupDVxH7hTsMiq">
            Riksdagen uttalade under slutet av förra valperioden enhälligt
            ett stöd för att utveckla digital visning av film i Sverige. I
            dag finns det digital bioverksamhet på ett 60-tal platser runt
            om i Sverige. Situationen är den att de stora filmbolagen i USA
            nu bestämt sig för vilken teknisk nivå man godtar för digital
            visning av sina filmer. Det innebär att den standarden kommer
            att bli den som gäller även i Sverige eftersom de största Hollywoodbolagen
            står för merparten av intäkterna på bio i hela världen och därmed
            har den ekonomiska makten.
          </p>
          <p xml:id="i-Hq14hdwphhFTV8uZro3uRC">
            Som följd av riksdagens beslut 2006 gav regeringen Svenska Filminstitutet
            (SFI) i uppdrag att ta fram förslag på hur stöd till investering
            i den nya tekniken skulle kunna utformas. Så gjorde även SFI.
            I höstens budget tog så regeringen ett steg tillbaka och sade
            bara att frågan skulle följas. Detta var olyckligt eftersom investeringarna
            i den nya tekniken bör ske så snart som möjligt så att mindre
            biografer över hela landet kan få tillgång till den nya tekniken.
          </p>
          <p xml:id="i-N43MvH6VGxn5y9E8NWXvts">
            Frågan är problematisk framför allt för de biografer som inte
            är en del av Svensk Filmindustris (SF:s) biografkedja. SF har
            deklarerat att de själva kommer att klara investeringarna när
            det är dags. I deras fall börjar man med att bygga upp ett nät
            över landet för reklamfilmsvisning som man sedan har möjlighet
            att gradera upp och utveckla så att även spelfilm kan visas med
            erforderlig teknisk standard. Situationen har dessutom på senare
            tid spetsats till ytterligare eftersom SF stärkt sin monopolliknande
            situation genom köp av huvuddelen av konkurrenten Astorias biografer.
          </p>
          <p xml:id="i-8CSTxTz8rvEmkSoXiD3R5E">
            Frågan handlar också om vi i Sverige ska kunna se film på biografer
            över hela landet. I de flesta län är situationen den att SF:s
            anläggningar finns på en eller två oftast större orter medan andra
            biografägare driver biografverksamheten på de mindre orterna.
            Det är dessa mindre biografer som löper stor risk att slås ut
            om inte ett investeringsstöd kommer till stånd så att de får tillgång
            till den nya tekniken. Tillgång på biografer över hela landet
            är en avgörande faktor för svensk films framtid.
          </p>
          <p xml:id="i-W6HfNVEJTC3oW6KzCDES9H">
            Det är inte heller rimligt att tro att någon annan än staten
            kan stå för ett sådant stöd, detta mot bakgrund av att förutsättningarna
            måste bli likvärdiga över hela landet.
          </p>
          <p xml:id="i-Fe5kFo52iSKBDcGsb3xgue">
            Till detta ska läggas frågan om tillgång till digitala filmkopior.
            Även här behövs ett samhälleligt engagemang så att tillräckligt
            många kopior tas fram för att garantera att även de mindre biograferna
            får tillgång till film inom rimlig tid från premiärdagen. Redan
            i dag lider dessa biografer brist på analog film på grund av för
            få filmkopior.
          </p>
        </div>
        <div type="ipQuestion">
          <p xml:id="i-2X1Lu24BKpNynLBZGMYPQF">
            Detta föranleder mig att fråga kulturministern:
            <list rend="ordered">
              <item>
                1. När avser ministern att leva upp till riksdagens beslut och
                lägga fram förslag som möjliggör för Svenska Filminstitutet att
                lämna stöd till investeringar i digitala projektorer av tillräckligt
                hög teknisk standard för att få visa all spelfilm?
              </item>
              <item>
                2. När avser ministern att lägga fram förslag som möjliggör för
                Svenska Filminstitutet att lämna stöd till digitala parallellkopior
                av spelfilm så att biografer över hela landet snabbt får tillgång
                till nyinspelad film?
              </item>
            </list>
          </p>
        </div>
      </div>
    </body>
  </text>
</TEI>
