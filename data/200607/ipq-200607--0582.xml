<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0582">
  <teiHeader>
    <fileDesc>
      <titleStmt>
        <title>Respekt för fri- och rättigheter</title>
        <author>Svensson, Alf (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Respekt för fri- och rättigheter till Lars Leijonborg (fp), utbildningsminister om Respekt för fri- och rättigheter</title>
          <idno type="rdwebb">GU10582</idno>
          <ref type="dokument_url_text">http://data.riksdagen.se/dokument/GU10582/text</ref>
          <ref type="dokument_url_html">http://data.riksdagen.se/dokument/GU10582</ref>
          <ref type="dokumentstatus_url_xml">http://data.riksdagen.se/dokumentstatus/GU10582</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <persName>Alf Svensson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-X5eWZ8FfWhKZ5SagqLR6ze" corresp="i-WCrN5vpCNm6z9SvfXfby4e">
          <date when="2007-05-28"/>
        </correspAction>
        <correspAction type="received" xml:id="i-EbhbKSzLjJqvirWH4NPgHX" corresp="i-NZES3NTTAs3ZaBTU3RVkYE">
          <date when="2007-05-28"/>
        </correspAction>
        <correspAction type="answered" xml:id="i-SnHtB8smvKoN2VvkZeG2m3" corresp="i-AvFShRZVEyBV61S19AKNGK">
          <date when="2007-06-18"/>
        </correspAction>
        <correspContext corresp="i-SnHtB8smvKoN2VvkZeG2m3">
          <ref type="record" target="prot-200607--128">Riksdagens protokoll 2006/07:128 Måndagen den 18 juni</ref>
          <ref type="recordSection" target="unsetDivId">19 § Svar på interpellation 2006/07:582 om respekt för fri- och rättigheter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4xo5m3t7s6iJ1rB83kNow6">
            Interpellation 2006/07:582 Respekt för fri- och rättigheter av
            Alf Svensson (kd) till utbildningsminister Lars Leijonborg (fp)
          </p>
        </div>
        <div type="ipqSubmissionInfo">
          <p xml:id="i-UqrhdbLhg2yfEQYs2bCGVW">
            den 28 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GMNgGjaSiy9ea1NtiJTNC6">
            I dag tar vi för givet att elementär kunskap om Förintelsen ingår
            i alla ungdomars grundutbildning. Vi utgår från att alla väl vet
            vad begreppet Förintelsen står för och, i stort, vilka historiska
            skeenden den hänger samman med. De flesta av oss tar även för
            givet att alla känner till att FN några år efter andra världskriget
            och Förintelsen, 1948, antog den allmänna förklaringen om de mänskliga
            rättigheterna.
          </p>
          <p xml:id="i-WKfeBaNb3MC83W3cWiRJVx">
            Men vi riskerar likväl att begå ett fatalt misstag. Vi glömmer
            att precis som vi ständigt måste påminnas om, i varje uppväxande
            generation, demokratins nödvändighet och konsekvenserna av brist
            på demokrati, måste vi också lära och lära ut vad som verkligen
            menas med de ”mänskliga rättigheterna”. Vi måste känna till bakgrunden
            till att världssamfundet antog resolutionerna om dessa. Dessa
            resolutioner är odiskutabelt några av FN:s viktigaste aktstycken,
            vars giltighet består och vars betydelse blott ökat med åren.
          </p>
          <p xml:id="i-Giu6oU6q4e9mSn6AcgYyN">
            Den grundläggande resolutionen om de mänskliga rättigheterna
            kom till efter att ett brott begåtts av en omfattning och karaktär
            som mänskligheten tidigare aldrig skådat. Förintelsen, dess bakomliggande
            ideologier och den politik som ledde fram till hur hela Europa
            och stora delar av övriga världen drabbades får inte falla i glömska.
            Vi och vår samtid lever än i dag – och troligen för lång tid framöver
            – med dess sviter och konsekvenser.
          </p>
          <p xml:id="i-BgQEhAbTXahY58UGetxbCH">
            Regeringen Persson bildade en ny myndighet som skulle bli Forum
            för levande historia. Dess syfte var att skapa en instans som
            skulle se till att kunskapen om Förintelsen förs vidare till kommande
            generationer. Tanken var att lärdomar från Förintelsen och dess
            bakomliggande faktorer skulle hjälpa oss att förstå vår samtid
            och kunna analysera andra för mänskligheten förnedrande tilltag
            och skeenden, som exempelvis terrorn och massmördandet under Stalinepoken,
            i Rwanda och i Darfur.
          </p>
          <p xml:id="i-PMKH3DJLcFUNPGEDdSP7Ew">
            Att lära om kommunismens brott och andra folkmord är viktigt
            i ett samhälle som vill värna sin demokrati. Helt nyligen har
            en statistisk undersökning visat att ungdomars kunskap om kommunismens
            framfart, fasor och ideologi är skrämmande liten.
          </p>
          <p xml:id="i-CamCh97wNYohKheLGJ2heS">
            Kunskaper om Tyskland under trettiotalet kan lära oss vad som
            händer när medborgarna glömmer bort att demokratin i ett land
            inte är för alltid given, att den måste vårdas om man vill behålla
            den. Varje generation måste påminnas om grunden på vilken demokratin
            vilar, om humanismen och de mänskliga rättigheterna.
          </p>
          <p xml:id="i-EV1i4six1NuMoeVHUbTymR">
            I Tredje riket uppfostrades ungdomarna med nazismens syften för
            ögonen. Moraliskt agerande var bannlyst, grymhet och känslolöshet
            premierades, med känt resultat. En före detta SS-ledare berättar
            i en tv-dokumentär att han under sin utbildning på militärhögskolan
            förvisso lärde sig att det fanns möjlighet till ordervägran, men
            hur skulle han veta när detta var påkallat, var skulle han ha
            tagit sin moralkarta ifrån?
          </p>
          <p xml:id="i-3dL5Xv5EUUxbf4oQpgpx2Q">
            Sverige är ett sekulariserat land. Undervisning om etik och moraliska
            rättesnören är knappast något betydelsefullt. När skolan nu ska
            förändras borde det vara självklart att en moralkodex, en värdegrund,
            utifrån respekten för fri- och rättigheter får bilda grunden.
            Undervisning om Förintelsen kan vara den bas som kan användas
            i alla ämnen för att nå till diskussioner om moral. Förintelsen
            har relevans för varje disciplin, från SO till gymnastik, således
            inte enbart historia. Därför bör lärarutbildningen innefatta en
            obligatorisk, propedeutisk kurs, som ger kunskaper om hur vi kan
            dra lärdom av Förintelsen.
          </p>
          <p xml:id="i-QEBFTNbWDhVKBrHYSYMC4U">
            Undervisningen om Förintelsen handlar i synnerhet om att presentera
            den historiska bilden. Alltför ofta glöms det bort att det är
            människor som gör historia, och utan att vi förstår individen
            är det svårt att förstå historia. Historieundervisningen borde
            utgå från individen, så att var och en lär känna sig själv, sina
            fördomar och sina tillkortakommanden och fortsätta med interaktionen
            mellan individ och samhälle. Först därefter ska historia introduceras.
          </p>
          <p xml:id="i-2MifAUsobiPndemWddH1WU">
            Detta är ett tillvägagångssätt som har sina rötter i Facing History
            and Ourselves (FH), en metod som startades i Boston för 30 år
            sedan. Skolor i flera delstater använder den med mycket goda resultat.
            År 1996 har FH tilldelats ett pris från Carnegie Corporation för
            en utvärdering. Den visar att metoden främjar ett mer vidsynt
            och ett mer humant medborgarskap.
          </p>
          <p xml:id="i-C1x24x7L4vMupU6jSy5wY2">
            •På sistone har debatterats om hur främlingsfientlighet och rasism
            vinner terräng i vårt samhälle, också i politiska kretsar.
          </p>
          <p xml:id="i-AcLeLUzy2isaJshHgkic5h">
            •I de nya läroplanerna är det enligt min uppfattning nödvändigt
            att ge elever insikt i faran med antidemokratiska strömningar.
            Med de instrument som FH ger får läraren en god möjlighet att
            avslöja förakt för människovärdet.
          </p>
          <p xml:id="i-NnXmSKMvxjZJwhzj8Xs4ic">
            Kommer statsrådet, som har beslutat att satsa på utveckling av
            lärarkompetens, att se till att undervisningen om Förintelsen
            – föraktet för mänskliga fri- och rättigheter – blir en del av
            den?
          </p>
        </div>
      </div>
    </body>
  </text>
</TEI>
