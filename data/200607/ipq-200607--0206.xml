<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0206">
  <teiHeader>
    <fileDesc>
      <titleStmt>
        <title>Palliativ vård</title>
        <author>Johansson, Ylva (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Palliativ vård till Göran Hägglund (kd), socialminister om Palliativ vård</title>
          <idno type="rdwebb">GU10206</idno>
          <ref type="dokument_url_text">http://data.riksdagen.se/dokument/GU10206/text</ref>
          <ref type="dokument_url_html">http://data.riksdagen.se/dokument/GU10206</ref>
          <ref type="dokumentstatus_url_xml">http://data.riksdagen.se/dokumentstatus/GU10206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Cdx83eMGQgqRN7BdQSsLk9" corresp="i-SZKUTdtCrCo58yNCQsH76">
          <date when="2006-12-29"/>
        </correspAction>
        <correspAction type="received" xml:id="i-WDnXFEc5KfKS9rpWzAa4V9">
          <date when="2007-01-16"/>
        </correspAction>
        <correspAction type="received" xml:id="i-BUZ9h7buU949J7sJpSDcro" corresp="i-8BTYtQ95yRpC5syyC4aHoY">
          <date when="2007-01-16"/>
        </correspAction>
        <correspAction type="answered" xml:id="i-6sddeoyWAiBaVkPBsBMvzQ">
          <date when="2007-01-30"/>
        </correspAction>
        <correspAction type="answered" xml:id="i-NmC9rUKvTEXntnpornZf6t" corresp="i-8BTYtQ95yRpC5syyC4aHoY">
          <date when="2007-01-30"/>
        </correspAction>
        <correspContext corresp="i-NmC9rUKvTEXntnpornZf6t">
          <ref type="record" target="prot-200607--056">Riksdagens protokoll 2006/07:56 Tisdagen den 30 januari</ref>
          <ref type="recordSection" target="unsetDivId">12 § Svar på interpellation 2006/07:206 om palliativ vård</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6crBBJpkywewHUMjdssgQq">
            Interpellation 2006/07:206 Palliativ vård av Ylva Johansson (s)
            till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-TEUaKKucSMWtZsrQwGfDA3">
            den 29 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C2Z7imTU2U6UDH1e6FfjZo">
            Den palliativa (lindrande) vården i livets slutskede har under
            de senaste decennierna utvecklats kraftigt. Under senare år har
            palliativ vård erkänts som en viktig vårdfilosofi med egen specifik
            kunskap som kan hjälpa människor i livets slutskede. Riksdagen
            har beslutat att vården i livets slutskede ska ges högsta prioritet
            inom sjukvården i det så kallade prioriteringsbeslutet. Ett av
            den palliativa vårdens huvudmål är att lindra smärta men även
            att erbjuda psykologiskt och existensiellt stöd för patient och
            närstående. Den palliativa vården ska hjälpa människor att uppnå
            bästa möjliga livskvalitet i livets slutskede.
          </p>
          <p xml:id="i-3XvuMPs3hPLSsVgswWMjrD">
            I slutet av 2004 bildades Nationella rådet för palliativ vård,
            NRPV, som är en nationell multiprofessionell organisation. Nationella
            rådet har som mål att verka för en samordnad vård enligt WHO:s
            definition av palliativ vård; att arbeta med informationsspridning
            till professionella och till allmänheten, att identifiera områden
            där palliativ vård behövs samt att initiera förbättring är andra
            väsentliga uppgifter. Den tidigare socialdemokratiska regeringen
            gav ekonomiskt stöd till Nationella rådets verksamhet.
          </p>
          <p xml:id="i-9G7R6zerZesYWaNqN1v4em">
            Sommaren 2005 kom den socialdemokratiska regeringen med en skrivelse
            när det gäller den palliativa vården och senare samma år höll
            socialutskottet en utfrågning med experter i palliativ vård. I
            skrivelsen behandlas bland annat frågan om en gemensam etisk grund
            för palliativ vård, organisatoriska frågor samt huvudmännens roll
            och ansvar.
          </p>
          <p xml:id="i-FqLgFTSjEGMx55nPwEtaig">
            Socialstyrelsen fick då i uppdrag att främja utvecklingen av
            vården i livets slutskede i landsting och kommuner och att till
            regeringen redovisa en bedömning av denna utveckling. Socialstyrelsens
            rapport om utvecklingen har nyligen presenterats och visar på
            stora regionala skillnader när det gäller vilken palliativ vård
            som kan erbjudas. Bland annat visar Socialstyrelsens kartläggning
            att det saknas palliativa rådgivningsteam i sju län. Mobila team
            i hemsjukvården finns i alla län men når ut inte ut till alla
            kommuner. Två av tio kommuner kan inte erbjuda basal palliativ
            vård. Tillgången på läkare med kunskap om den palliativa problematiken
            motsvarar inte efterfrågan. Socialstyrelsen anser vidare att palliativ
            sjukvård bör uppmärksammas mer vid landets medicinska fakulteter.
          </p>
          <p xml:id="i-B88f7ch8yqN5zHvyaQHKof">
            Det är naturligt att det finns kommuner och landsting som ligger
            i täten och på så sätt driver på utvecklingen. Men dagens skillnader
            är för stora och det måste finnas en gemensam standard i grunden
            som alla är överens om och som erbjuds i hela landet.
          </p>
          <p xml:id="i-DpS5JBkhWaLdzFZeyuNnT9">
            Mina frågor till socialministern lyder:
          </p>
          <p xml:id="i-EyF16Rgkwtjj5x8N38mkD1">
            Vilka åtgärder avser socialministern att vidta för att utveckla
            och säkerställa en god palliativ vård?
          </p>
          <p xml:id="i-SZBB244HEChmBiX8Z36erj">
            Vilka åtgärder avser socialministern att vidta för att minska
            de stora regionala skillnaderna så att alla behövande kan erbjudas
            en likvärdig vård i livets slutskede?
          </p>
        </div>
      </div>
    </body>
  </text>
</TEI>
