<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0503">
  <teiHeader>
    <fileDesc>
      <titleStmt>
        <title>En ny, stabil och trygg sjukförsäkring</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny, stabil och trygg sjukförsäkring till Cristina Husmark Pehrsson (m), statsråd om En ny, stabil och trygg sjukförsäkring</title>
          <idno type="rdwebb">GU10503</idno>
          <ref type="dokument_url_text">http://data.riksdagen.se/dokument/GU10503/text</ref>
          <ref type="dokument_url_html">http://data.riksdagen.se/dokument/GU10503</ref>
          <ref type="dokumentstatus_url_xml">http://data.riksdagen.se/dokumentstatus/GU10503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-R3okanuQU497mphJK7Gdvi" corresp="i-UnkrZ3NAvoWXY6Krxbkudq">
          <date when="2007-04-27"/>
        </correspAction>
        <correspAction type="received" xml:id="i-TfgEkfPTHgrHUVJYRGRdc9" corresp="i-Dh86x4tP3poRsuGn2pQFUn">
          <date when="2007-05-04"/>
        </correspAction>
        <correspAction type="answered" xml:id="i-QwyJX7j1w6weD5ZNYhkm4b" corresp="i-Dh86x4tP3poRsuGn2pQFUn">
          <date when="2007-05-15"/>
        </correspAction>
        <correspContext corresp="i-QwyJX7j1w6weD5ZNYhkm4b">
          <ref type="record" target="prot-200607--107">Riksdagens protokoll 2006/07:107 Tisdagen den 15 maj</ref>
          <ref type="recordSection" target="unsetDivId">4 § Svar på interpellation 2006/07:503 om en ny, stabil och trygg sjukförsäkring</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Bttecc4QVjkYziC25Vrv1P">
            Interpellation 2006/07:503 En ny, stabil och trygg sjukförsäkring
            av Tobias Krantz (fp) till statsrådet Cristina Husmark Pehrsson
            (m)
          </p>
        </div>
        <div type="ipqSubmissionInfo">
          <p xml:id="i-4RexMj1VsWDXHCefQBXGc8">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R6sy26jvYGeHeZX1CUA1Sv">
            Socialförsäkringsutredaren Anna Hedborgs betänkande i höstas
            (SOU 2006:86) bekräftade den bild som många bedömare och analytiker
            tidigare tecknat i den offentliga debatten: sjukförsäkringen är
            i allvarig kris. Under de senaste 30 åren har andelen av befolkningen
            20–64 år som får sin försörjning från sjukförsäkring, arbetslöshetsförsäkring
            eller socialbidrag fördubblats. De höga tal som uppstod under
            1990-talet har bitit sig fast.
          </p>
          <p xml:id="i-tRqKjNpizdBi8yktSGs6e">
            En allt större del av svenskarna tvingas leva på sjuk- och aktivitetsersättning,
            det som tidigare gick under beteckningen förtidspension. Andelen
            personer i arbetsför ålder som uppbär sjuk- och aktivitetsersättning
            har tredubblats de senaste 30 åren. I en rapport till Socialförsäkringsutredningen,
            Samtal om socialförsäkring nr 15, har det framtida betalningsåtagandet
            till landets förtidspensionärer vid slutet av 2005 beräknats till
            731 miljarder kronor. Det motsvarar en fjärdedel av bruttonationalprodukten,
            bnp.
          </p>
          <p xml:id="i-VknXFbtYMbxSfHCtDoLToB">
            Rapporten konstaterar att skulden har ökat kraftigt under de
            senaste tio åren. Det beror dels på att antalet nya förtidspensionärer
            har ökat rejält, dels på att den tid som människor förväntas befinna
            sig i systemet har stigit. Skälet till att den förväntade tiden
            som förtidspensionär har ökat är att unga människor i allt högre
            utsträckning beviljas sjuk- och aktivitetsersättning. Det är en
            mycket oroande utveckling.
          </p>
          <p xml:id="i-5BycL2VsrAasiw78Y5jn7L">
            Om ingenting görs riskerar sjukförsäkringen en kollaps. När sjukförsäkringen
            är under hård ekonomisk press skapas också tvivel hos många människor
            om det går att lita på en försäkring vars finansiella grund är
            så skakig att regering och riksdag kontinuerligt tvingas till
            brandkårsuttryckningar för att ändra villkoren. Förtroendet och
            legitimiteten för den offentliga försäkringen urholkas. Det slår
            hårdast mot dem som behöver försäkringen bäst – människor med
            låga inkomster och dem som har störst risk att bli sjuka.
          </p>
          <p xml:id="i-NQ9GcMVqT6QyVfunwewphd">
            Sjukförsäkringen måste reformeras. Tre utgångspunkter ter sig
            centrala för reformarbetet. För det första: Försäkringen ska vara
            trygg för den enskilde. Den ska omfatta alla och därigenom solidariskt
            sprida risker mellan människor med olika hög sjukdomsrisk. Den
            som blir sjuk och inte kan arbeta ska kunna lita på att få en
            ersättning som delvis täcker det inkomstbortfall som han eller
            hon tvingas vidkännas. Den som drabbas av till exempel en svår
            sjukdom ska inte också drabbas av en ekonomisk olycka.
          </p>
          <p xml:id="i-G1GBR7Kymmu6px3LfvyjX2">
            För det andra: Arbetslinjen måste värnas. All kraft och energi
            måste sättas in för att undvika att människor fastnar i utanförskap.
            Människor måste ges reella chanser att komma tillbaka till arbetsmarknaden
            från sjukskrivning och sjuk- och aktivitetsersättning. För det
            tredje: Den nya sjukförsäkringen måste vara långsiktigt samhällsekonomiskt
            hållbar. I längden klarar inte sjukförsäkringen de ekonomiska
            påfrestningar som den nu utsätts för.
          </p>
          <p xml:id="i-TeQdwzhEnmMkn6YihozRrW">
            Arbetet med att reformera sjukförsäkringen måste innehålla en
            rad inslag. En del åtgärder kan genomföras på relativt kort sikt;
            andra är av mer genomgripande karaktär och kommer att ta längre
            tid. I det korta perspektivet kan åtgärder genomföras dels i syfte
            att minska överutnyttjande och fusk – åtgärder som behövs för
            att stärka tilltron till trygghetssystemen – dels i syfte att
            öka insatserna för att människor ska få god rehabilitering och
            kunna återgå i arbete.
          </p>
          <p xml:id="i-N2BHtEYfHw2we8Fwn5aE3C">
            I det längre perspektivet är det uppenbart att sjukförsäkringen
            behöver en rejäl systematisk översyn kring uppbyggnad och villkor.
            Efter Anna Hedborgs expertutredning är det dags att låta en parlamentarisk
            utredning ta vid för att lägga konkreta förslag till en förnyelse
            av den svenska sjukförsäkringen. Det är en utredning som Folkpartiet
            under en lång rad år har varit starkt pådrivande för.
          </p>
          <p xml:id="i-16W8cs4DJNE3PRCcCQzAcE">
            Mot bakgrund av vad som ovan har anförts vill jag fråga statsrådet
            vilka åtgärder hon avser att vidta – på kort och lång sikt – i
            syfte att reformera den svenska sjukförsäkringen.
          </p>
        </div>
      </div>
    </body>
  </text>
</TEI>
