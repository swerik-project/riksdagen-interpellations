<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0011">
  <teiHeader>
    <fileDesc>
      <titleStmt>
        <title>Public Service</title>
        <author>Dinamarca, Rossana (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Public Service till Cecilia Stegö Chilò (m), statsråd om Public Service</title>
          <idno type="rdwebb">GU1011</idno>
          <ref type="dokument_url_text">http://data.riksdagen.se/dokument/GU1011/text</ref>
          <ref type="dokument_url_html">http://data.riksdagen.se/dokument/GU1011</ref>
          <ref type="dokumentstatus_url_xml">http://data.riksdagen.se/dokumentstatus/GU1011</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <persName>Rossana Dinamarca</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-N2a2m4e8hzJzyt4x1rrLBg</idno>
            <persName>Cecilia Stegö Chilò</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Dg5Ay1dzoVkzJXr9EKYVog" corresp="i-7Gy2xwC7Jyimjy9QTKnQEf">
          <date when="2006-10-11"/>
        </correspAction>
        <correspAction type="received" xml:id="i-2LmP6zfTmEC6xE9oMWERet" corresp="i-N2a2m4e8hzJzyt4x1rrLBg">
          <date when="2006-10-12"/>
        </correspAction>
        <correspAction type="answered" xml:id="i-16zuBz1Qt3jDxVCQQ7QrCZ" corresp="i-TGAeNgQV9rZoovTn5C8JAd">
          <date when="2006-11-07"/>
        </correspAction>
        <correspContext corresp="i-16zuBz1Qt3jDxVCQQ7QrCZ">
          <ref type="record" target="prot-200607--016">Riksdagens protokoll 2006/07:16 Tisdagen den 7 november</ref>
          <ref type="recordSection" target="unsetDivId">11 § Svar på interpellation 2006/07:11 om public service</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UdYZyEzumQ7nhcwAtYVrQp">
            Interpellation 2006/07:11 Public service av Rossana Dinamarca
            (v) till statsrådet Cecilia Stegö Chilò (m)
          </p>
        </div>
        <div type="ipqSubmissionInfo">
          <p xml:id="i-NMJCfgudyWVrNsEZPWRfGr">
            den 11 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JJQiVz5NG7K53aEpZQ2wci">
            När jag deltog i arbetet med det nya sändningstillståndet för
            radio och tv i allmänhetens tjänst, det vill säga public service,
            fanns två tydliga grupperingar. Dels var det de som ville ha en
            bred radio och tv i allmänhetens tjänst, med ett utbud som gör
            att den som vill kan klara sig utan kommersiella kanaler och dyra
            extraabonnemang. Den andra grupperingen, m och fp, ville smalna
            av public service till att omfatta enbart nyheter och sådana program
            som ”inte har någon naturlig avsättning på marknaden”.
          </p>
          <p xml:id="i-KHm3mEGUyJq5TqU9Bhj5ME">
            Båda grupperingarna var dock överens om att programföretagen
            ska fortsätta att vidga och fördjupa sitt kulturansvar. Nyhetsförmedling
            och samhällsbevakning ska utgå från olika perspektiv, så att händelser
            speglas utifrån olika geografiska, sociala och andra utgångspunkter.
            Man ska beakta funktionshindrades behov och språkliga och etniska
            minoriteters intressen och spegla de olika kulturer som finns
            i Sverige.
          </p>
          <p xml:id="i-LMCQeykzRHQ6MMeymyQ6AF">
            Det utländska programutbudet ska spegla olika kulturkretsar.
            Jämställdhet mellan kvinnor och män ska ses som en självklar del
            av den demokratiska grundtanken om alla människors lika rättigheter.
            För SVT:s del ska man inte öka volymen av inköpta program, men
            man ska ägna program för barn och ungdomar mer uppmärksamhet och
            till dem ”förmedla kulturella och konstnärliga upplevelser samt
            nyheter och information”. För SR däremot öppnar sändningstillståndet
            2007@2012 för visst ökat intag av program utifrån.
          </p>
          <p xml:id="i-AVTLBqD5449MNRKLXZ7z7F">
            Nu aviserar båda företagen att fler program kommer att köpas
            in utifrån. Man hävdar också, från SVT:s sida, att man har sändningstillståndets
            stöd för de ändringar i programtablån som nu kritiserats kraftigt
            i medierna. För oss är det svårt att förstå hur den text som vi
            varit med om att arbeta fram kan tolkas på detta sätt.
          </p>
          <p xml:id="i-AqccpDZ6NvEcMtwxDck8Pp">
            Men precis som vi förstått att kulturministern ser det, så ser
            vi inom Vänsterpartiet det som en demokratisk självklarhet att
            regering och riksdag inte ska lägga sig i själva programinnehållet
            @ utom att man bör hålla sig inom de ramar som sändningstillståndet
            ger.
          </p>
          <p xml:id="i-Gnu76xxVtRtu8MQedGo8k4">
            Vi har dock från Vänsterpartiets sida alltid oroat oss för hur
            det ska gå om man övergår till en mycket smal public service,
            kanske med en enda tv-kanal och enbart nyhets- och samhällsredovisande
            program. Vi tror inte att hushållen kommer att vara beredda att
            betala licensavgift om man släpper efter på kraven som formulerades
            i sändningstillståndet. Det innebär att public service blir beroende
            av statligt anslag, precis som kommersiella programföretag för
            sin överlevnad helt logiskt är beroende av sina annonsörer. Därmed
            skulle man bli direkt beroende av den politiska makten. Som vi
            ser det betyder detta public servicetankens död.
          </p>
          <p xml:id="i-UjV5rRoYJs8oAuQEwfFDbM">
            Om vi på det viset låter public service dö, hur blir det då med
            servicen till områden och grupper som det inte är lönsamt att
            försörja med program som rör deras verklighet och deras omgivning?
            Allt det som PS-kanalerna i dag faktiskt har skyldighet att tillgodose:
            textning för hörselskadade, reportage om hemtjänsten i Karesuando,
            om hur det är att vara invandrad i Landskrona eller om hur det
            är ställt med jämställdheten i regeringen och på arbetsmarknaden.
          </p>
        </div>
        <div type="ipQuestion">
          <p xml:id="i-TVDhXx55DoKJiMqdTMbM1V">
            Jag vill därför fråga statsrådet:
            <list rend="ordered">
              <item>
                1. Kommer statsrådet att försvara modellen med licensavgifter?
              </item>
              <item>
                2. Hur kommer statsrådet att försvara public services grundtanke
                om frihet från den politiska makten och samtidig frihet från kommersiella
                intressen?
              </item>
              <item>
                3. Ser statsrådet någon möjlighet att en avsmalnad public service
                kan tillgodose de krav som vi gemensamt ställt i det nya sändningstillståndet?
              </item>
            </list>
          </p>
        </div>
      </div>
    </body>
  </text>
</TEI>
