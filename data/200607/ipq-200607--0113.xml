<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0113">
  <teiHeader>
    <fileDesc>
      <titleStmt>
        <title>Den kommunala kostnadsutjämningen</title>
        <author>Sigfrid, Karl (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den kommunala kostnadsutjämningen till Mats Odell (kd), statsråd om Den kommunala kostnadsutjämningen</title>
          <idno type="rdwebb">GU10113</idno>
          <ref type="dokument_url_text">http://data.riksdagen.se/dokument/GU10113/text</ref>
          <ref type="dokument_url_html">http://data.riksdagen.se/dokument/GU10113</ref>
          <ref type="dokumentstatus_url_xml">http://data.riksdagen.se/dokumentstatus/GU10113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <persName>Karl Sigfrid</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XbBHK99E3WgUo3Hik8F2KH" corresp="i-Leyzhvbh6PmugF8H6t8yV4">
          <date when="2006-11-30"/>
        </correspAction>
        <correspAction type="received" xml:id="i-Y7TJPykBWadUpVytwGHtxz" corresp="i-QrnhMBZLsGdbeBasmoTLpZ">
          <date when="2006-11-30"/>
        </correspAction>
        <correspAction type="answered" xml:id="i-HbNhBa6aR6zcHdYg29ASn1" corresp="i-QrnhMBZLsGdbeBasmoTLpZ">
          <date when="2006-12-22"/>
        </correspAction>
        <correspContext corresp="i-HbNhBa6aR6zcHdYg29ASn1">
          <ref type="record" target="prot-200607--047">Riksdagens protokoll 2006/07:47 Fredagen den 22 december</ref>
          <ref type="recordSection" target="unsetDivId">5 § Svar på interpellation 2006/07:113 om den kommunala kostnadsutjämningen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C2FUHZovCLQ2sWdUpnhYN6">
            Interpellation 2006/07:113 Den kommunala kostnadsutjämningen
            av Karl Sigfrid (m) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-LaWuYsJU9ptMwwTQQyxAQU">
            den 30 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-39G3zAz4Ek3kCAduwADTB6">
            Kostnadsutjämningen är en del av den kommunala skatteutjämningen
            som kompenserar för kostnader som kommunerna själva inte bedöms
            kunna påverka. Kommunernas kostnadsutjämning baseras på förutsättningarna
            inom nio områden, däribland skolan, äldrevården och bebyggelsestrukturen.
            Landstingens kostnadsutjämning baseras på förutsättningarna för
            hälso- och sjukvården.
          </p>
          <p xml:id="i-9kGoJ2KnoWx3mAYtQSEwZb">
            Kostnadsutjämningssystemet tar inte hänsyn till faktiska kostnader
            utan endast till standardkostnaden för verksamheterna, det vill
            säga den genomsnittliga kostnaden. En av de faktorer som faller
            utanför systemet är det allmänna löneläget i regionen. Sveriges
            Kommuner och Landsting(SKL) har konstaterat att de regionala löneskillnaderna
            är stora i Sverige och att lönerna är särskilt höga i Stockholm.
            Det gäller för det privata näringslivet och det gäller i allt
            större utsträckning för kommun- och landstingsanställda.
          </p>
          <p xml:id="i-2Ro3V14wCTzR5na6i7VkHU">
            Bland annat Kommunförbundet i Stockholms län, Stockholms läns
            landsting, Länsstyrelsen i Stockholm och Svenskt Näringsliv har
            framfört synpunkten att löneskillnader bör beaktas i kostnadsutjämningen.
            Detsamma bör gälla höga kostnader för lokaler, enligt Stockholms
            kommun. Det kan tyckas inkonsekvent att storstädernas höga lokalkostnader
            inte beaktas medan höga lokalkostnader till följd av överkapacitet
            på avbefolkade orter är en faktor som räknas.
          </p>
          <p xml:id="i-Jv7gjKLitDbWDTWKV5yrVH">
            Från kommunalpolitiskt håll har kostnadsutjämningen även kritiserats
            för att vara för komplicerad. Utfallet för en enskild kommun beror
            på kommunens förutsättningar i relation till andra kommuners förutsättningar.
            För att förutse kostnadsutjämningens framtida utfall krävs därför
            inte bara prognoser för den egna kommunens utveckling utan även
            prognoser för utvecklingen i resten av landets kommuner. Kostnadsutjämningens
            utfall blir i praktiken omöjligt att förutse, vilket försvårar
            kommunernas ekonomiska planering.
          </p>
          <p xml:id="i-9Riq4ALV1kT7sAQMDtB129">
            Den 18 oktober kom utredningen Deluppföljning av den kommunalekonomiska
            utjämningen (SOU 2006:84) som konstaterar att de regionala löneskillnaderna
            inte är övergående. Tvärtom tycks de öka över tiden. Kommunernas
            lönekostnader är högst i Stockholmsregionen. Landstingens lönekostnader
            är högst i Stockholms län och i Uppsala län. Utredningen föreslår
            att en ny delmodell som tar hänsyn till lönekostnader införs i
            kostnadsutjämningen för såväl kommuner som landsting. Tillämpat
            på år 2006 innebär förslaget att 38 kommuner och 3 landsting skulle
            tilldelas ett lönekostnadstillägg.
          </p>
          <p xml:id="i-E2iUZT3bz9sHz6wB5HNxG3">
            Utredningen föreslår även en förändring av byggkostnadsmodellen
            i kostnadsutjämningssystemet. Den nuvarande modellen baseras på
            den faktiska byggkostnaden per kvadratmeter, som enligt utredningen
            inte bara beror på strukturella förhållanden utan även på självvalda
            kvalitetsskillnader. Den föreslagna modellen baserar sig på enbart
            klimat och regionala skillnader i lönekostnader för byggarbete.
            Modellen skulle, precis som den nu gällande modellen, medföra
            en omfördelning till framför allt Stockholms och Västerbottens
            län. Dock är den föreslagna omfördelningen betydligt mindre än
            med den nuvarande modellen.
          </p>
          <p xml:id="i-7yv9GaBnTf1MVEzmqK8w2m">
            Sammantaget skulle de föreslagna förändringarna för det stora
            flertalet Stockholmskommuner innebära ett plus, däribland för
            dem som drabbas hårdast av skatteutjämningen. De som skulle få
            de största förbättringarna är Nacka, Solna och Värmdö. Roslagskommunerna
            Österåker och Vaxholm skulle däremot förlora pengar, liksom Upplands
            Väsby, Botkyrka och Sigtuna. Förlusterna för dessa kommuner är
            dock relativt små och vägs upp av att Stockholms läns landsting
            skulle få en budgetförstärkning på över 500 miljoner kronor.
          </p>
        </div>
        <div type="ipQuestion">
          <p xml:id="i-KTkbL4VJSsPHJ4PQpW865N">
            Med anledning av ovanstående vill jag fråga statsrådet Mats Odell:
            <list rend="ordered">
              <item>
                1. Är det statsrådets avsikt att verka för de förändringar som
                utredningen föreslår om förändrad kostnadsutjämning, och när kan
                förändringarna i så fall ske?
              </item>
              <item>
                2. Avser statsrådet att förändra kostnadsutjämningen på ett sätt
                som förenklar kommunernas långsiktiga ekonomiska planering?
              </item>
              <item>
                3. Avser statsrådet att låta lokalkostnader bli en faktor som
                inkluderas i kostnadsutjämningen?
              </item>
            </list>
          </p>
        </div>
      </div>
    </body>
  </text>
</TEI>
