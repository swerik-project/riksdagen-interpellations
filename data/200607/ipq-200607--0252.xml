<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0252">
  <teiHeader>
    <fileDesc>
      <titleStmt>
        <title>Försäkringskassans praxis</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäkringskassans praxis till Cristina Husmark Pehrsson (m), statsråd om Försäkringskassans praxis</title>
          <idno type="rdwebb">GU10252</idno>
          <ref type="dokument_url_text">http://data.riksdagen.se/dokument/GU10252/text</ref>
          <ref type="dokument_url_html">http://data.riksdagen.se/dokument/GU10252</ref>
          <ref type="dokumentstatus_url_xml">http://data.riksdagen.se/dokumentstatus/GU10252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8YZ2JYf2cvc3dPGYuBXEWZ" corresp="i-Sn3HArFcXWQDenVvrpFSQe">
          <date when="2007-01-24"/>
        </correspAction>
        <correspAction type="received" xml:id="i-ByHjgWUvTWSAdKuF7vWwnz" corresp="i-Dh86x4tP3poRsuGn2pQFUn">
          <date when="2007-01-24"/>
        </correspAction>
        <correspAction type="answered" xml:id="i-MoTMgr1vtsJbezbgsKW9BQ" corresp="i-Dh86x4tP3poRsuGn2pQFUn">
          <date when="2007-02-23"/>
        </correspAction>
        <correspContext corresp="i-MoTMgr1vtsJbezbgsKW9BQ">
          <ref type="record" target="prot-200607--066">Riksdagens protokoll 2006/07:66 Fredagen den 23 februari</ref>
          <ref type="recordSection" target="unsetDivId">14 § Svar på interpellation 2006/07:252 om Försäkringskassans praxis</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YAKEr8qCCRH39YyX269rQC">
            Interpellation 2006/07:252 Försäkringskassans praxis av LiseLotte
            Olsson (v) till statsrådet Cristina Husmark Pehrsson (m)
          </p>
        </div>
        <div type="ipqSubmissionInfo">
          <p xml:id="i-3XSJbwqjSJ94zVFvMjVeVv">
            den 24 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GnV5zSsN82b3bWWtPXK3BK">
            De långa sjukskrivningarna ser nu ut att sjunka. Antalet sjukfall
            längre än ett år minskade i maj med ca 13 000 personer jämfört
            med maj 2005 och uppgår nu till ca 85 000. Antalet ersatta sjukpenningdagar
            var 8 % lägre i juli 2006 jämfört med motsvarande månad 2005.
            Antalet ersatta dagar under tolvmånadersperioden augusti 2005–juli
            2006 var 34 % lägre än antalet dagar för helåret 2002. Aktuell
            statistik visar också att ohälsotalet för första gången sedan
            år 2001 är under 40,0. Det är emellertid svårt att helt glädja
            sig åt detta.
          </p>
          <p xml:id="i-B8e3uqnCZnMu9kg4tmde2Z">
            Vi har under senare tid kunnat se resultaten av en allt hårdare
            linje gentemot sjukskrivna. Försäkringskassan har tydligt skärpt
            tonen. Allt fler får nej till sjukpenning, allt fler anklagas
            för fusk, och människors sjukdomstillstånd såväl som arbetsvilja
            ifrågasätts i allt högre utsträckning.
          </p>
          <p xml:id="i-JV6ATxm8hwwzT4a4xQ81vb">
            I jakten på att minska sjukfrånvaron ifrågasätter Försäkringskassan
            allt oftare de sjukintyg som behandlande läkare skriver. Detta
            har medfört att tusentals personer förlorat sin ersättning. Redan
            sjuka och svaga riskerar att skadas allvarligt med denna hårdnade
            praxis. Många sjukskrivna upplever att de jagas och att Försäkringskassan
            drar in människors sjukpenning på lösa grunder – utan förvarning.
            Denna hårdnade attityd har också medfört att personer hamnar mellan
            stolarna och avvisas från arbetsförmedlingen som säger att de
            är för sjuka för att söka jobb, samtidigt som Försäkringskassan
            nekar dem sjukpenning.
          </p>
          <p xml:id="i-BfZystfMV9grmhmHiPAgtM">
            Samtidigt som detta sker ökar också antalet JO-ärenden med kritik
            mot Försäkringskassan kraftigt. Detta är tendens som är tydlig
            sedan tre år tillbaka. År 2003 fick JO på sitt bord 271 ärenden
            som gällde klagomål på Försäkringskassan. År 2005 var antalet
            427. Under de senaste tre åren har också andelen beslut med kritik
            mot Försäkringskassan ökat från 8 % till 21 %.
          </p>
          <p xml:id="i-XKDo4dQhgX8j7Mn46qr6EE">
            En stor del av dessa ärenden rör sjuka som nekats sjukpenning
            trots giltiga läkarintyg. En annan stor grupp ärenden gäller personer
            som anser sig ha blivit illa behandlade av Försäkringskassans
            tjänstemän. Ytterligare en typ av återkommande ärenden handlar
            om att Försäkringskassan underlåtit att skicka ett negativt beslut
            till länsrätten trots att den sökande har överklagat, vilket har
            fått till följd att ingen prövning genomförts.
          </p>
          <p xml:id="i-95d9iexokx6iejehk9fWHg">
            Även antalet och andelen överklaganden i domstol där den sjuke
            får rätt mot Försäkringskassan har ökat under den senaste treårsperioden.
            År 2003 överklagades runt 13 800 fall jämfört med nästan 19 000
            fall 2005. Den största ökningen gäller ärenden om sjukpenning
            och sjukersättning, men även ärenden angående föräldrapenning
            ökar kraftigt.
          </p>
          <p xml:id="i-3zZ94DfEi4XgpZc6KuFQ7t">
            Som delförklaring till denna mycket allvarliga trend har JO pekat
            på en rad brister hos Försäkringskassan. Det handlar om tidsbrist,
            dålig organisation, hög frånvaro hos personalen, bristande kunskapsnivå
            hos handläggare, många vikarier och tekniska bekymmer. Försäkringskassan
            får gång på gång kritik för bland annat mycket långsam handläggning.
            Enligt JO:s granskning kan det ta upp till flera år att fatta
            beslut om sjukpenning, något som självklart kan medföra omfattande
            problem bland annat för den enskildes betalningsförmåga. Ett vanligt
            påpekande i JO:s kritik handlar vidare om att Försäkringskassan
            inte lämnat ut de handlingar som den enskilde har rätt att se.
          </p>
          <p xml:id="i-VFFHzKXXfaqibzzMtADUXH">
            2006 genomförde JO flera inspektioner på olika Försäkringskassekontor.
            Vid inspektionen på omprövningskontoret i Stockholm blev resultatet
            att JO riktade kritik i samtliga 180 av de ärenden som granskades.
          </p>
          <p xml:id="i-UeibKND3KrfGEm75JaubSA">
            Samtidigt sker nu nedskärningar och omfattande omorganisering
            inom Försäkringskassan. Ca 1 400 tjänster ska dras in under 2007
            och samtidigt ska myndighetens effektivitet och tillgänglighet
            förbättras. Dessa minskningar på personalsidan kommer enligt uppgift
            inte att röra satsningarna på särskilda så kallade fuskjägare.
          </p>
          <p xml:id="i-U3oAgzzSUkhud7kXFucVok">
            På samma gång som dessa hårdare tag sker inom Försäkringskassan
            framkommer det att talet om bedrägerier och fusk inom försäkringssystemen
            visat sig vara kraftigt överdrivna. De miljardbelopp som regeringen
            antog sig kunna spara på insatser mot fusk och överutnyttjande
            ser alltmer ut som en helt orealistisk uppskattning. Som exempel
            visar Försäkringskassans egen studie från 2006 angående föräldrapenning
            att en av tio utbetalningar till föräldrar är felaktiga. Av dessa
            beror troligen minst tre fyra procentenheter på misstag från arbetsgivare
            eller föräldrar. Också uppföljande studier visar att det finns
            mycket få belägg för att det skulle röra sig om medvetet fusk.
            Försäkringskassan anger själva att felaktigheterna snarare brukar
            bero på rena missförstånd.
          </p>
          <p xml:id="i-NvirVEYJyyhf724H1cgnA5">
            Det bör vara självklart, även för regeringen, att det inte är
            Försäkringskassan som ska få ned sjuktalen genom mer restriktiva
            bedömningar och hårdare tillämpning. Vi vet redan att skuldbeläggande
            av sjukskrivna inte botar fusk i trygghetssystemen. Denna strategi
            har prövats av borgerliga regeringar tidigare och är en trolig
            delförklaring till de många långa sjukskrivningarna som vi i dag
            har att hantera. Det som behövs är seriösa och kraftfulla åtgärder
            för ett bättre arbetsliv med insatser inriktade på att tillgodose
            behovet av rehabilitering.
          </p>
        </div>
        <div type="ipQuestion">
          <p xml:id="i-KQh4FUZ2EEmWKSuBgmPFzc">
            Mot bakgrund av ovanstående vill jag fråga Statsrådet Cristina
            Husmark Pehrsson:
            <list rend="ordered">
              <item>
                1. Vilka åtgärder är statsrådet beredd att vidta för att individens
                rättssäkerhet ska kunna anses tillgodosedd vid alla former av
                kontakten med Försäkringskassan?
              </item>
              <item>
                2. Vilka åtgärder avser statsrådet att vidta för att Försäkringskassan
                ska ges tillräckliga instruktioner om att rätta till de brister
                som bland annat JO pekat på i enlighet med vad som ovan beskrivits?
              </item>
              <item>
                3. Vilka åtgärder är statsrådet beredd att vidta för att den
                pågående omorganiseringen inom Försäkringskassan inte ska innebära
                att kvaliteten på handläggningen sjunker ytterligare?
              </item>
              <item>
                4. Vilka åtgärder är statsrådet beredd att vidta för att inte
                fuskbekämpning ska vara huvudinriktningen på Försäkringskassans
                verksamhet framöver?
              </item>
            </list>
          </p>
        </div>
      </div>
    </body>
  </text>
</TEI>
