<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0275">
  <teiHeader>
    <fileDesc>
      <titleStmt>
        <title>Nedskärning av tillsynen av den sociala barn- och ungdomsvården </title>
        <author>Johansson, Morgan (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedskärning av tillsynen av den sociala barn- och ungdomsvården  till Maria Larsson (kd), statsråd om Nedskärning av tillsynen av den sociala barn- och ungdomsvården </title>
          <idno type="rdwebb">GU10275</idno>
          <ref type="dokument_url_text">http://data.riksdagen.se/dokument/GU10275/text</ref>
          <ref type="dokument_url_html">http://data.riksdagen.se/dokument/GU10275</ref>
          <ref type="dokumentstatus_url_xml">http://data.riksdagen.se/dokumentstatus/GU10275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Lmn5wCVGxJQg3vJ9VPiebR" corresp="i-UPW2cbGnTUbMZaKTrot5Bh">
          <date when="2007-01-31"/>
        </correspAction>
        <correspAction type="received" xml:id="i-4pp656LNDa2FQAeTa8ZbnD" corresp="i-SKjAmNScZ7eZ3a8Xy1J8hs">
          <date when="2007-02-01"/>
        </correspAction>
        <correspAction type="answered" xml:id="i-JX2nsy4okVar4dtP5L2YDw" corresp="i-SKjAmNScZ7eZ3a8Xy1J8hs">
          <date when="2007-02-13"/>
        </correspAction>
        <correspContext corresp="i-JX2nsy4okVar4dtP5L2YDw">
          <ref type="record" target="prot-200607--059">Riksdagens protokoll 2006/07:59 Tisdagen den 13 februari</ref>
          <ref type="recordSection" target="unsetDivId">18 § Svar på interpellation 2006/07:275 om nedskärning av tillsynen av den sociala barn- och ungdomsvården</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6c9DSLC43XUerue1ZjWPsY">
            Interpellation 2006/07:275 Nedskärning av tillsynen av den sociala
            barn- och ungdomsvården av Morgan Johansson (s) till statsrådet
            Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-Vn5ggugvz8izGQQQZ1frTH">
            den 31 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5fFEwyukBhfU1zize14zGk">
            I oktober 2005 presenterade Sociala barn- och ungdomsvårdskommittén
            sitt slutbetänkande, Källan till en chans (SOU 2005:81). Den socialdemokratiska
            regeringen hade tillkallat kommittén i september 2003 för att
            gå igenom hur den sociala barn- och ungdomsvården fungerade och
            för att lämna förslag till en nationell handlingsplan för att
            förstärka den.
          </p>
          <p xml:id="i-RQGqsM6zQJbFjWWCHH2oSw">
            Behovet av att lyfta den sociala barn- och ungdomsvården var
            och är stort. Vi har haft nuvarande socialtjänstlag i över 20
            år men tidigare aldrig systematiskt gått igenom hur den sociala
            barn- och ungdomsvården faktiskt fungerar i praktiken. Omkring
            15 000 barn är omhändertagna av samhället, och ytterligare ca
            30 000 har stöd i öppenvårdsinsatser. Dessa barn uppmärksammas
            sällan i den offentliga debatten, och många har därför talat om
            dessa barn som ”de glömda barnen”.
          </p>
          <p xml:id="i-GyZTtSSPaRi5aFPsk7NLN4">
            Nu fick statsmakterna ett ordentligt underlag för att kunna förstärka
            verksamheten, och kommittén lämnade en rad förslag som det i det
            närmaste rådde partipolitisk enighet kring. Man lyfte bland annat
            fram vikten av bättre förebyggande verksamhet, förstärkt kvalitet
            när det gäller de vårdinsatser som görs och bättre forsknings-
            och kunskapsunderlag för att utveckla den sociala barn- och ungdomsvården.
            Förslagen beräknades kosta 27 miljoner kronor i en permanent nivåhöjning
            av olika statliga anslag och ytterligare sammanlagt 449 miljoner
            kronor i en tidsbegränsad femårig engångsinsats.
          </p>
          <p xml:id="i-Nee3W3RXAsnwVd2K1oFw4S">
            Utredningen gick ut på remiss, och den dåvarande socialdemokratiska
            regeringen aviserade att man avsåg att gå fram med en sammanhållen
            handlingsplan, som skulle löpa över ett antal år, för den sociala
            barn- och ungdomsvården. I de förberedande förhandlingarna inför
            budgetpropositionen 2007 inskuggades ett budgetutrymme för att
            genomföra en sådan handlingsplan. Också de borgerliga partierna
            var angelägna om att få en handlingsplan till stånd. Inte minst
            Maria Larsson själv lovade ofta i valrörelsen förstärkta insatser
            i den sociala barn- och ungdomsvården.
          </p>
          <p xml:id="i-NpAi8q9UYo8BPVRox3P1eX">
            Jag kan nu konstatera att den borgerliga regeringen inte verkar
            ha för avsikt att lägga någon sådan handlingsplan. Det aviseras
            i vart fall inte i budgetpropositionen, och inte heller i propositionslistan.
            Några pengar finns inte avsatta.
          </p>
          <p xml:id="i-P2oxyMusmGu1mRrV1VZcX2">
            Ett av förslagen som kommittén lade fram kunde den socialdemokratiska
            regeringen gå vidare med omedelbart. Det gällde förstärkningen
            av den statliga tillsynen av den sociala barn- och ungdomsvården.
            En sådan förstärkning betraktades som mycket angelägen, bland
            annat mot bakgrund av att många barn som varit placerade i familjehem
            eller privata HVB-hem vittnade om att det inte alltid fungerade
            som det skulle. Detsamma gällde kommunernas arbete, där man pekade
            på brister i utredningarna men också brister i kontakterna mellan
            barnen och den handläggande socialsekreteraren. Efter att ha haft
            kontakt med många barn med erfarenhet av den sociala barn- och
            ungdomsvården påpekade också Rädda Barnen under våren och sommaren
            2006 på hur viktigt det är att en sådan förstärkning av tillsynen
            kom till stånd.
          </p>
          <p xml:id="i-VeYMj11QAEBumRaoK4DfQk">
            Den socialdemokratiska regeringen beslutade därför att ge länsstyrelserna
            i uppdrag att under 2006 och 2007 gå igenom samtliga kommuners
            arbete med den sociala barn- och ungdomsvården. Också den direkta
            tillsynen av institutioner skulle förstärkas. För detta avsattes
            medel, 131 miljoner kronor per år 2006–2007, genom en särskild
            arbetsmarknadspolitisk satsning. Det möjliggjorde för länsstyrelserna
            att nyrekrytera ett hundratal personer. Rekryteringen påbörjades
            sommaren 2006. Genom denna satsning underlättas också generationsskiftet
            i denna del av statsförvaltningen.
          </p>
          <p xml:id="i-FFzUoSx5fxaffhE4tKwbQa">
            Jag kan nu konstatera att den borgerliga regeringen nu avvecklar
            denna satsning. Hälften av pengarna, 65 miljoner kronor, dras
            in 2007. Resten ska dras in 2008. Det är förstås ett oerhört svek.
            Det tog tio dagar för den nya borgerliga regeringen att arbeta
            fram en budget. Det tog tio dagar för Maria Larsson att glömma
            de glömda barnen.
          </p>
          <p xml:id="i-5JAn9rz8T52cwGWz7aA8vv">
            Jag vill därför fråga statsrådet Maria Larsson:
          </p>
          <p xml:id="i-2c2puqdd4a5VHqsN56CYQK">
            Avser statsrådet att genomföra förslaget till handlingsplan för
            den sociala barn- och ungdomsvården?
          </p>
          <p xml:id="i-NrWwZMQXSVRBmQc1sXaPeG">
            Avser statsrådet att återställa länsstyrelsernas resurser, så
            att de kan genomföra det uppdrag om förstärkt tillsyn som regeringen
            gett dem?
          </p>
        </div>
      </div>
    </body>
  </text>
</TEI>
