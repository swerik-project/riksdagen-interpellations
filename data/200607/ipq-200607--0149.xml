<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0149">
  <teiHeader>
    <fileDesc>
      <titleStmt>
        <title>Pm om utnämningsmakten</title>
        <author>Hultqvist, Peter (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pm om utnämningsmakten till Mats Odell (kd), statsråd om Pm om utnämningsmakten</title>
          <idno type="rdwebb">GU10149</idno>
          <ref type="dokument_url_text">http://data.riksdagen.se/dokument/GU10149/text</ref>
          <ref type="dokument_url_html">http://data.riksdagen.se/dokument/GU10149</ref>
          <ref type="dokumentstatus_url_xml">http://data.riksdagen.se/dokumentstatus/GU10149</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Peter Hultqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CMWsAW24WUyyY8kCJEpmdj" corresp="i-KTYc2rBrcxPNyJRR5s4dQD">
          <date when="2006-12-08"/>
        </correspAction>
        <correspAction type="received" xml:id="i-L6itoHCYibqnPeHLa7QRfX" corresp="i-QrnhMBZLsGdbeBasmoTLpZ">
          <date when="2006-12-11"/>
        </correspAction>
        <correspAction type="answered" xml:id="i-7Eoh1VppW3VrChNednfHPj" corresp="i-QrnhMBZLsGdbeBasmoTLpZ">
          <date when="2006-12-22"/>
        </correspAction>
        <correspContext corresp="i-7Eoh1VppW3VrChNednfHPj">
          <ref type="record" target="prot-200607--047">Riksdagens protokoll 2006/07:47 Fredagen den 22 december</ref>
          <ref type="recordSection" target="unsetDivId">8 § Svar på interpellation 2006/07:149 om pm rörande utnämningsmakten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-wPGtSUBH2YDZ9B4cfib91">
            Interpellation 2006/07:149 Pm om utnämningsmakten av Peter Hultqvist
            (s) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-UGV2fNkouJawKkqY9T8VBV">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CpWS3j6uwTXAJxjHvM7dAo">
            Den statliga utnämningspolitiken var före valet föremål för debatt.
            I ett högt tonläge och med hårda argument utlovades stora reformer
            från de borgerliga partierna. För några veckor sedan hade vi en
            interpellationsdebatt kring frågan där ansvariga statsrådet Mats
            Odell i betydligt nedtonade ordalag lovade att återkomma till
            riksdagen med regeringens förslag.
          </p>
          <p xml:id="i-31AcUhUM6nTpGiu58J1w4m">
            Mindre än en vecka senare presenterar statministern ett niopunktsprogram
            för reformering av utnämningsmakten. Detta sker i form av ett
            pm, exklusivt för en trängre krets journalister. Dokumentets status
            är för mig oklar och dess innehåll okänt, annat än det som refererats
            i pressen.
          </p>
          <p xml:id="i-Ew8zDm7gn2zYMK1G9u4QJG">
            Detta är givetvis inte ett tillfredsställande sätt att hantera
            information mellan regeringen och det utskott i riksdagen som
            ansvarar för frågans behandling.
          </p>
          <p xml:id="i-CvJ7SSqAUQ1YNexzyb4Vnb">
            Därför ställde Berit Andnor (s) en skriftlig fråga till statsministern
            om när hans pm skulle presenteras för riksdagen. Svaret kom från
            statsrådet Mats Odell som därmed uppenbarligen är ansvarig för
            det som statsministerns pm innehöll. Svaret löd så här:
          </p>
          <p xml:id="i-XYUmUMTSNRkfedkcmCAgvz">
            ”I budgetpropositionen anger regeringen att utnämningspolitiken
            ska reformeras och att regeringen omedelbart kommer att påbörja
            ett arbete i syfte att genomföra förändringar i rekryteringsprocessen
            avseende myndighetschefer och vissa andra högre befattningshavare.
            Vidare anges att detta på omedelbar sikt kommer att innebära att
            de kravprofiler som upprättas inför en chefrekrytering görs offentliga.
          </p>
          <p xml:id="i-AwpcdcM2gGQ8VN5iupYb3z">
            I en interpellationsdebatt den 14 november redovisade jag att
            ett reformarbete avseende utnämningspolitiken initierats. I den
            pm som Berit Andnor hänvisar till, och som naturligtvis finns
            tillgänglig för den som önskar få del av den, redovisas bland
            annat hur vi i Regeringskansliet påbörjat det reformarbetet. Jag
            framförde vid interpellationsdebatten att jag avsåg att återkomma
            med besked om den närmare utformningen av den nya processen. Det
            är det fortfarande min avsikt att göra.”
          </p>
          <p xml:id="i-SMArjkresPRVN1ybST5rWx">
            Detta svar innehåller förvisso ingen ny, men väl intressant,
            information. Uppenbarligen anser statsrådet att det inte finns
            någon anledning att hålla riksdagen, via ansvarigt utskotts ordförande,
            informerad kring innehållet i utnämningspolitiken, inte ens på
            en direkt fråga. Detta är inte ett seriöst beteende.
          </p>
          <p xml:id="i-7nXKY5sFoRw5mbo6Va9fio">
            Statsrådets nonchalanta inställning till relationerna mellan
            departementet och riksdagens konstitutionsutskott känns mycket
            märklig. Förvisso kan konstitutionsutskottets ordförande som alla
            andra begära hos departementet att få ta del av en allmän handling.
            En sådan ordning känns dock främmande för den tradition och praxis
            som utvecklats och kan också ge en bild av hur departementet ser
            på riksdagen och dess ledamöter som jag utgår från inte är avsiktlig.
          </p>
          <p xml:id="i-7LSYMfy3xDwSrws866dJnF">
            Mina frågor till statsrådet Odell är därför:
          </p>
          <p xml:id="i-J1W8T39CCmKWTymtH6K4un">
            Kommer statsrådet Odell att se till att pm:et om utnämningspolitiken
            presenteras för riksdagen och det utskott som där ansvarar för
            frågorna om utnämningsmakten?
          </p>
          <p xml:id="i-MmQyw2o4w76U5zZk4Mxth">
            I så fall, på vilket sätt kommer det att ske?
          </p>
        </div>
      </div>
    </body>
  </text>
</TEI>
