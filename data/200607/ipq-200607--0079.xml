<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0079">
  <teiHeader>
    <fileDesc>
      <titleStmt>
        <title>Förebyggande av fallolyckor</title>
        <author>Johansson, Ylva (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av fallolyckor till Maria Larsson (kd), statsråd om Förebyggande av fallolyckor</title>
          <idno type="rdwebb">GU1079</idno>
          <ref type="dokument_url_text">http://data.riksdagen.se/dokument/GU1079/text</ref>
          <ref type="dokument_url_html">http://data.riksdagen.se/dokument/GU1079</ref>
          <ref type="dokumentstatus_url_xml">http://data.riksdagen.se/dokumentstatus/GU1079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-enqS5K4kqVo9z76RfRQvU" corresp="i-SZKUTdtCrCo58yNCQsH76">
          <date when="2006-11-17"/>
        </correspAction>
        <correspAction type="received" xml:id="i-FhA1tm4T783kYmstswb22Q" corresp="i-SKjAmNScZ7eZ3a8Xy1J8hs">
          <date when="2006-11-17"/>
        </correspAction>
        <correspAction type="answered" xml:id="i-QYEsQBRVmhCsXpW1SM3zx2" corresp="i-SKjAmNScZ7eZ3a8Xy1J8hs">
          <date when="2006-11-28"/>
        </correspAction>
        <correspContext corresp="i-QYEsQBRVmhCsXpW1SM3zx2">
          <ref type="record" target="prot-200607--028">Riksdagens protokoll 2006/07:28 Tisdagen den 28 november</ref>
          <ref type="recordSection" target="unsetDivId">8 § Svar på interpellation 2006/07:79 om förebyggande av fallolyckor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-66Hp9oSeUaXannmyDACTpC">
            Interpellation 2006/07:79 Förebyggande av fallolyckor av Ylva
            Johansson (s) till statsrådet Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-Mk9bd19bRn6UbPzdepTpVX">
            den 17 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mxm33WK2A4kP92yLAiW7ev">
            Den vanligaste typen av skador bland äldre är frakturer till
            följd av fallskador. Risken att falla och skada sig ökar dramatiskt
            i takt med stigande ålder.
          </p>
          <p xml:id="i-5icHrLnsN4gmHHWpdPeCBh">
            Tiotusentals äldre får varje år uppleva smärtan och rädslan som
            hör ihop med en allvarlig fallolycka som kräver sjukhusvård. För
            många blir ett brutet lårben det som ändrar förutsättningarna
            för vardagslivet. Rehabiliteringen kan ta lång tid och kanske
            återfås inte förmågan fullt ut. Förvirring eller försämrad hälsa
            blir alltför ofta en följd av sjukhusvistelse, sängliggande och
            stor omställning i vardagslivet.
          </p>
          <p xml:id="i-Uko2jg2CsEoVZZkVuDswS5">
            Enligt Socialstyrelsens Folkhälsorapport 2005 har antalet dödsfall
            till följd av höftfrakturer ökat sedan mitten av 1990-talet bland
            både män och kvinnor. Den ökande andelen äldre kan, enligt Socialstyrelsen,
            bara förklara en del av ökningen. Under 2001 var det 1 100 ålderspensionärer
            som dog till följd av fall. 42 000 personer sökte sjukvård på
            grund av fallskador. Därutöver skadas drygt 60 000 personer lindrigt
            i samband med fallolyckor. Kvinnor drabbas oftare än män av fallskador.
          </p>
          <p xml:id="i-M3JjMF8pDMmJUEix7mUZ8s">
            Genom att aktivt arbeta för att förhindra fallolyckor kan många
            liv sparas. Med enkla åtgärder i hemmen och på äldreboenden kan
            tusentals äldres livssituation påtagligt förbättras genom att
            de slipper falla och bryta sig; dessutom kan stora resurser sparas
            inom sjukvården.
          </p>
          <p xml:id="i-3cYH5REmGyscEm8oJywRPB">
            Med hjälp av de plusjobb som den socialdemokratiska regeringen
            införde har många kommuner nu infört så kallade fixartjänster
            och kunnat anställa flera på äldreboendena. I kommuner med en
            ”Fixar-Malte” får äldre hjälp med enkla arbetsuppgifter som är
            svåra eller riskfyllda att utföra för den äldre själv. Det kan
            vara byte av säkringar, byte av glödlampor, att hänga upp en adventsstjärna,
            bära upp något på vinden eller att flytta en möbel.
          </p>
          <p xml:id="i-FQB8TBrUASPfhUggfAsVNU">
            I kommuner som under längre tid erbjudit den här typen av fixartjänster
            till äldre uppger man att man kunnat notera en markant minskning
            när det gäller allvarliga frakturer bland äldre.
          </p>
          <p xml:id="i-DFLe5vYCeKxAQUzESsgACh">
            Att förebygga fallolyckor bland äldre kräver förvisso många olika
            insatser, men att erbjuda avgiftsfria fixartjänster är uppenbarligen
            ett mycket bra sätt.
          </p>
          <p xml:id="i-Lg5u5NmmJu5SQFE11ty1q8">
            Riksdagen har nyligen, efter proposition från den tidigare socialdemokratiska
            regeringen, beslutat om en lagändring som underlättar för kommunerna
            att erbjuda denna typ av tjänster.
          </p>
          <p xml:id="i-Vepjtuq7xiwLVMmq2gze6a">
            En av den nya borgerliga regeringens första åtgärder är att avskaffa
            de plusjobb som i en stor andel av landets kommuner är grunden
            för fixartjänsterna. Med stor sannolikhet kommer det att leda
            till att kommunernas arbete med att erbjuda fixartjänster till
            äldre kraftigt kommer att begränsas.
          </p>
        </div>
        <div type="ipQuestion">
          <p xml:id="i-MWL4pRwdknc7Jkg7nrDpDN">
            Mot bakgrund av det anförda vill jag fråga statsrådet:
            <list rend="ordered">
              <item>
                1. Vilka åtgärder kommer statsrådet att vidta för att det förebyggande
                arbete som i många kommuner utförs med hjälp av fixartjänster
                och erbjuds äldre i syfte att underlätta deras vardag och förebygga
                fallolyckor inte avskaffas när regeringen avskaffar plusjobben?
              </item>
              <item>
                2. Vilka ytterligare åtgärder kommer statsrådet att vidta för
                att förhindra att tiotusentals pensionärer varje år skadas allvarligt
                i sina bostäder på grund av fallolyckor?
              </item>
            </list>
          </p>
        </div>
      </div>
    </body>
  </text>
</TEI>
