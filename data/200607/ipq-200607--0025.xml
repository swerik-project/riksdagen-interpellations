<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0025">
  <teiHeader>
    <fileDesc>
      <titleStmt>
        <title>Hotet mot den demokratiskt valda regeringen i Bolivia</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hotet mot den demokratiskt valda regeringen i Bolivia till Carl Bildt (m), utrikesminister om Hotet mot den demokratiskt valda regeringen i Bolivia</title>
          <idno type="rdwebb">GU1025</idno>
          <ref type="dokument_url_text">http://data.riksdagen.se/dokument/GU1025/text</ref>
          <ref type="dokument_url_html">http://data.riksdagen.se/dokument/GU1025</ref>
          <ref type="dokumentstatus_url_xml">http://data.riksdagen.se/dokumentstatus/GU1025</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AAWGtsigJh66ERgVBhFCZG" corresp="i-K3yJ7rruozYUK99nj91ffc">
          <date when="2006-10-20"/>
        </correspAction>
        <correspAction type="received" xml:id="i-27iDnbXh2GVWT3dXAy6dYR" corresp="i-AZnaWEAg22YQ3HzVMfNSHR">
          <date when="2006-10-24"/>
        </correspAction>
        <correspAction type="answered" xml:id="i-6BehuhdPftz6PHA6pQk3BM">
          <date when="2006-11-07"/>
        </correspAction>
        <correspAction type="answered" xml:id="i-Mnbc3D9SAZVPd4c4Gxo9C1" corresp="i-AZnaWEAg22YQ3HzVMfNSHR">
          <date when="2006-11-07"/>
        </correspAction>
        <correspContext corresp="i-Mnbc3D9SAZVPd4c4Gxo9C1">
          <ref type="record" target="prot-200607--016">Riksdagens protokoll 2006/07:16 Tisdagen den 7 november</ref>
          <ref type="recordSection" target="unsetDivId">9 § Svar på interpellation 2006/07:25 om hotet mot den demokratiskt valda regeringen i Bolivia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lg8QWz3y6ykt4tgBeadooy">
            Interpellation 2006/07:25 Hotet mot den demokratiskt valda regeringen
            i Bolivia av Hans Linde (v) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-KD9w9wsvFJEBH2WyjJtx11">
            den 20 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FY7jYey2qq6aUvh3LaTCGV">
            Våld och krypskytte mot den bolivianska demokratin
          </p>
          <p xml:id="i-2vyhtnHmHkBLDgNfZLTdaD">
            Bolivias folkvalda regering har på senare tid utsatts för flera
            angrepp från krafter som ser sina privilegier hotade. I Santa
            Cruz genomfördes för några veckor sedan en lockout (västmedierna
            kallar dessa lockouter för strejker, vilket det inte är frågan
            om) mot regeringens politik när det gäller nationaliseringarna
            av Bolivias naturtillgångar. Även detta är en felaktig benämning.
            Den bolivianska regeringen har krävt att de olagliga och för Bolivia
            ytterst oförmånliga avtal som den tidigare regeringen ingick med
            en rad transnationella företag ska upphävas och omförhandlas.
            Det är först efter att dessa företag vägrat omförhandling som
            Bolivias regering kommer att förstatliga naturtillgångar. Främst
            handlar det om gas och olja.
          </p>
          <p xml:id="i-Scj9KY1FsohRmarf5H4AT3">
            Den privilegierade oligarki som tidigare haft den politiska makten
            har på olika sätt försökt föra en obstruktionspolitik gentemot
            den folkvalda regeringen. Kampanjerna som drivits av oligarkin
            har haft mycket tydliga rasistiska förtecken riktade mot landets
            president, Evo Morales, som kommer från urbefolkningen (aymara).
          </p>
          <p xml:id="i-YAohbhMkdrVz9EcRNTqBT">
            Vänsterpartiet hyser stor oro för att den obstruktionspolitik
            som drivs av den bolivianska oligarkin, understödd av de transnationella
            företagen, allvarligt hotar den bolivianska demokratin. De följer
            på ett oroväckande sätt samma mönster som vi kunde se i Chile
            för Pinochets maktövertagande i landet. På samma sätt som militärkuppen
            i Chile föregicks av en ”åkeriägarstrejk” har företag i Santa
            Cruz genomfört aktioner för att lamslå trafik och transporter.
          </p>
          <p xml:id="i-BsKw6y2hsaknCjm9Vj4QEi">
            Den senaste händelsen i en serie aktioner riktade mot landets
            regering inträffade den 10 oktober i år. Den hade liksom de tidigare
            aktionerna sin udd riktad mot den bolivianska regeringen och inträffade
            i den tennrika Hunaniregionen, där ett gruvägarkooperativ med
            nära kopplingar till gruvminister Walter Villarroel gått till
            väpnat angrepp för att driva bort tusentals arbetare anställda
            av det statligt ägda gruvbolaget Comibol. Det bör noteras att
            dessa kooperativ består av gruvägare som själva inte arbetar i
            gruvorna utan i stället till usla löner anställer kvinnor och
            barn för att utföra det tunga arbetet.
          </p>
          <p xml:id="i-31JZXUd9dBgPPsraefmrCJ">
            Vid sammanstötningen mellan gruvägarkooperativets folk @ ca 4
            000 till antalet @ och de statligt anställda gruvarbetarna dödades
            22 personer. Det finns uppgifter om att obduktionerna av offren
            för det dödliga våldet i Hunaniregionen utförts av hyrda krypskyttar.
          </p>
          <p xml:id="i-FxoPGEuxRgeWPmkvYrKd7d">
            I denna blodiga konflikt initierad av gruvägarkooperativen ställde
            sig gruvministern Walter Villarroel helt på gruvägarkooperativets
            sida i stället för att fungera som minister i den regering han
            var medlem.
          </p>
          <p xml:id="i-F6dqS19voaY8jPXMqYvY6E">
            Presidenten entledigade genast sin gruvminister, vilken helt
            uppträtt utifrån sina egna privata intressen och inte i linje
            med den politik som stakats ut av den regering han var medlem
            av.
          </p>
          <p xml:id="i-PsvqnwJFSY2qvcxcizfS8a">
            Till ny gruvminister utsågs Guillermo Dalence Salinas. Själv
            kunde Morales med fog förklara att det handlade om ”en intern
            och extern sammansvärjning mot demokratin, min regering och Bolivia”.
            Regeringen sände 700 poliser till regionen, vilka obeväpnade lyckades
            få slut på stridigheterna ”utan att använde en enda tårgaspatron”,
            enligt polischefen Isaac Pimentel. Evo Morales har samtidigt förklarat
            att han ”inte tänker regera med armé- och polisstyrkor”.
          </p>
          <p xml:id="i-PGJQrEiw5s9S3kKzmcjoFL">
            Konspiratörerna mot demokratin skyller på regeringen
          </p>
          <p xml:id="i-CpSpHmg7TqSMbew22MGfRP">
            Den privilegierade oligarkin, som oroar sig för sin makt och
            sina privilegier, skyller i dag i sina kampanjer det inträffade
            på president Morales och på regeringen. Man försöker på olika
            sätt göra presidenten och hans regering ansvarig för det våld
            som utövades av gruvägarkooperativet och deras anhängare. Morales
            och hans regering, som överraskades över det plötsliga våld som
            kom till uttryck i Hunaniregionen, anklagas av oligarkin för ”försumlighet”
            och ”frånvaro av statsmakt”. Det sistnämnda en något egendomlig
            beskyllning för att komma från den starkt nyliberalt orienterade
            bolivianska oligarkin.
          </p>
          <p xml:id="i-5QZq2DQMDzweFYYDnHkHZd">
            Denna serie av obstruktioner genomförs på olika plan i samhället.
            I den konstituerande församling, som tillsats för att ge landet
            en mer modern och demokratisk författning, har oligarkin på olika
            sätt försökt sätta käppar i hjulet för arbetet, ”åkeristrejker”
            för att lamslå landets transportsystem har genomförts, lockouter
            i Santa Cruz, medborgarkommittéer med företagare och polisofficerare
            har bildats i de rika provinserna för att konspirera mot den demokratiskt
            valda regeringen och nu den första blodiga aktionen i Hunaniregionen,
            initierad av ett gruvägarkooperativ som upprepar det scenario
            som vi såg utspela sig i Chile under åren innan den demokratiskt
            valde presidenten Salvador Allende störtades.
          </p>
          <p xml:id="i-7tr5njdwoPWft4D7yeXtSR">
            Oroande likheter med tiden före militärkuppen i Chile
          </p>
          <p xml:id="i-Tbxsi9TtfgyfGtokWY5UXG">
            Skyldiga till den utveckling och den blodsutgjutelse som följde
            av Pinochet och den chilenska militärens kupp mot Salvador Allende
            och den chilenska demokratin var inte bara medlemmarna av Pinochets
            militärjunta. I det sammanhanget figurerade även flera stora internationella
            företag som exempelvis ITT.
          </p>
          <p xml:id="i-75NTjG9auvriXiwE6p5JFp">
            Så är det även i dagens Bolivia. Det är i första hand inte USA-företag
            den här gången utan europeiska. I kulisserna finns de företag
            som bara för något år sedan undertecknade olagliga avtal med den
            då sittande genomkorrumperade regeringen under Sanchez de Lozada,
            Petrobras, som fastän till namnet brasilianskt till största delen
            styrs från Wall Street, British Petrolerum och det spanskägda
            Repsol med flera. Med andra ord: Europa är inblandat och medskyldigt
            till de angrepp som sker på den demokratiskt valda regeringen
            i Bolivia.
          </p>
          <p xml:id="i-CNj2RQkVLMtP7X98g7Jbeq">
            Även Europeiska unionen uppträder på ett sätt som måste ifrågasättas.
            Vicepresidenten i EU, Alejo vidal Quadras, har sammanträffat med
            ledaren för medborgarkommittén i Santa Cruz, stor latifundieägare
            och framträdande anhängare till framlidne diktatorn/presidenten
            Hugo Banzer, Herman Antello, och uttalat sig nedsättande om den
            demokratiskt valda regeringen i Bolivia och en enligt den bolivianska
            dagstidningen El Deber förklarat att han ska göra allt för att
            stödja de krafter som arbetar mot den utveckling som inletts i
            Bolivia under Evo Morales. Likaledes har EU-kommissionären Benita
            Ferrero-Waldner uttalat sig förklenande om den demokratiskt valda
            regeringen i Bolivia. Det bör noteras att Evo Morales valdes till
            president för landet i första valomgången med 54 % av de avgivna
            rösterna @ något som inte inträffat på 180 år. Det bör i det här
            sammanhanget understrykas att i det val som genomfördes 2005 var
            det den tidigare hunsade och bespottade ursprungsbefolkningen
            (65 % av landets hela befolkning) som på allvar engagerade sig
            på allvar i landets politiska utveckling för att ta dess öde i
            sina händer. Ett system som kan jämföras med apartheid upphävdes.
            Att efter ett sådant val tala förklenande om Bolivias demokrati
            är inte att betraktas som annat än en allvarlig politisk fadäs.
          </p>
          <p xml:id="i-DK2qpLnMmYfHAeV76LMv8d">
            I dag har flera svenska företag verksamhet eller affärer där
            @ Altas Copco, SKF och Volvo. Det är min förhoppning att dessa
            svenska företag inte deltar i de kampanjer som i dag drivs av
            andra europeiska företag mot den folkvalda regeringen i Bolivia.
          </p>
        </div>
        <div type="ipQuestion">
          <p xml:id="i-4yqFAviJ2aALNMiSBwGp1n">
            Jag vill fråga utrikesministern:
            <list rend="ordered">
              <item>
                1. Vilka initiativ avser utrikesministern att ta för att försvara
                den folkvalda regeringen i Bolivia?
              </item>
              <item>
                2. Vilka initiativ avser utrikesministern att ta för att förhindra
                att framträdande politiker inom Europeiska unionen deltar i kampanjer
                mot den demokratiskt valda regeringen i Bolivia?
              </item>
              <item>
                3. Vilka initiativ avser utrikesministern att ta för att förhindra
                att Europabaserade transnationella företag deltar i kampanjerna
                mot den demokratiskt valda regeringen i Bolivia?
              </item>
              <item>
                4. Vilka initiativ avser utrikesministern att ta för att understödja
                den uppbyggnad av den bolivianska demokratin som under det senaste
                året på allvar inletts efter de många och långa åren?
              </item>
            </list>
          </p>
        </div>
      </div>
    </body>
  </text>
</TEI>
