<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0017">
  <teiHeader>
    <fileDesc>
      <titleStmt>
        <title>Eventuella förändringar av socialförsäkringssystemets grunder</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Eventuella förändringar av socialförsäkringssystemets grunder till Cristina Husmark Pehrsson (m), statsråd om Eventuella förändringar av socialförsäkringssystemets grunder</title>
          <idno type="rdwebb">GU1017</idno>
          <ref type="dokument_url_text">http://data.riksdagen.se/dokument/GU1017/text</ref>
          <ref type="dokument_url_html">http://data.riksdagen.se/dokument/GU1017</ref>
          <ref type="dokumentstatus_url_xml">http://data.riksdagen.se/dokumentstatus/GU1017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2F7QB1WdFevQ3h7Tx7Fp1W" corresp="i-Sn3HArFcXWQDenVvrpFSQe">
          <date when="2006-10-13"/>
        </correspAction>
        <correspAction type="received" xml:id="i-BPttChj2oXg19B6bqNFjSr" corresp="i-Dh86x4tP3poRsuGn2pQFUn">
          <date when="2006-10-16"/>
        </correspAction>
        <correspAction type="answered" xml:id="i-JekYs962dK8RpzSWJcvghR">
          <date when="2006-10-24"/>
        </correspAction>
        <correspAction type="answered" xml:id="i-7DavLRQk927TZbuTXNFfAa" corresp="i-Dh86x4tP3poRsuGn2pQFUn">
          <date when="2006-10-24"/>
        </correspAction>
        <correspContext corresp="i-7DavLRQk927TZbuTXNFfAa">
          <ref type="record" target="prot-200607--014">Riksdagens protokoll 2006/07:14 Tisdagen den 24 oktober</ref>
          <ref type="recordSection" target="unsetDivId">17 § Svar på interpellation 2006/07:17 om eventuella förändringar av socialförsäkringssystemets grunder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8oeV3yZhUfneeBrQTqsaSk">
            Interpellation 2006/07:17 Eventuella förändringar av socialförsäkringssystemets
            grunder av LiseLotte Olsson (v) till statsrådet Cristina Husmark
            Pehrsson (m)
          </p>
        </div>
        <div type="ipqSubmissionInfo">
          <p xml:id="i-vy4abibQadWxnNjh45icJ">
            den 13 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YEJK1cqVDwNkpNdLimNrFs">
            I regeringsförklaringen slås förutom en rad åtstramningar för
            bland annat sjukskrivna och förtidspensionerade fast att socialförsäkringarna
            ska ses över med pensionsreformen som förebild. Stort fokus läggs
            också vid regelskärpningar och hårdare tag mot fusk och överutnyttjande.
          </p>
          <p xml:id="i-97AAd43aQ1XF9iis58qJpn">
            I september 2005 tillsatte den socialdemokratiska regeringen
            en utredning med uppdrag att analysera och lämna förslag till
            en reformering av socialförsäkringarna enligt just den modell
            som nu aviserats av den borgerliga regeringen. Utredare är den
            tidigare generaldirektören för dåvarande Riksförsäkringsverket,
            Anna Hedborg.
          </p>
          <p xml:id="i-Q7L957cLHoi8Gjti4xq6fJ">
            Det övergripande syftet med detta reformprojekt sägs vara att
            skapa ett system som, precis som påstås gällande pensionssystemet,
            är mer ekonomiskt robust och mindre beroende av konjunkturen.
            Med detta anses systemets känslighet för olika utomliggande faktorer
            att minska. Diskussionerna har också handlat om att, på samma
            sätt som gäller för pensionssystemet, lägga socialförsäkringarna
            utanför statsbudgeten, exempelvis i en egen buffertfond. Härigenom
            ska systemet frigöras från politiskt inflytande.
          </p>
          <p xml:id="i-5DuBJZUKCNkYRhEHq8K6q5">
            Vänsterpartiet är mycket kritiskt till dessa förslag. Det ekonomiska
            offentliga trygghetssystemet är ett av våra redskap för att utjämna
            klass- och könsskillnader och för att fördela resurser över livet.
            Ekonomiska resurser ska komma alla invånare till del som en rättighet
            @ inte som välgörenhet.
          </p>
          <p xml:id="i-5xerXPQZ71NviPa2x2BJhc">
            Vänsterpartiet värnar om en gemensam och solidarisk sektor, grundad
            på principen ”av var och en efter förmåga, åt var och en efter
            behov”. Vi anser att socialförsäkringssystemets grundläggande
            principer måste värnas och att förbättringar av systemet ska ske
            genom att reformera inifrån. Detta görs inte genom att den bakomliggande
            ideologin i våra socialförsäkringar angrips.
          </p>
          <p xml:id="i-XPNvzdUZETNPKL3eEBizJ7">
            Sedan ett antal år tillbaka har privata inslag ökat på socialpolitikens
            område. Som ett exempel på detta kommer enligt regeringsförklaringen
            nu den privata trafikförsäkringen att föreslås ta över den allmänna
            sjukförsäkringens åtagande i de fall där trafikskador har orsakat
            kostnaden.
          </p>
          <p xml:id="i-Ajq87LUjf9U76NrzwqmKyL">
            Detta sätt att privatisera sjukförsäkringen via trafikförsäkringen
            är ett sätt att bryta upp en första bit mark för att sedan kunna
            följa efter med andra speciallösningar för vissa grupper försäkringstagare.
            Retoriken handlar om att öka riskmedvetandet med direkta individuella
            kopplingar till försäkringskostnaden.
          </p>
          <p xml:id="i-7qWCruP1NYadcqSjShvYzr">
            Detta är ett första steg i en mycket allvarlig och beklaglig
            utvecklig, bland annat ur ett klassperspektiv. Människor som kroppsarbetar
            skulle relativt sett dra på sig mycket högre försäkringskostnader
            än andra eftersom deras livräntor måste träda in så mycket oftare.
            Kroppsarbetare har vidare helt enkelt svårare att komma tillbaka
            i arbete efter svåra olyckor. Det är inte heller otänkbart att
            så kallade riskgrupper som rökare och diabetiker skulle komma
            att inrymmas i sådana lösningar.
          </p>
          <p xml:id="i-VBcKAhrXEY3Em8oAaNXop4">
            En ökad privatisering urholkar jämlikheten i de sociala trygghetssystemen.
            Riskerna med en sådan utveckling kommer att slå mot vissa grupper
            mer än andra. Det är därför oerhört viktigt att värna den generella
            karaktären i försäkringssystemen och att motverka ökade inslag
            av privatisering.
          </p>
          <p xml:id="i-KrWEw7tPQ9H1tuX5zeBhDB">
            Pensionsreformen genomfördes bakom lyckta dörrar utan någon som
            helst demokratisk förankring. Det har nu dessutom visat sig att
            det resulterat i ett komplicerat, svåröverblickbart system som
            missgynnar stora delar av befolkningen.
          </p>
        </div>
        <div type="ipQuestion">
          <p xml:id="i-DvGvB9a2PbQNf4JwuVBh6Z">
            Mot bakgrund av ovanstående vill jag ställa följande frågor till
            statsrådet Husmark Pehrsson:
            <list rend="ordered">
              <item>
                1. På vilket sätt avser statsrådet att verka för att socialförsäkringssystemets
                grundläggande principer om arbetslinjen, inkomstbortfallsprincipen
                och principen att systemet ska omfatta alla individer bevaras?
              </item>
              <item>
                2. Vilka åtgärder avser statsrådet att vidta för att en eventuell
                reformering av socialförsäkringssystemet genom att skapa så kallade
                rakare rör mellan avgifter och försäkring inte ska medverka till
                ökade klyftor mellan män och kvinnor, mellan höginkomsttagare
                och låginkomsttagare och mellan sjuka och friska?
              </item>
              <item>
                3. Vilka åtgärder är statsrådet beredd att vidta för att motverka
                privatisering av socialförsäkringarna?
              </item>
              <item>
                4. Vilka åtgärder avser statsrådet att vidta för att de genomgripande
                förändringarna av socialförsäkringssystemet inte kommer att genomföras
                utan demokratisk förankring?
              </item>
            </list>
          </p>
        </div>
      </div>
    </body>
  </text>
</TEI>
