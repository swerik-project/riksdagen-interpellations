<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0263">
  <teiHeader>
    <fileDesc>
      <titleStmt>
        <title>Överskottsmålet</title>
        <author>Pålsson, Anne-Marie (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överskottsmålet till Anders Borg (m), finansminister om Överskottsmålet</title>
          <idno type="rdwebb">GU10263</idno>
          <ref type="dokument_url_text">http://data.riksdagen.se/dokument/GU10263/text</ref>
          <ref type="dokument_url_html">http://data.riksdagen.se/dokument/GU10263</ref>
          <ref type="dokumentstatus_url_xml">http://data.riksdagen.se/dokumentstatus/GU10263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <persName>Anne-Marie Pålsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KdsFAQ9z324sof9jJ8NY2K" corresp="i-UmhVhzFM3Rs65aFjMTgRvj">
          <date when="2007-01-26"/>
        </correspAction>
        <correspAction type="received" xml:id="i-4F9AEJ1RTVmqWnGyFPgbe7" corresp="i-EemRytGskeDvwKV2im64qt">
          <date when="2007-01-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Mf7sDbUDjfFe5bfVQcDoey">
            Interpellation 2006/07:263 Överskottsmålet av Anne-Marie Pålsson
            (m) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-9wA7eexBM82UhNR8RsR6XC">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LKYfTHZHGGVYuT22V8weG3">
            På mindre än tio år har utlandsskulden som andel av bnp minskat
            från 22 till 6 % och den totala statsskulden har minskat från
            77 till 44 %. Vi får gå tillbaka till början av 1980-talet för
            att finna en sådan låg skuldkvot som redovisas för 2006.
          </p>
          <p xml:id="i-EyCuS35w4yDnZBKMqqWQZw">
            Sett i ett internationellt perspektiv ligger Sverige också i
            topp oavsett om jämförelsen görs i termer av skuldkvoten eller
            förmögenhetskvoten (nettot av den offentliga sektorns finansiella
            skulder och finansiella tillgångar). Enligt statistik från OECD
            uppvisar enbart Norge och Finland en högre förmögenhetskvot än
            Sverige och med bred marginal uppfyller Sverige konvergenskriterierna
            enligt stabilitetspakten.
          </p>
          <p xml:id="i-SyH4vquVCtNnV6YGy3i8Fm">
            Trots att den offentliga sektorns finanser befinner sig i ett
            utmärkt skick har regeringen valt att behålla överskottsmålet.
            I budgetpropositionen formuleras detta då här: ”Målet för finanspolitiken
            bör vara att minska den offentliga skuldsättningen. Det målet
            ska nås genom att upprätthålla ett överskott i de offentliga finanserna
            som motsvarar 2 procent av BNP i genomsnitt över konjunkturcykeln
            i enlighet med nuvarande målsättning.” (Finansplan och sammandrag,
            s. 9.)
          </p>
          <p xml:id="i-EFku9Edyft5osVM82WBCbw">
            Som skäl för prioriteringen på sparande i den offentliga sektorn
            anförs dels strävan efter ekonomisk stabilitet – den offentliga
            sektorns budgetutfall är omvittnat känsligt för konjunktursvängningar,
            dels den demografiska strukturen – inom 15–25 år kommer belastningen
            på den offentliga vården att vara mycket stor när den stora fyrtiotalistgenerationen
            blivit gammal och vårdkrävande.
          </p>
          <p xml:id="i-FWfBohJqQpPoYkJ2ZBiGja">
            Inga av dessa argument övertygar i ett något längre perspektiv.
            Vad gäller den ekonomiska stabiliteten visade professor Henry
            Olsson för åtskilliga år sedan i en bilaga till EMU-utredningen
            att de konjunkturmässiga svängningarna, inom ramen för konvergenskriterierna,
            kan klaras med ett balansmål.
          </p>
          <p xml:id="i-Gtpcya3vH5ZYCjsaKhupwn">
            Det demografiska argumentet kräver, för att vara relevant, att
            det kan bevisas att ett ambitiöst sparprogram för den offentliga
            sektorn är det bästa sättet att säkerställa att framtidens gamla
            kan ges en god vård. Men detta är inte självklart, ty varje krona
            som används för att lösa in utestående statspapper har en alternativ
            användning. Mot bakgrund av den låga räntan, sett även i ett litet
            längre perspektiv, ter det sig föga sannolikt att det inte skulle
            finnas någon bättre användning av skattebetalarnas pengar än att
            minska statsskulden.
          </p>
          <p xml:id="i-8Zvceer32t5Vt84HuPJSBP">
            Om budgetkravet justerades till att gälla – låt säga – balans
            snarare än dagens definition av överskott över konjunkturcykeln,
            skulle ca 50 miljarder kronor årligen frigöras för framåtsyftande
            investeringar i framförallt ökad och mer högkvalitativ forskning,
            samhällsekonomiskt lönsam infrastruktur, samhällsekonomsikt lönsamma
            miljöförbättringar etcetera, i syfte att stimulera långsiktig
            och uthållig tillväxt.
          </p>
          <p xml:id="i-JmURhS33TkC3o31Xa3S7dj">
            Mot bakgrund av att Sverige fortfarande har det högsta skattetrycket
            bland OECD-länderna skulle de frigjorda medlen också kunna användas
            för att sänka skatterna. Inom ramen för de frigjorda budgetmedlen
            ryms ett borttagande av såväl förmögenhetsskatten som fastighetsskatten,
            som båda ingick i alliansöverenskommelsen. Också en avveckling
            av värnskatten borde ses som prioriterad. Den infördes som ett
            led i att sanera statsfinanserna, men då denna sanering nu är
            avklarad bör värnskatten tas bort för att återställa den breda
            skatteöverenskommelse som träffades i början av 1990-talet.
          </p>
          <p xml:id="i-PMucvUos3msaTEeZv5crd2">
            En viktig bieffekt av sänkta inkomstskatter är ett ökat enskilt
            sparande hos individer och hushåll. De svenska hushållens förmögenheter
            är låga internationellt sett. Politiska löften om statens skyldighet
            att tillgodose individens behov av vård och trygghet har minskat
            individens incitament att på egen hand skapa denna trygghet. De
            höga skatterna har också minskat utrymmet för att skapa en egen
            buffert för det stora flertalet hushåll. Med det har den ekonomiska
            sårbarheten för nedskärningar i den skattefinansierade tryggheten
            ökat.
          </p>
          <p xml:id="i-6ed324y5BXspEHb3BDvBk4">
            Överskottsmålet är inte påtvingat oss utifrån, utan en självpåtagen
            restriktion. Förmår man att leva upp till den takt som regeringen
            föreslår i budgetpropositionen kommer den svenska skuldkvoten
            2009, enligt Finansdepartementets beräkningar, att vara nere på
            drygt 30 %, ett tal som inte varit aktuellt sedan mitten av 1970-talet.
          </p>
        </div>
        <div type="ipQuestion">
          <p xml:id="i-B5szqbx5hof86qoYiqKpAe">
            Överskottsmålet formulerades vid mitten av 1990-talet och var
            rätt för sin tid och dess då finanspolitiska huvudproblem. Men
            i dag är situationen en annan. Statsfinanserna är sunda och vi
            har numera både ett system för budgetkontroll med utgiftstak med
            mera och ett nytt pensionssystem utformat som ett autonomt system
            som ska klara olika tillväxttakter och demografiska scenarier.
            Om vi i Sverige nu har infört ett sådant system, varför ska vi
            dessutom explicit i finanspolitiken införa i statsbudgeten en
            extra buffert? Med anledning av detta har jag följande frågor
            till finansministern:
            <list rend="ordered">
              <item>
                1. Vilka belägg har finansministern för sitt ställningstagande
                om det offentliga sparandet som det bästa sättet att säkerställa
                att framtidens gamla får den vård och omsorg som det offentliga
                ställer i utsikt?
              </item>
              <item>
                2. Under vilka förutsättningar och omständigheter är finansministern
                under mandatperioden beredd att modifiera överskottsmålet?
              </item>
              <item>
                3. Avser finansministern att ytterligare skärpa målet för den
                offentliga sektorns överskott?
              </item>
            </list>
          </p>
        </div>
      </div>
    </body>
  </text>
</TEI>
