<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0073">
  <teiHeader>
    <fileDesc>
      <titleStmt>
        <title>Utfasning av bistånd till diktaturer</title>
        <author>Ohlsson, Birgitta (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utfasning av bistånd till diktaturer till Gunilla Carlsson (m), statsråd om Utfasning av bistånd till diktaturer</title>
          <idno type="rdwebb">GU1073</idno>
          <ref type="dokument_url_text">http://data.riksdagen.se/dokument/GU1073/text</ref>
          <ref type="dokument_url_html">http://data.riksdagen.se/dokument/GU1073</ref>
          <ref type="dokumentstatus_url_xml">http://data.riksdagen.se/dokumentstatus/GU1073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <persName>Birgitta Ohlsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RrYEtbA8ZZaWqGmNGA7svP" corresp="i-D8B2Xf6UADbqciPHrqFxSc">
          <date when="2006-11-15"/>
        </correspAction>
        <correspAction type="received" xml:id="i-Q2SwT4QZskH9p5URRSXk3C" corresp="i-W9g5g3nUh3Fu7mKUtFoBFH">
          <date when="2006-11-16"/>
        </correspAction>
        <correspAction type="answered" xml:id="i-LvaNiKzExhk7ce2LVF1U62">
          <date when="2006-11-30"/>
        </correspAction>
        <correspAction type="answered" xml:id="i-RxiekKurjbYYZ5oV7X7kdj" corresp="i-W9g5g3nUh3Fu7mKUtFoBFH">
          <date when="2006-11-30"/>
        </correspAction>
        <correspContext corresp="i-RxiekKurjbYYZ5oV7X7kdj">
          <ref type="record" target="prot-200607--030">Riksdagens protokoll 2006/07:30 Torsdagen den 30 november</ref>
          <ref type="recordSection" target="unsetDivId">5 § Svar på interpellation 2006/07:73 om utfasning av bistånd till diktaturer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V7R8nu1M4Bp8kUgSfHHHbD">
            Interpellation 2006/07:73 Utfasning av bistånd till diktaturer
            av Birgitta Ohlsson (fp) till statsrådet Gunilla Carlsson (m)
          </p>
        </div>
        <div type="ipqSubmissionInfo">
          <p xml:id="i-7tM71xCLzz3pFB668Ar757">
            den 15 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qt8QMxNa44acnp5KEBfy9F">
            Enligt den nya svenska politiken för global utveckling (PGU),
            som riksdagen beslutade om i december 2003, ska biståndet bidra
            till att skapa förutsättningar för fattiga människor att förbättra
            sina levnadsvillkor. I detta arbete ska kampen för demokrati och
            mänskliga rättigheter ges särskild vikt. Sveriges riksdag har
            även slagit fast att grunden till att avskaffa världens fattigdom
            ligger i att alla människor ges möjlighet till deltagande och
            ansvarsutkrävande och att detta endast kan förverkligas inom ramen
            för ett demokratiskt styrelseskick. Även den nyvalda regeringen
            betonar att demokrati och mänskliga rättigheter ska premieras
            i biståndspolitiken.
          </p>
          <p xml:id="i-HJ9tSsEyLydfUWhy7rT4Hd">
            Trots detta och trots mångårigt biståndsengagemang samt miljarder
            av svenska skattekronor går den demokratiska utvecklingen alltför
            långsamt i många av Sidas viktigaste samarbetsländer. Hela nio,
            eller 30 %, av dessa länder klassas som diktaturer, och grundläggande
            mänskliga rättigheter saknas i över hälften av länderna.
          </p>
          <p xml:id="i-QgUTwPYNkxZopte8Ywa4jk">
            Detta är allvarligt av många skäl. Det är omoraliskt om svenskt
            bistånd kan utnyttjas av förtryckarregimer. En annan aspekt är
            att det utmanar det svenska folkets biståndsvilja. Inget skadar
            stödet för biståndet mer än om svenska folket får klart för sig
            att svenska skattepengar finansierar korrupta förtryckarregimer.
            De länder där utvecklingen trots allt går någorlunda åt rätt håll,
            bland andra Kenya, Afghanistan, Sydafrika och Bosnien, visar att
            vägen mot demokrati är en svår process. Tyvärr utgör dessa länder
            lyckade avvikelser. Endast 4 av Sveriges 30 största biståndsmottagare
            är att betrakta som demokratier, enligt Freedom House-kriterierna.
          </p>
          <p xml:id="i-4vDTXwmRpdJSRJ3SpM1xXB">
            2005 var ca 20 % av det bilaterala biståndet inriktat på att
            främja demokrati och mänskliga rättigheter. Jag menar att den
            andelen borde vara väsentligt större. Det skulle innebära större
            satsningar på stöd till uppbyggandet av demokratiska institutioner
            som politiska aktörer, fria medier, fackföreningar, lokalt självstyre,
            parlament, rättsväsende och politiska regelsystem.
          </p>
          <p xml:id="i-EaSmeq6EpXfWAZF6o8dWbJ">
            Folkpartiet liberalerna har länge krävt att biståndet ska fasas
            ut till odemokratiska länder som konsekvent vägrar att genomföra
            politiska reformer, såvida regeringarna inte visar trovärdig vilja
            att genomföra demokratiska reformer. När bistånd ska bedrivas
            i diktaturstater bör det i normalfallet kanaliseras via enskilda
            organisationer. Självklart ska vi fortsätta att ge akut humanitärt
            bistånd i krissituationer, exempelvis efter jordbävningar, även
            till människor som lever i diktaturer.
          </p>
          <p xml:id="i-WvmS6cFXQcQvoqk5F1arxB">
            Sammantaget ökar demokratisering möjligheterna att utradera fattigdomen
            i alla dess dimensioner. Det går knappast att halvera fattigdomen
            i världen till år 2015, som FN:s millenniemål föreskriver, utan
            att förbättra mänskliga rättigheter eller stödja utvecklingen
            mot demokrati. Inte heller kan man förbättra utbildningen eller
            mödravården, om folket inte får en chans att välja ledare som
            avser att genomföra sådana reformer. Det är därför enligt min
            mening helt oacceptabelt att Sverige fortsatt finansierar odemokratiska
            regeringars verksamhet och slentrianmässigt betalar ut bistånd
            till länder som inte visar verkligt intresse för att avskaffa
            tortyr, minska korruption eller öka möjligheten till politiskt
            deltagande.
          </p>
          <p xml:id="i-L6SEf4Z6ycg2zs3W1JcQkE">
            Avser statsrådet att fasa ut biståndet till diktaturstater som
            konsekvent vägrar att respektera mänskliga fri- och rättigheter
            samt motverkar demokratisk utveckling?
          </p>
        </div>
      </div>
    </body>
  </text>
</TEI>
