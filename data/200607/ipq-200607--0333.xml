<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0333">
  <teiHeader>
    <fileDesc>
      <titleStmt>
        <title>Flyktingskap från Afrikas horn</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingskap från Afrikas horn till Tobias Billström (m), statsråd om Flyktingskap från Afrikas horn</title>
          <idno type="rdwebb">GU10333</idno>
          <ref type="dokument_url_text">http://data.riksdagen.se/dokument/GU10333/text</ref>
          <ref type="dokument_url_html">http://data.riksdagen.se/dokument/GU10333</ref>
          <ref type="dokumentstatus_url_xml">http://data.riksdagen.se/dokumentstatus/GU10333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson (V)</persName>
            <state type="partyAffiliation" ref="unknown">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KrSZ7ZxoVZEZu7qTcYBLd9" corresp="i-mN8mVTBvBYjtHLNThWLo4">
          <date when="2007-02-21"/>
        </correspAction>
        <correspAction type="received" xml:id="i-DAaTYjT29ik6rJNAeWYfQa" corresp="i-KPGvtK4s6Zp3E6XH6vj18n">
          <date when="2007-02-21"/>
        </correspAction>
        <correspAction type="answered" xml:id="i-4qx5Z7K1zetmpZVokfYuEi" corresp="i-KPGvtK4s6Zp3E6XH6vj18n">
          <date when="2007-04-23"/>
          <time when="14:06:43" dur="PT237S"/>
        </correspAction>
        <correspContext corresp="i-DupaX94tkaffjqRMRuCCqe">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-NijTAdEhNrC2fM7BfSuM4u" type="discussed" corresp="i-mN8mVTBvBYjtHLNThWLo4">
          <date when="2007-04-23"/>
          <time when="14:09:11" dur="PT353S"/>
        </correspAction>
        <correspContext corresp="i-NijTAdEhNrC2fM7BfSuM4u">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-4ZZ5P1D9ASmfxPyfrpVS6M" type="discussed" corresp="i-KPGvtK4s6Zp3E6XH6vj18n">
          <date when="2007-04-23"/>
          <time when="14:13:30" dur="PT331S"/>
        </correspAction>
        <correspContext corresp="i-4ZZ5P1D9ASmfxPyfrpVS6M">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-TBfjwpEnW8eayFcCmzAXb9" type="discussed" corresp="i-mN8mVTBvBYjtHLNThWLo4">
          <date when="2007-04-23"/>
          <time when="14:17:31" dur="PT336S"/>
        </correspAction>
        <correspContext corresp="i-TBfjwpEnW8eayFcCmzAXb9">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-QoZGK637JScjfqmXhg8XMg" type="discussed" corresp="i-KPGvtK4s6Zp3E6XH6vj18n">
          <date when="2007-04-23"/>
          <time when="14:21:41" dur="PT329S"/>
        </correspAction>
        <correspContext corresp="i-QoZGK637JScjfqmXhg8XMg">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-9WiCmhrTrUWmjhjVMiR2wJ" type="discussed" corresp="i-mN8mVTBvBYjtHLNThWLo4">
          <date when="2007-04-23"/>
          <time when="14:25:41" dur="PT224S"/>
        </correspAction>
        <correspContext corresp="i-9WiCmhrTrUWmjhjVMiR2wJ">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
        <correspAction xml:id="i-KrZG9jaZfhpb6rifLL1SSP" type="discussed" corresp="i-KPGvtK4s6Zp3E6XH6vj18n">
          <date when="2007-04-23"/>
          <time when="14:27:55" dur="PT213S"/>
        </correspAction>
        <correspContext corresp="i-KrZG9jaZfhpb6rifLL1SSP">
          <ref type="record" target="prot-200607--096">Riksdagens protokoll 2006/07:96 Måndagen den 23 april</ref>
          <ref type="recordSection" target="unsetDivId">9 § Svar på interpellation 2006/07:333 om flyktingskap från Afrikas horn</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ALqSPmQ1K1VRrkdB42bZby">
            Interpellation 2006/07:333 Flyktingskap från Afrikas horn av
            Kalle Larsson (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-C3Grzaueyv8nY6abqDekaG">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TdQK3sc4z8WvWEZ3noCHE3">
            Situationen i länderna på Afrikas horn är mycket svår. Regionen
            är en av världens fattigaste, och samtliga länder präglas av såväl
            interna som gränsöverskridande konflikter. Jag vill i detta sammanhang
            särskilt peka på MR- och säkerhetsläget i Eritrea, Etiopien och
            Somalia och belysa situationen i Sverige för asylsökande från
            dessa tre ursprungsländer.
          </p>
          <p xml:id="i-3r1G6qMmcEJqvkrB5f7ovY">
            När det gäller situationen i Eritrea har regimen sedan 2001 utövat
            alltmer auktoritära metoder mot den interna oppositionen. Det
            handlar om gripanden av oppositionella och journalister liksom
            andra kraftiga ingrepp mot pressfriheten och demokratiska och
            mänskliga rättigheter. Även om den eritreanska strafflagen formellt
            förbjuder tortyr finns det åtskilliga rapporter om tortyr och
            misshandel. Det är också vanligt förekommande att det sker fängslanden
            under mycket svåra förhållanden. Enligt gällande lagstiftning
            kan dödsstraff utdömas, bland annat för brott mot landets säkerhet.
          </p>
          <p xml:id="i-FQAcfMqFx8rFKcuEQPTdRf">
            MR-situationen i Eritrea är alltså akut. Någon rättssäkerhet
            i landet existerar inte. I de specialdomstolar som påstås utgöra
            en del av det eritreanska rättsväsendet sker inga offentliga förhandlingar.
            Bland de många politiska fångar och journalister som fängslats
            och som förvägrats rättvisa rättegångar finns den eritreanske
            och svenske medborgaren och journalisten Dawit Isaak, som suttit
            fängslad sedan 2001.
          </p>
          <p xml:id="i-DsPbjfPkUm7bawdpGt2X4P">
            Sedan 2005 har över hälften av de personer från Eritrea som sökt
            asyl i Sverige fått uppehållstillstånd. I de flesta fall handlar
            det om personer som flytt undan militärtjänst eller politisk förföljelse.
            För dem som fått avslag har fram till nyligen verksällighetshinder
            varit gällande med hänvisning till det svåra säkerhetsläget i
            landet. I december 2006 avslog dock Migrationsverket en ansökan
            om att ställa in avvisningen av en eritreansk man och under den
            senaste tiden har länsrätterna i flera fall slagit fast att utvisningar
            till Eritrea nu får verkställas. Detta sker i strid med UNHCR:s
            och Amnesty Internationals mycket uttryckliga rekommendationer
            att inte verkställa avvisningar till Eritrea. Sverige kan bli
            det enda land i världen som i nuläget verkställer avvisningar
            av eritreaner som fått avslag.
          </p>
          <p xml:id="i-BVQ5nkDgaTmKBvF7xNaxfG">
            Samstämmiga uppgifter från bland annat UNHCR, Amnesty International,
            Human Rights Watch och Home Office, Storbritannien visar att säkerhetsläget
            i Eritrea snarast har förvärrats under den senaste tiden. Allvarliga
            kränkningar av de mänskliga rättigheterna sker i allt större utsträckning
            och risken för tortyr och annan omänsklig behandling har ökat.
            Detta gäller inte minst för personer som vapenvägrat eller deserterat.
            Vidare löper eritreanska män i vapenför ålder en fortsatt stor
            risk att tvångsrekryteras till militärtjänstgöring på obestämd
            tid, vilket ska ses i ljuset av att risken för ett nytt krigsutbrott
            i konflikten mellan Eritrea och Etiopien är överhängande. I juli
            2005 fastställde Europadomstolen i Strasbourg i en dom att det
            föreligger mycket stor risk för tortyr eller annan omänsklig behandling
            vid avvisning av personer i vapenför ålder till Eritrea.
          </p>
          <p xml:id="i-49toP7UhVyXBfuAe61tqgW">
            Det finns ingenting i händelseutvecklingen som skulle motivera
            en ändring av praxis i den riktning som Migrationsverket inlett.
            Frågan är därför vad den svenska regeringen anser om händelseutvecklingen
            i Eritrea och om den anser att det går att nu verkställa avvisningar
            av eritreanska asylsökande. Det krävs ett klargörande.
          </p>
          <p xml:id="i-CPzCwyTEnfRXBCvmw6kDnJ">
            När det sedan gäller situationen i Somalia har de oroligheter
            som pågått sedan slutet på 1980-talet kraftigt förvärrats. Sedan
            det USA-stödda etiopiska angreppet i december 2006 råder krigstillstånd
            i landet. Angreppet från USA och Etiopien strider mot internationell
            rätt. Att konflikten i Somalia kunnat hållas vid liv och under
            så lång tid antagit så blodiga former beror till stor del på att
            flera länder, bland annat Etiopien och Eritrea, nonchalerat FN:s
            vapenembargo.
          </p>
          <p xml:id="i-9bDsdMdLvdRye146vEz6HE">
            Före attacken i december pågår sedan många år ett blodigt inbördeskrig
            i landet. Sedan Somalias centralregering störtades 1991 har klanvåldet
            blivit vardag. Landet saknar sedan dess en erkänd regering liksom
            fungerande myndigheter och förvaltning. Det saknas också ett nationellt
            rättssystem och det förekommer både dödsstraff och godtyckliga
            arresteringar. Shariarätten är överordnad mänskliga rättigheter,
            vilket i många fall resulterar i straffrihet för brott mot mänskliga
            rättigheter.
          </p>
          <p xml:id="i-WTm3TTjQ7E5MNX39u9ddQt">
            Svenska Utrikesdepartementet beskriver situationen för mänskliga
            rättigheter i Somalia som ”fortsatt mycket allvarlig”. I Utrikesdepartementets
            rapport om MR-läget 2005 framkommer vidare att politiskt våld
            och utbredd kriminalitet förekommer i stora delar av landet. Utrikesdepartementet
            beskriver vidare att internflyktingar och olika minoritetsgrupper
            är särskilt utsatta och att kvinnor och barn ofta utsätts för
            allvarliga övergrepp i lägren för internflyktingar.
          </p>
          <p xml:id="i-8w9YCe6qAPsLmaMTnwGppp">
            Enligt UNHCR:s rekommendationer från januari 2004 bör inga somaliska
            flyktingar skickas tillbaka till Somalia. Trots detta har Migrationsverket
            vid olika tillfällen gjort bedömningen att situationen kan anses
            till den grad tillfredsställande att man påbörjat avvisningar
            till landet. Detta trots att MR- och säkerhetsläget i landet varit
            oförändrat akut – en bedömning som alltså delas i det svenska
            Utrikesdepartementets rapportering.
          </p>
          <p xml:id="i-BQkUwFNUZvwL2Nwoh1Jqc7">
            När det gäller asylsökande från Somalia har Migrationsverket
            dessutom i flera fall hänvisat till det klansystem som råder i
            landet. Man har i beslutsmotiveringar angett att dessa klaner
            anses kunna ge beskydd till de avvisade flyktingarna och hänvisat
            till internflyktsalternativet. UNHCR har i sina riktlinjer skarpt
            understrukit just med hänvisning till det gällande klansystemet
            att internflyktsalternativet inte är applicerbart gällande Somalia.
          </p>
          <p xml:id="i-BUL5SPAWMxvwmoRV1uVrvW">
            Frågan är vad det rådande krigstillståndet i Somalia innebär
            för den svenska regeringens bedömning av hur man ska garantera
            somaliska asylsökandes säkerhet. Det krävs ett klargörande.
          </p>
          <p xml:id="i-6zcHK82BngzGufaGANZh3c">
            När det avslutningsvis gäller situationen i Etiopien präglas
            den, särskilt sedan valen 2005, av allvarligt bristande demokratiskt
            styre med omfattande massarresteringar och andra allvarliga kränkningar
            av de mänskliga rättigheterna. I november 2005 arresterades ett
            antal ledande företrädare för det största oppositionspartiet liksom
            ett antal journalister och representanter från frivilligorganisationer.
            Polisens och militärens angrepp mot de demonstrationer som uppstod
            i anslutning till valet innebar flera dödsfall och många skadade.
          </p>
          <p xml:id="i-8jzNWrYHu9xTJjmmGNEVRH">
            Amnesty International, Human Rights Watch och Ethiopian Human
            Rights Council rapporterar om frekventa övergrepp mot enskilda
            från polis, militär och andra myndighetspersoner. Det handlar
            om övergrepp som sker i form av mord, godtyckliga arresteringar
            samt tortyr och annan form av omänsklig behandling. Vidare bör
            den etiopiska regimens agerande när det gäller angreppet mot Somalia
            ses i ljuset av landets regionala stormaktsambitioner och dess
            strävan att dölja de övergrepp som sker mot oppositionen i det
            egna landet. Frågan är hur den svenska regeringen ser på skyddsbehoven
            hos asylsökande från Etiopien, bland annat mot bakgrund av den
            förföljelse som sker av regimens politiska motståndare. Det krävs
            ett klargörande.
          </p>
        </div>
        <div type="ipQuestion">
          <p xml:id="i-WXK5nfmYCKqUcbNFsSQxGT">
            Jag vill mot bakgrund av ovanstående ställa följande frågor till
            statsrådet Tobias Billström:
            <list rend="ordered">
              <item>
                1. Vilka åtgärder avser statsrådet att vidta för att säkerställa
                att hanteringen vad gäller skydd av asylsökande från Eritrea ska
                vara i överensstämmelse med våra konventionsåtaganden?
              </item>
              <item>
                2. Vilka åtgärder avser statsrådet att vidta för att säkerställa
                att hanteringen vad gäller skydd av asylsökande från Somalia ska
                vara i överensstämmelse med våra konventionsåtaganden?
              </item>
              <item>
                3. Vilka åtgärder avser statsrådet att vidta för att säkerställa
                att hanteringen vad gäller skydd av asylsökande från Etiopien
                ska vara i överensstämmelse med våra konventionsåtaganden?
              </item>
            </list>
          </p>
        </div>
      </div>
    </body>
  </text>
</TEI>
