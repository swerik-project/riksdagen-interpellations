<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0320">
  <teiHeader>
    <fileDesc>
      <titleStmt>
        <title>Östersjön</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östersjön till Andreas Carlgren (c), miljöminister om Östersjön</title>
          <idno type="rdwebb">GU10320</idno>
          <ref type="dokument_url_text">http://data.riksdagen.se/dokument/GU10320/text</ref>
          <ref type="dokument_url_html">http://data.riksdagen.se/dokument/GU10320</ref>
          <ref type="dokumentstatus_url_xml">http://data.riksdagen.se/dokumentstatus/GU10320</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4BPn6LKNXa2VVBFtC7MJMh" corresp="i-CNBy5dFgNNyEozHVpAj93c">
          <date when="2007-02-16"/>
        </correspAction>
        <correspAction type="received" xml:id="i-FxkEmcMvac8NSTwx7xupeB" corresp="i-8KGHHqnCbosJuiWXSVH5vU">
          <date when="2007-02-16"/>
        </correspAction>
        <correspAction type="answered" xml:id="i-MsYrGgajAKw7BPixFoK94m" corresp="i-8KGHHqnCbosJuiWXSVH5vU">
          <date when="2007-03-16"/>
        </correspAction>
        <correspContext corresp="i-MsYrGgajAKw7BPixFoK94m">
          <ref type="record" target="prot-200607--076">Riksdagens protokoll 2006/07:76 Fredagen den 16 mars</ref>
          <ref type="recordSection" target="unsetDivId">7 § Svar på interpellationerna 2006/07:320 och 328 om Östersjön</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ESNSBSVVcX8tH9WDE5f3U4">
            Interpellation 2006/07:320 Östersjön av Jacob Johnson (v) till
            miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-iYoLLTaHpb6eubA2hhUx6">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KcsbTAJrt6Bg5yYVaZZoKn">
            Östersjön är kanske den mest hotade naturmiljön i Sveriges närhet.
            Det relativt grunda innanhavet är en känslig miljö som under lång
            tid varit utsatt för övergödning, andra föroreningar samt överfiske.
            Mot bakgrund av Östersjöns akuta miljötillstånd är det av största
            vikt att länderna runt havet inom kort genomför gemensamma konkreta
            åtgärder. Sammanlagt kommer det att behövas miljarder kronor för
            saneringen av Östersjön, medel som måste avsättas av kuststaterna.
            Sverige har som land med Östersjöns längsta kust ett särskilt
            ansvar.
          </p>
          <p xml:id="i-NXgV1r1vbGgJ5xMGPYxKmY">
            Under den föregående mandatperioden var Vänsterpartiet med och
            utformade den nationella havsmiljöstrategi som sedan 2005 gäller
            i Sverige. Strategin har fokus på att stärka och genomföra den
            svenska havspolitiken för att uppnå ett hav i balans. Strategin
            slår fast att all förvaltning av hav och kust med anslutande miljöer
            bör utgå från ekosystemansatsen, bevarandet av biologisk mångfald
            samt tillämpas utifrån försiktighetsprincipen baserad på bästa
            tillgängliga vetenskapliga data. Naturvårdsverket gjordes till
            samordnande myndighet med det övergripande ansvaret för havsmiljön.
            I syfte att effektivisera samordningen av det samlade havsmiljöarbetet
            tillsattes en samordningsgrupp för havsmiljöfrågor bestående av
            cheferna för de myndigheter som har havsmiljörelaterad verksamhet.
            Ett havsmiljöråd med rådgivande status knöts till Naturvårdsverket
            med representanter för olika berörda aktörer och intressenter.
            Naturvårdsverket fick vidare i samråd med berörda myndigheter
            i uppdrag att utarbeta ett förslag till en samlad aktionsplan
            för den svenska havsmiljön som redovisades våren 2006. I denna
            plan föreslås trettio olika åtgärder avseende övergödning, fiske
            och biologisk mångfald, farliga ämnen samt kunskap och samordning.
            Efter valet 2006 aviserade regeringen att en ny havsstrategi skulle
            tas fram. En sådan har ännu inte setts till. Likaså saknas besked
            om regeringen avser att vidta åtgärder och pengar för att genomföra
            aktionsplanen. Mot bakgrund av att Sverige antog ovan nämnda strategi
            2005 är det av intresse att få klarhet i på vilket sätt regeringen
            kommer att förhålla sig till den tidigare strategin och på vilket
            sätt den nya strategin kommer att ändra inriktning och om nya
            förslag är aktuella.
          </p>
          <p xml:id="i-QPSKGPQT14qF9NP8iKcxhQ">
            Det är många faktorer som bidrar till Östersjöns försämring.
            För övergödningen har utsläpp från jordbruk, trafik och avlopp
            betydelse. Därför föreslog Vänsterpartiet i riksdagsmotionen Havspolitik
            (2006/07:MJ390) helt nya pengar direkt riktade till konkreta åtgärder
            som bland annat satsning på syresättningsprojekt för Östersjöns
            döda bottnar och till att genomföra Naturvårdsverkets aktionsplan.
            Viktiga inslag i vår havspolitik är minskad användning av konstgödsel
            inom jordbruket och skydd och anläggande av nya våtmarker. Det
            behövs även kraftiga satsningar på både ökad ekologisk odling
            och djurhållning.
          </p>
          <p xml:id="i-R9DrWLZhDHXPwBw6xbVvb3">
            Det är glädjande att regeringen nu på EU-nivå fortsätter det
            arbete som startades förra mandatperioden med att minska miljöbelastningen
            från fosfor. Som ett led i att nå delmålet i miljökvalitetsmålet
            Ingen övergödning som slår fast att utsläppen av fosfor ska minska
            med minst 20 procent till 2010 (jämfört med 1995) gav samarbetspartierna
            förra mandatperioden Kemikalieinspektionen i uppdrag att utreda
            förutsättningarna för ett nationellt förbud av fosfor i tvätt-
            och rengöringsmedel. Kemikalieinspektionens nyligen presenterade
            förslag – att endast begränsa fosfathaltiga medel för de enskilda
            avlopp som inte är anslutna till reningsverk – anser vi dock inte
            är en tillräcklig åtgärd. Inte heller går ett sådant förbud att
            kontrollera.
          </p>
          <p xml:id="i-Pqn445kbfUskis5jwxtXPE">
            Att införa fosfatfria tvätt- och rengöringsmedel på EU-nivå kommer
            om detta genomförs att ha stor betydelse för Östersjön. Men mot
            bakgrund av havets allvarliga tillstånd anser vi att ett nationellt
            förbud måste införas redan innan EU har fattat beslut i frågan
            – vilket kan dröja. Inom Helcom kan ett sådant förbud också genomföras
            snabbare än på EU-nivå.
          </p>
          <p xml:id="i-8UJeSNtXSRYMQ4nj4LuzXY">
            Inom EU:s kommande direktiv för en marin strategi kommer arbetet
            inom ramen för kommissionen för skyddet av Östersjön – Helcom
            – att få en framträdande roll eftersom direktivet uttryckligen
            ska verkställas med utnyttjande av befintliga regionala konventioner.
          </p>
          <p xml:id="i-8nxdNktmb9kWHAXXfFfd6U">
            EU:s direktiv om en marin strategi ska skydda och bevara miljön
            i Europas hav och uppnå ett gott miljötillstånd till år 2021.
            Det kompletterar ramdirektivet för vatten som enbart omfattar
            inlands- och kustvatten.
          </p>
          <p xml:id="i-K5t3FxvVGAEZ2XJgu7PcTC">
            Det är lovvärt att EU tar ett samlat grepp över de marina frågorna
            i unionen. Det är dock oroande att – vilket även EU:s miljökommissionär
            Dimas officiellt beklagar – EU:s miljöministrar vid rådets möte
            i december 2006 sänkte ambitionsnivån och tog bort det bindande
            målet om att uppnå god miljöstatus i strategin.
          </p>
          <p xml:id="i-VnpEifhWhTSezdbbjY5WJA">
            Vår mening är att den marina strategin ska utgå från bindande
            mål på miniminivå där varje medlemsland kan gå längre. Tidsplanen
            för genomförandet måste också kortas. Förslaget är helt oacceptabelt
            som det ser ut i dag att tidsplanen för när medlemsstaterna ska
            ha tagit fram åtgärdsplanerna är 2018! Det finns ingen anledning
            att vänta. Det är vår mening att tidsplanen måste kortas till
            2010. Om inte strategin skärps riskerar den att redan vid start
            om 14 år bildligt talat både vara akterseglad och ha hamnat i
            bakvattnet. Mot bakgrund av Östersjöns tillstånd är detta mycket
            allvarligt.
          </p>
          <p xml:id="i-2sbbvvG56aiVN1L5EGXPmm">
            EU:s marina strategi ger möjlighet att påskynda arbetet inom
            vissa pilotområden. Östersjön är ett sådant naturligt område.
            Större delen av Östersjöns tillrinningsområde ligger inom EU men
            relativt stora ytor ligger även i Ryssland och Vitryssland samt
            i mindre omfattning i Ukraina. Det är viktigt att även dessa länder
            tar sitt ansvar för att förbättra situationen i Östersjön.
          </p>
          <p xml:id="i-AmYTd76u6YXyEwLSoyMk8E">
            Mot bakgrund av EU:s nu försvagade marina strategi – samt att
            EU:s grönbok gällande kommande maritima policy saknar tillräcklig
            miljöhänsyn – är det avgörande för miljötillståndet och det marina
            livet i Östersjön att arbetet i Helcom tar initiativ och går före
            med åtgärder. Inom Helcom bereds nu en aktionsplan för Östersjön,
            Baltic Sea Action Plan, som ska antas i år. Vi menar att det är
            av stor vikt att åtgärderna i denna plan utformas till att bli
            av bindande karaktär.
          </p>
        </div>
        <div type="ipQuestion">
          <p xml:id="i-ECxuj5V8C1wGTmUzSMh8RJ">
            Jag vill fråga statsrådet:
            <list rend="ordered">
              <item>
                1. På vilket sätt avser ministern att beakta de strategier för
                havsmiljön som den tidigare majoriteten utarbetade?
              </item>
              <item>
                2. Genom vilka åtgärder, och med vilken tidsplan, avser ministern
                att verka för att Naturvårdsverkets aktionsplan från 2006 genomförs?
              </item>
              <item>
                3. Avser ministern vid förhandlingarna inom Helcom att verka
                för bindande åtgärder samt fosfatförbud inom Baltic Sea Action
                Plan som antas i november i år?
              </item>
              <item>
                4. Vilka initiativ avser ministern att vidta för att engagera
                även Ryssland, Vitryssland och Ukraina i arbetet för att rädda
                Östersjön?
              </item>
              <item>
                5. Vilka åtgärder driver ministern i EU:s miljöråd gällande genomförandetid
                för åtgärdsplaner och mål gällande EU:s marina strategi?
              </item>
              <item>
                6. Vilka åtgärder avser ministern att vidta på nationell nivå
                samt inom Helcom för fosfatfria tvätt- och rengöringsmedel innan
                frågan beslutas på EU-nivå?
              </item>
            </list>
          </p>
        </div>
      </div>
    </body>
  </text>
</TEI>
