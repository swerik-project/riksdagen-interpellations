<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0090">
  <teiHeader>
    <fileDesc>
      <titleStmt>
        <title>Sexuella trakasserier inom Försvarsmakten</title>
        <author>Wahlén, Gunilla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuella trakasserier inom Försvarsmakten till Mikael Odenberg (m), försvarsminister om Sexuella trakasserier inom Försvarsmakten</title>
          <idno type="rdwebb">GU1090</idno>
          <ref type="dokument_url_text">http://data.riksdagen.se/dokument/GU1090/text</ref>
          <ref type="dokument_url_html">http://data.riksdagen.se/dokument/GU1090</ref>
          <ref type="dokumentstatus_url_xml">http://data.riksdagen.se/dokumentstatus/GU1090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <persName>Gunilla Wahlén</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6M7t6cKRJH6VS1wJRYTCEh" corresp="i-991obiMTz36s9V7z3YpuZk">
          <date when="2006-11-28"/>
        </correspAction>
        <correspAction type="received" xml:id="i-P4MyHagfmk9357KWFnCvEA" corresp="i-DnTstrvT1jenyw6pdMxfZi">
          <date when="2006-11-28"/>
        </correspAction>
        <correspAction type="answered" xml:id="i-Swzg9JweMWj7nhdLbcLH2a" corresp="i-DnTstrvT1jenyw6pdMxfZi">
          <date when="2006-12-04"/>
        </correspAction>
        <correspContext corresp="i-Swzg9JweMWj7nhdLbcLH2a">
          <ref type="record" target="prot-200607--032">Riksdagens protokoll 2006/07:32 Måndagen den 4 december</ref>
          <ref type="recordSection" target="unsetDivId">5 § Svar på interpellation 2006/07:90 om sexuella trakasserier inom Försvarsmakten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G1dv4qpVHZS8USCYYE1J49">
            Interpellation 2006/07:90 Sexuella trakasserier inom Försvarsmakten
            av Gunilla Wahlén (v) till försvarsminister Mikael Odenberg (m)
          </p>
        </div>
        <div type="ipqSubmissionInfo">
          <p xml:id="i-DsouGYap86uszm62UWtDWH">
            den 24 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SPqa6Cbas5S8qpz9MW11pL">
            Riksdagen och regeringen har varit klara i ställningstagande
            för jämlikhet och mot könskränkningar inom Försvarsmakten. Denna
            vecka uppmärksammades återigen förekomsten av sexuella trakasserier
            inom Försvarsmakten. Denna gång i samband med uttalanden från
            den avgående ordföranden för värnpliktsrådet, Ylva Forsberg.
          </p>
          <p xml:id="i-E2u4PtRPAWCbFBLz818wiR">
            Återigen försämras trovärdigheten för Försvarsmakten, dels som
            arbetsgivare, dels på det sätt som denna synnerligen viktiga fråga
            hanteras, detta trots att Försvarsmakten genomfört åtgärder för
            att stävja sexuella trakasserier. De vidtagna åtgärderna och förändringarna
            har uppenbarligen inte varit tillräckliga.
          </p>
          <p xml:id="i-59h1HgXw56UXrGYKM96beo">
            Den militära verksamheten inom Försvarsmakten är en miljö där
            extra uppmärksamhet borde iakttas vad avser sexuella trakasserier
            och andra kränkande företeelser. Detta av många skäl, till exempel
            organisationens hierarkiska maktstruktur, den fortfarande rådande
            manliga dominansen, en naturlig kontakt med våldsanvändning, inslag
            av stora psykiska och fysiska påfrestningar samt den ökande internationella
            verksamheten.
          </p>
          <p xml:id="i-XVmxLXjcPaTHjmniWpZXUq">
            Det är uppenbart att delar av Försvarsmakten fortfarande genomsyras
            av en könsmaktsstruktur liksom andra maktstrukturer och en människosyn
            som tillåter respektive hemlighåller företeelser av kränkande
            slag. Nu krävs att åtgärder vidtas för att på allvar komma åt
            de bakomliggande grundorsakerna.
          </p>
          <p xml:id="i-PDvB9AY55Ce51MMxb6626T">
            Då Försvarsmaktens verksamhet numera inriktas mot internationella
            uppdrag motiverar detta ytterligare skärpningar av synen på könskränkningar
            och andra kränkningar. Förutom att förband tjänstgörande i internationella
            miljöer kan utsättas för ökade psykiska och fysiska påfrestningar
            ställs höga krav på det moraliska handlandet. Den utbildning som
            genomförs i genusperspektiv och kring FN-resolution 1325 (angående
            kvinnors roll i krishantering) inför ett utlandsuppdrag är viktig
            och bör utvecklas ytterligare.
          </p>
          <p xml:id="i-LyRPWqEixv7af2SJAA6cQ3">
            De ovan beskrivna omständigheterna som präglar Försvarsmaktens
            verksamhet samt upprepade rapporter om sexuella trakasserier motiverar
            ytterligare skärpningar av de krav som i dag ställs på de tjänstgörande
            inom Försvarsmakten samt andra, strukturella, förändringar.
          </p>
          <p xml:id="i-Xe5oUnzyfao9hhk63ZatMu">
            I tidningen Bohusläningen den 21 november uttalar sig såväl Ylva
            Forsberg som Försvarsmaktens utbildningsinspektör Bengt Axelsson
            om att det är avgörande att få in flera kvinnor i Försvarsmakten.
            Axelsson nämner att det måste finnas 30@40 % kvinnor. Det är uppenbart
            att detta mål inte går att nå utan att radikalt förändra värnpliktssystemet.
            Den enda rimliga lösningen på detta är att göra värnplikten könsneutral.
          </p>
        </div>
        <div type="ipQuestion">
          <p xml:id="i-BSLVw2c9wjJLnn6Zq6knhk">
            Jag vill ställa följande frågor till försvarsminister Mikael
            Odenberg:
            <list rend="ordered">
              <item>
                1. Avser ministern att i sina kontakter med Försvarsmakten verka
                för att utbildning i genuskunskap och förebyggande åtgärder mot
                könskränkningar utökas inom Försvarsmakten?
              </item>
              <item>
                2. Avser ministern att i sina kontakter med Försvarsmakten verka
                för att jämställdhets- och likabehandlingsfrågorna får en prioriterad
                ställning och omfattning som behövs i syfte att stärka jämställdhetsarbetet?
              </item>
              <item>
                3. Avser ministern att verka för en könsneutral värnplikt så
                att andelen kvinnor uppgår till 30@40 %?
              </item>
            </list>
          </p>
        </div>
      </div>
    </body>
  </text>
</TEI>
