<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0325">
  <teiHeader>
    <fileDesc>
      <titleStmt>
        <title>Konstnärers ersättning vid utställningsuppdrag</title>
        <author>Ludvigsson, Anne (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konstnärers ersättning vid utställningsuppdrag till Lena Adelsohn Liljeroth (m), kulturminister om Konstnärers ersättning vid utställningsuppdrag</title>
          <idno type="rdwebb">GU10325</idno>
          <ref type="dokument_url_text">http://data.riksdagen.se/dokument/GU10325/text</ref>
          <ref type="dokument_url_html">http://data.riksdagen.se/dokument/GU10325</ref>
          <ref type="dokumentstatus_url_xml">http://data.riksdagen.se/dokumentstatus/GU10325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <persName>Anne Ludvigsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7vCcxVHhWB3WHcVgpK5STC" corresp="i-DDTGf6wkyXKiMd3kYJ4KQv">
          <date when="2007-02-16"/>
        </correspAction>
        <correspAction type="received" xml:id="i-DZwsdBUsFWLuucNP6cVLzV">
          <date when="2007-02-20"/>
        </correspAction>
        <correspAction type="received" xml:id="i-892TyBSZhN3od62G2Mu1e5" corresp="i-TGAeNgQV9rZoovTn5C8JAd">
          <date when="2007-02-20"/>
        </correspAction>
        <correspAction type="answered" xml:id="i-WiVYGGbVfcrHju4Fqni6v6">
          <date when="2007-03-26"/>
        </correspAction>
        <correspAction type="answered" xml:id="i-BVCEqPHNM6FJKeQmDYtqY8" corresp="i-TGAeNgQV9rZoovTn5C8JAd">
          <date when="2007-03-26"/>
        </correspAction>
        <correspContext corresp="i-BVCEqPHNM6FJKeQmDYtqY8">
          <ref type="record" target="prot-200607--081">Riksdagens protokoll 2006/07:81 Måndagen den 26 mars</ref>
          <ref type="recordSection" target="unsetDivId">14 § Svar på interpellation 2006/07:325 om konstnärers ersättning vid utställningsuppdrag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RVUPofK4wHDP6JeTJbZkYG">
            Interpellation 2006/07:325 Konstnärers ersättning vid utställningsuppdrag
            av Anne Ludvigsson (s) till kulturminister Lena Adelsohn Liljeroth
            (m)
          </p>
        </div>
        <div type="ipqSubmissionInfo">
          <p xml:id="i-7cuv5thjLAAivn3WCvcewN">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XJXSUVK4kx2CgExTqfbq76">
            Konstnärers ersättning vid medverkan i utställningar har på olika
            sätt uppmärksammats den senaste tiden. Alla som arbetar med en
            utställning, vilket inbegriper intendenter, tekniker, pedagoger
            och guider, får oftast rimligt betalt för sitt arbete. Däremot
            får konstnärer som regel inte någon skälig ersättning för att
            ställa ut sina verk, ibland ingen alls.
          </p>
          <p xml:id="i-TjrfkGctyzrDWcHM1FQGDt">
            I debatten kring konstnärers ersättning vid utställningsuppdrag
            har en rad märkliga argument framförts. Det har sagts att konstnärer
            ska vara glada för att priset på deras konst höjs om de ställt
            ut sina verk på prestigefyllda kulturinstitutioner och detta är
            en tillräcklig kompensation för deras utförda arbete. Vidare har
            bland annat Moderna museet försvarat sig med att de bjuder på
            en fin middag i samband med vernissagen, vilket ska gottgöra att
            vissa konstnärer ibland ställt ut utan att få en krona i ersättning.
            Detta är en orimlig situation.
          </p>
          <p xml:id="i-N6Vi2PjAvPmWpAPS6LzC5F">
            Konstnärer har som alla andra yrkesgrupper rätt till en rimlig
            ersättning för det arbete de utför. Redan i dag har kulturarbetare
            en särskilt tuff situation på arbetsmarknaden. Fasta heltidsjobb
            är ovanliga och lönenivån är generellt dålig. Det är vanligt att
            tvingas gå från det ena lågbetalda projektet till det andra och
            att däremellan ha perioder av arbetslöshet. Situationen kommer
            dessutom att ytterligare förvärras när regeringens försämringar
            av a-kassan får full effekt inom kort. Kulturarbetare, däribland
            konstnärerna, kommer att få en ännu mer otrygg situation i de
            perioder de står utan arbete.
          </p>
          <p xml:id="i-FALCwxwsqFqZeQvLmNVh6X">
            Det avtal som tidigare fanns mellan KRO, Konstnärernas Riksorganisation,
            och staten är uppsagt. Det finns säkert en mängd förklaringar
            till detta, men en som verkar rimlig är att det inte fullt ut
            fyllde sin funktion. Avtalet var svagt och lämnade i princip öppet
            för kulturinstitutioner att träffa en separat överenskommelse
            med konstnären vid sidan av avtalet, vilket ofta skedde muntligt.
          </p>
          <p xml:id="i-K3UfPPsS13n1VzJU2xcy8p">
            Det är viktigt att arbetet med att ta fram ett nytt avtal kommer
            i gång. Ett avtal om ersättning vid utställningar på de statliga
            kulturinstitutionerna måste rimligen innehålla bestämmelser som
            hindrar att konstnärer behandlas dåligt eller godtyckligt. Om
            det finns ett regelverk ska det omfatta alla och uppfylla sitt
            huvudsyfte, i det här fallet att ge ersättning när konstnärer
            lånar ut sina verk.
          </p>
          <p xml:id="i-VrC2Rcf9HXZzNnmeY64YFo">
            För att ett nytt avtal ska komma till stånd mellan KRO och staten
            måste regeringen ge klartecken till Kulturrådet, som är den myndighet
            som förhandlar åt staten. Kulturministern har både före och efter
            valet uttryckt vikten av att ge kulturskapare goda villkor och
            att det ska vara möjligt att leva av sitt konstnärliga arbete.
            Med denna inställning borde det vara av största vikt att se till
            att arbetet med att ta fram ett nytt avtal kommer i gång.
          </p>
          <p xml:id="i-Hm4aijNLfLF7XGzppJ1Wzi">
            Med anledning av ovanstående frågar jag ministern:
          </p>
          <p xml:id="i-CoV73T3FREs5u4BDTpxaK1">
            Vilka initiativ tänker ministern ta för att Sveriges konstnärer
            ska betalas skäligt för sin medverkan vid utställningar?
          </p>
          <p xml:id="i-PBuET9TPRyKdc3Yuynd812">
            Tänker ministern ge klartecken till Kulturrådet att börja ta
            fram ett nytt avtal för konstnärers rätt till ersättning vid utställningsuppdrag
            vid statliga kulturinstitutioner, och i så fall när kommer detta
            att ske?
          </p>
        </div>
      </div>
    </body>
  </text>
</TEI>
