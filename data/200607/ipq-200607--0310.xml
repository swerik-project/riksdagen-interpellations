<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0310">
  <teiHeader>
    <fileDesc>
      <titleStmt>
        <title>Uppdrag till SSI om icke joniserande strålning</title>
        <author>Lindholm, Jan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppdrag till SSI om icke joniserande strålning till Andreas Carlgren (c), miljöminister om Uppdrag till SSI om icke joniserande strålning</title>
          <idno type="rdwebb">GU10310</idno>
          <ref type="dokument_url_text">http://data.riksdagen.se/dokument/GU10310/text</ref>
          <ref type="dokument_url_html">http://data.riksdagen.se/dokument/GU10310</ref>
          <ref type="dokumentstatus_url_xml">http://data.riksdagen.se/dokumentstatus/GU10310</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ab94mQYFixRKLBU6GWSvCk" corresp="i-VRHymVx7EsX48sg7b5qmpS">
          <date when="2007-02-13"/>
        </correspAction>
        <correspAction type="received" xml:id="i-9bgQdLVz2WL4AFAvuis1hs" corresp="i-8KGHHqnCbosJuiWXSVH5vU">
          <date when="2007-02-13"/>
        </correspAction>
        <correspAction type="answered" xml:id="i-Po5ZvAotckE5kDkF5AP98W">
          <date when="2007-02-27"/>
        </correspAction>
        <correspAction type="answered" xml:id="i-U1UPUqapaHGizEx9ovmA66" corresp="i-8KGHHqnCbosJuiWXSVH5vU">
          <date when="2007-02-27"/>
        </correspAction>
        <correspContext corresp="i-U1UPUqapaHGizEx9ovmA66">
          <ref type="record" target="prot-200607--068">Riksdagens protokoll 2006/07:68 Tisdagen den 27 februari</ref>
          <ref type="recordSection" target="unsetDivId">5 § Svar på interpellation 2006/07:310 om uppdrag till SSI om icke-joniserande strålning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PY9eQFz2j1FsDE1mJ8Cpkj">
            Interpellation 2006/07:310 Uppdrag till SSI om icke joniserande
            strålning av Jan Lindholm (mp) till miljöminister Andreas Carlgren
            (c)
          </p>
        </div>
        <div type="ipqSubmissionInfo">
          <p xml:id="i-LXaP661eGABNd6s41rXwXL">
            den 13 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2ygrx9UYc7jcfaASvH9q2r">
            Jag har tidigare ställt en fråga till miljöministern angående
            den förändring som regeringen valt att göra när det gäller uppdraget
            till Statens strålskyddsinstitut (SSI) på området icke joniserande
            strålning. Svaret från Andreas Carlgren är så pass svårtolkat
            att det föranleder en uppföljning i form av denna interpellation.
          </p>
          <p xml:id="i-E6ueQFq4jiBs1KS4FDoiz3">
            I den borgerliga regeringens första regleringsbrev till SSI har
            man alltså medvetet valt att ta bort den första meningen under
            rubriken ”Skydd mot ickejoniserande strålning” som i tidigare
            regleringsbrev har haft lydelsen:
          </p>
          <p xml:id="i-9cnmp8cXNoyMjAQUn2yQea">
            ”Inga akuta skador skall uppstå och risken skall minska för sena
            hälsoeffekter hos allmänheten till följd av exponering för ickejoniserande
            strålning.”
          </p>
          <p xml:id="i-YXKtePNuYpUBHvvWxcMMF1">
            Enligt ministern är det inte en olyckshändelse att meningen strukits
            utan ett medvetet agerande från regeringens sida. Motivet som
            anges i svaret på min fråga i ärendet är att man strävat efter
            att målen i regleringsbreven ska vara ändamålsenliga. Det anses
            inte realistiskt att arbeta med det tidigare målet för icke joniserande
            strålning.
          </p>
          <p xml:id="i-81jcMaHyNdHDzL2kDhNCUM">
            Det är möjligt att den slutsatsen kan vara relevant vad avser
            spektrat för UV-strålning men knappast vad avser hela området
            icke joniserande strålning. Det regeringen valt att göra kan tolkas
            som att regeringen anser sig kompetent att förändra den vetenskapliga
            definitionen på begreppet icke joniserande strålning. Alternativt
            känner regeringen inte till att UV-strålning enbart är en del
            av området icke joniserande strålning.
          </p>
          <p xml:id="i-FNjA5c8RVDqEe9Js946oZe">
            Det faktum att stycket icke joniserande strålning i regeringens
            regleringsbrev inte längre innehåller någon målformulering riskerar
            att leda till att myndigheten får svårigheter att agera. Att enbart
            följa frågan, informera om risker samt göra tillsyn utan att ha
            ett mål med verksamheten är ovanligt. Hänvisningen till solvanor
            som ett argument för att målen skulle vara orealistiska gör att
            man frågar sig om regeringen är medveten om den av människan skapade
            icke joniserande strålningen. Att ett mål stryks innebär inte
            bara att man saknar ett mål, det innebär ett aktivt val att ta
            bort ett tidigare mål. Det är svårt att bortse från att ett bortval
            av ett mål måste tolkas.
          </p>
          <p xml:id="i-2j2FHUqfhK7cbRnnG8mCCV">
            Det svar jag fick av ministern, Dnr M2007/372/Mk, på min fråga
            om denna förändring innebär att regeringen accepterar att akuta
            skador uppstår och att riskerna för hälsoeffekter som följd av
            exponering för icke joniserande strålning inte behöver minska,
            var knappast klargörande. Vidare gör utformningen av regleringsbrevet
            forskarvärlden mycket oroad vilket föranleder följdfrågor.
          </p>
          <p xml:id="i-4VNcGyoizqLW4kjFAEA9kF">
            Mina frågor till ministern blir mot bakgrund av detta följande:
          </p>
          <p xml:id="i-966vN5PxowmoTzvZUf4Ndf">
            Har ministern för avsikt att omvärdera motivet till att stryka
            målet att inga akuta skador ska uppstå samt att riskerna ska minska
            för sena hälsoeffekter hos allmänheten till följd av exponering
            för icke joniserande strålning?
          </p>
          <p xml:id="i-FwdNG71Ub7J5k32iFp9PGs">
            Avser ministern att vidta några åtgärder för att tydliggöra vilken
            instans som ska ha ansvar för att följa riskerna med icke joniserande
            strålning utanför UV-området?
          </p>
          <p xml:id="i-8wvShyZzMgYbZfMcUAeygy">
            Har ministern för avsikt att agera för att kunskapen om riskerna
            med icke joniserande strålning utanför UV-området ska öka i vårt
            land?
          </p>
        </div>
      </div>
    </body>
  </text>
</TEI>
