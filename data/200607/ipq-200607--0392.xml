<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0392">
  <teiHeader>
    <fileDesc>
      <titleStmt>
        <title>Värdegrundsarbetet i skolan och motverkande av mobbning</title>
        <author>Johnsson, Eva (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdegrundsarbetet i skolan och motverkande av mobbning till Jan Björklund (fp), statsråd om Värdegrundsarbetet i skolan och motverkande av mobbning</title>
          <idno type="rdwebb">GU10392</idno>
          <ref type="dokument_url_text">http://data.riksdagen.se/dokument/GU10392/text</ref>
          <ref type="dokument_url_html">http://data.riksdagen.se/dokument/GU10392</ref>
          <ref type="dokumentstatus_url_xml">http://data.riksdagen.se/dokumentstatus/GU10392</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4ZdT3cRpUqSBcZCGKXaji</idno>
            <persName>Eva Johnsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DCKkGGZzpsYWVzykMYcf7C" corresp="i-W4ZdT3cRpUqSBcZCGKXaji">
          <date when="2007-03-07"/>
        </correspAction>
        <correspAction type="received" xml:id="i-2mQV1BXG78eZM4461a4Y8p" corresp="i-AvFShRZVEyBV61S19AKNGK">
          <date when="2007-03-12"/>
        </correspAction>
        <correspAction type="answered" xml:id="i-G1hHjjHDs9xeJRRU9tDNpd" corresp="i-AvFShRZVEyBV61S19AKNGK">
          <date when="2007-03-26"/>
        </correspAction>
        <correspContext corresp="i-G1hHjjHDs9xeJRRU9tDNpd">
          <ref type="record" target="prot-200607--081">Riksdagens protokoll 2006/07:81 Måndagen den 26 mars</ref>
          <ref type="recordSection" target="unsetDivId">21 § Svar på interpellation 2006/07:392 om värdegrundsarbetet i skolan och motverkande av mobbning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9qJMsGXnf9FdL219uAzD2e">
            Interpellation 2006/07:392 Värdegrundsarbetet i skolan och motverkande
            av mobbning av Eva Johnsson (kd) till statsrådet Jan Björklund
            (fp)
          </p>
        </div>
        <div type="ipqSubmissionInfo">
          <p xml:id="i-R4f79XsB6RXbxxuykMqXcV">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R4WB4kfLpyArFX5oPrpE9E">
            Regeringsförklaringen slår fast att alla har rätt till en trygg
            skolmiljö och att kränkningar aldrig kan accepteras. Arbetet med
            att säkra miljön för barn och ungdomar i skolan, så att de kan
            känna sig trygga, ska enligt regeringsformen ske genom att skolans
            fastslagna värdegrund utvecklas, stärks och utvärderas.
          </p>
          <p xml:id="i-YPMhNNqdHaNW3N8NQL9qsC">
            I februari 2006 utfärdades en lag (2006:67) vars ändamål är att
            främja barns och elevers lika rättigheter och motverka annan kränkande
            behandling.
          </p>
          <p xml:id="i-WvLvLS71vkExZcRHNedj5z">
            Lagens intention är att förmedla en nolltolerans mot kränkande
            behandling. För att stryka under denna intention finns det krav
            på att huvudmannen för verksamheten, rektorn eller någon med motsvarande
            ledningsfunktion, ska se till att det finns en likabehandlingsplan
            för varje enskild verksamhet.
          </p>
          <p xml:id="i-XTZniMgQCvD799a9YntrUd">
            Lagen säger: ”Planen skall syfta till att främja barns och elevers
            lika rättigheter oavsett kön, etnisk tillhörighet, religion eller
            annan trosuppfattning, sexuell läggning eller funktionshinder
            och att förebygga och förhindra trakasserier och annan kränkande
            behandling. I planen skall planerade åtgärder redovisas. Planen
            skall årligen följas upp och ses över.”
          </p>
          <p xml:id="i-N6VfvdkkT5FXyDxDsA3Sxq">
            Ställt mot denna bakgrund blir Brisrapporten 2007 en viktig signal.
            Rapporten visar på en tydlig ökning av kontakter med barn och
            ungdomar som via Barnens hjälptelefon och Brismejlen förmedlar
            behov av hjälp. Jämfört med föregående år steg dessa kontakter
            med 11 procent. Det fjärde största kontaktområdet är mobbning,
            med över 2 500 barnkontakter.
          </p>
          <p xml:id="i-wi3GT1dTBifGEjzTdE6K1">
            Barn- elevombudsmannen Lars Arrhenius skriver i rapporten att
            många elever upplever att skolan inte gör något trots att de själva
            påkallat uppmärksamhet till lärare och skolpersonal. Skolan försöker
            att komma runt problematiken med mobbning genom att göra det mobbade
            barnet till problemet enligt Arrhenius.
          </p>
          <p xml:id="i-QyHEDjdK6VodZGSDr45yEQ">
            Mobbning är en yttre konsekvens av ett större symtom; för att
            komma till rätta med detta samhällsproblem måste vi gå till botten
            med orsakerna till mobbning. Tillsammans måste hem, skola och
            omgivande samhälle ge barnen en moralisk kompass.
          </p>
          <p xml:id="i-16ywBDX61MyPmCpTtb6GsG">
            Kristdemokratin är värdeorienterad; med detta menas en politik
            som har människovärdet och de etiska grundvärdena i centrum. Människan
            är ett mål i sig. Ingen annan människa får äga henne eller på
            ett kränkande sätt använda henne som ett medel. Denna människosyn
            brukar beskrivas som att människan är en person, vilket innebär
            att varje människa är en unik och oersättlig individ och har samma
            absoluta och okränkbara värde oavsett kön, ålder, social position,
            etnisk och religiös tillhörighet eller sexuell identitet.
          </p>
          <p xml:id="i-ALbDGZrzfdboVAYEoZQq5t">
            Kristdemokratin i den praktiska politiken verkar för att ständigt
            lyfta fram människans unika värde. Det är därför viktigt att vi
            verkligen gör djupgående utvärderingar kring hur skolans fastslagna
            värdegrund utvecklas, stärks och efterlevs. Värdegrundsarbetet
            är viktigt för att barnen ska få en grundläggande förståelse för
            vikten av ömsesidig respekt för varandra.
          </p>
          <p xml:id="i-FtHpmmK1DTrQtfx5PwXMf8">
            Mot bakgrund av det ovan anförda vill jag fråga statsrådet:
          </p>
          <p xml:id="i-G5VbmTHBNvKs2qtVG8ddmz">
            Vad avser statsrådet att göra för att stärka värdegrundsarbetet
            som ett led i att motverka mobbning?
          </p>
        </div>
      </div>
    </body>
  </text>
</TEI>
