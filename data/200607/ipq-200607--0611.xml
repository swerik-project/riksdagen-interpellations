<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0611">
  <teiHeader>
    <fileDesc>
      <titleStmt>
        <title>Sjukvård till asylsökande och gömda</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukvård till asylsökande och gömda till Tobias Billström (m), statsråd om Sjukvård till asylsökande och gömda</title>
          <idno type="rdwebb">GU10611</idno>
          <ref type="dokument_url_text">http://data.riksdagen.se/dokument/GU10611/text</ref>
          <ref type="dokument_url_html">http://data.riksdagen.se/dokument/GU10611</ref>
          <ref type="dokumentstatus_url_xml">http://data.riksdagen.se/dokumentstatus/GU10611</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8YXNgHAFBxeAnstBL4H6Rq" corresp="i-mN8mVTBvBYjtHLNThWLo4">
          <date when="2007-05-29"/>
        </correspAction>
        <correspAction type="received" xml:id="i-Gu2vm1TatuUFWEKL48wcg3" corresp="i-KPGvtK4s6Zp3E6XH6vj18n">
          <date when="2007-05-29"/>
        </correspAction>
        <correspAction type="answered" xml:id="i-TzQ8NvRayvHUaMrSpKxisK">
          <date when="2007-06-21"/>
        </correspAction>
        <correspAction type="answered" xml:id="i-Re6g7Yccc9AAbL7b2iA9Lj" corresp="i-KPGvtK4s6Zp3E6XH6vj18n">
          <date when="2007-06-21"/>
        </correspAction>
        <correspContext corresp="i-Re6g7Yccc9AAbL7b2iA9Lj">
          <ref type="record" target="prot-200607--131">Riksdagens protokoll 2006/07:131 Torsdagen den 21 juni</ref>
          <ref type="recordSection" target="unsetDivId">20 § Svar på interpellation 2006/07:611 om sjukvård till asylsökande och gömda</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NDVeYPKdt53CRo2ZuPmZkU">
            Interpellation 2006/07:611 Sjukvård till asylsökande och gömda
            av Kalle Larsson (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-8H6MAPob8XYYCjWUYbQwcN">
            den 29 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XTWE2GFhYjpqCQs8GWSewQ">
            En undersökning från Sveriges Kommuner och Landsting visar att
            landstingen missköter hälsoundersökningar av asylsökande. Under
            2006 har endast ca 30 procent av samtliga nyanlända asylsökande
            genomgått en hälsoundersökning. Detta är mycket otillfredsställande.
            Landstingen har redovisat brister när det gäller informationen
            till asylsökande. Det finns problem dels att nå de asylsökande
            med kallelser, dels att få utrymme framför allt vid de små vårdcentralerna
            på de små orter där förläggningarna finns också för denna verksamhet.
          </p>
          <p xml:id="i-QBxacwFrnb39sDsQcA1RRQ">
            Det är mycket angeläget att asylsökandes rätt till hälsoundersökningar
            tillgodoses och att landstingen därmed skapar väl fungerande rutiner
            för att nå så många nyanlända asylsökande som möjligt. Socialstyrelsen
            skulle under 2006 lägga fram förslag till nya allmänna råd i fråga
            om hälsoundersökningar av asylsökande, men hittills har inga sådana
            allmänna råd presenterats. Det finns också ett stort behov av
            att diskutera hur dessa undersökningar bör följas upp, hur resultaten
            bör sammanställas och så vidare.
          </p>
          <p xml:id="i-WiSb5EUnQcoryZ8rCQf4Ka">
            Undersökningen från Sveriges Kommuner och Landsting visar också
            att den psykiatriska vården av asylsökande minskat med hela 40
            procent de senaste två åren. Den främsta förklaringsfaktorn är
            att den tillfälliga asyllagen gav många asylsökande med lång vistelsetid
            uppehållstillstånd. Också minskningen av antalet barn med så kallat
            uppgivenhetssyndrom har påverkat vårdbehovet för asylsökande som
            grupp inom den slutna psykiatrin.
          </p>
          <p xml:id="i-5WcVPL1kkkBRcHcZ7StDqL">
            Men behovet av insatser när det gäller vård för asylsökande och
            gömda är fortsatt alarmerande. FN:s särskilda rapportör för rätten
            till hälsa, professor Paul Hunt, lämnade i en rapport från den
            28 mars i år skarp kritik mot Sverige för att brista avseende
            de internationella konventionerna om mänskliga rättigheter eftersom
            asylsökande och gömda inte har samma tillgång till vård som andra.
          </p>
          <p xml:id="i-QBmz8JFjFKuTEhY1u1thPv">
            I Sverige har endast asylsökande barn rätt till full sjukvård.
            Sjukvård för asylsökande vuxna ges i dag endast för så kallat
            akuta tillstånd. Det innebär att en grupp som ofta har särskilt
            stora behov av exempelvis primärvård och psykiatri inte får dessa
            tillgodosedda. För att Sverige ska leva upp till sina internationella
            åtaganden måste asylsökande och så kallade gömda personer ges
            rätt till full sjukvård på samma villkor som alla andra i Sverige,
            det vill säga rätt till behandling även för icke akuta sjukdomstillstånd.
          </p>
          <p xml:id="i-53XwJv8H2ZAbDonDtFEVc2">
            Gömda flyktingars tillgång till vård i Sverige är alltså mycket
            begränsad. I vissa fall försätts därmed personer i livshotande
            tillstånd eftersom regelverket inte möjliggör tidigare behandling.
            Enligt läkare med stor erfarenhet av vård åt gömda flyktingar
            har många patienter fått permanenta skador eller men under tiden
            som gömda på grund av att de inte haft tillgång till vård.
          </p>
          <p xml:id="i-8ZQiRW8iZs8ngfXcsxyZbt">
            Sedan flera år tillbaka pågår ett beredningsarbete inom Regeringskansliet
            om att utforma en särskild lagstiftning om asylsökandes sjukvård.
            Något förslag har ännu inte kommit fram. Men Utrikesdepartementets
            promemoria Hälso‑, sjukvård samt tandvård för asylsökande m.fl.,
            som ligger till grund för beredningsarbetet utesluter gruppen
            gömda vuxna. Detta innebär att gömda även i framtiden enbart skulle
            erbjudas akutvård enligt 4 § hälso- och sjukvårdslagen.
          </p>
          <p xml:id="i-7M1pKhgDt6QdnTECCMiCER">
            Promemorians utgångspunkter medför en särbehandling av vissa
            patientgrupper och skulle befästa Sveriges ställning som ett av
            de mest restriktiva länderna i EU vad gäller tillgång till vård
            för gömda och papperslösa personer. Sverige är för övrigt ett
            av de få länder där man tar betalt för akutsjukvård.
          </p>
          <p xml:id="i-S8T5MsWN1AfW2Q1jSNDPnW">
            Det diskuterade förslaget skulle vidare även fortsättningsvis
            begränsa vården för asylsökande. Det är enligt promemorian omedelbar
            vård, ”vård som inte kan anstå”, mödrahälsovård, preventivmedelsrådgivning
            samt vård vid abort som kommer att vara i fråga. För att värna
            asylsökandes rätt till vård och för att understryka den medicinska
            etikens grundläggande principer är det viktigt att understryka
            att asylsökande ska omfattas av den allmänna hälso- och sjukvården
            och alltså inte av någon särlagstiftning.
          </p>
          <p xml:id="i-PddsmnWBzzxzpsgMqxcSdy">
            Ett annat mycket stort hinder för gömda att få tillgång till
            vård är deras egen rädsla att bli anmälda. På grund av att det
            är svårt att registrera gömda patienter och att hela betalningsansvaret
            ligger på patienten själv är första bemötandet i receptionen ofta
            en skräckfylld upplevelse för den vårdsökande.
          </p>
          <p xml:id="i-ND1jQHgSxMDEXbanJJkD3S">
            Eftersom det blivit känt att sjukvårdspersonal vid flera tillfällen,
            i strid med gällande sekretesslagstiftning, meddelat polisen eller
            Migrationsverket att man har en patient hos sig för vilken ett
            lagakraftägande avvisningsbeslut föreligger väntar många gömda
            in i det sista med att söka vård.
          </p>
          <p xml:id="i-RA9PRVi237EmbYQ3GgFih1">
            I andra fall lämnar de sjukhuset innan de blivit bedömda av en
            läkare. Mot denna bakgrund är det angeläget att sjukvårdspersonal
            ges tillräcklig kunskap om sekretesslagens innehåll i fråga om
            gömda personer som söker sjukvård.
          </p>
          <p xml:id="i-TuowA253M99QetHzQBN2Pm">
            Ytterligare en problematik som gör att gömda ofta undviker att
            vända sig till sjukvården handlar om kostnaderna. Eftersom staten
            inte kompenserar landstingen för vård till gömda tvingas gömda
            att betala vårdkostnaderna själva, även efter det att uppehållstillstånd
            beviljats. Det rör sig ofta om extrema belopp, och i flera fall
            har dessa ärenden gått vidare till kronofogdemyndigheten för indrivning.
            Hos flera landsting har man mer eller mindre uttryckligt antagit
            en policy om att efterskänka kostnaderna i sådana fall.
          </p>
          <p xml:id="i-7MwWySDVbPomSCpern7REu">
            Ingen människa borde kunna nekas vård i Sverige. Behandlingen
            av asylsökande och gömda i fråga om rätten till vård är en skam.
          </p>
        </div>
        <div type="ipQuestion">
          <p xml:id="i-KyqLHaKWiks9ccw6UztdV9">
            Jag vill därför ställa följande frågor till statsrådet Tobias
            Billström:
            <list rend="ordered">
              <item>
                1. Vilka åtgärder avser statsrådet att vidta för att asylsökandes
                rätt till hälsoundersökningar ska tillgodoses?
              </item>
              <item>
                2. Vilka åtgärder avser statsrådet att vidta för att människor
                inte ska nekas vård i Sverige?
              </item>
              <item>
                3. Vilka åtgärder avser statsrådet att vidta för att asylsökande
                lagstiftningsmässigt inte ska hamna i ett sidospår där rätten
                till sjukvård inte vilar på samma principer som gäller för alla
                andra?
              </item>
              <item>
                4. Vilka åtgärder avser statsrådet att vidta för att se över
                hur en utökad rätt till full sjukvård för asylsökande och gömda
                ska genomföras?
              </item>
              <item>
                5. Vilka åtgärder avser statsrådet att vidta för att sjukvårdspersonal
                ska förfoga över nödvändig kunskap om sekretesslagens innehåll
                i fråga om gömda personer som söker sjukvård?
              </item>
            </list>
          </p>
        </div>
      </div>
    </body>
  </text>
</TEI>
