<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0414">
  <teiHeader>
    <fileDesc>
      <titleStmt>
        <title>FRA:s avlyssning och Integritetsskyddskommitténs betänkande </title>
        <author>Jansson, Eva-Lena (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FRA:s avlyssning och Integritetsskyddskommitténs betänkande  till Beatrice Ask (m), justitieminister om FRA:s avlyssning och Integritetsskyddskommitténs betänkande </title>
          <idno type="rdwebb">GU10414</idno>
          <ref type="dokument_url_text">http://data.riksdagen.se/dokument/GU10414/text</ref>
          <ref type="dokument_url_html">http://data.riksdagen.se/dokument/GU10414</ref>
          <ref type="dokumentstatus_url_xml">http://data.riksdagen.se/dokumentstatus/GU10414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <persName>Eva-Lena Jansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Erzzz4tJXv7knfdC2CsBys" corresp="i-HA8qZKZU3je8nF69VtPrqk">
          <date when="2007-03-15"/>
        </correspAction>
        <correspAction type="received" xml:id="i-ASiJSq1iPLPPXTA5CAULQA">
          <date when="2007-03-15"/>
        </correspAction>
        <correspAction type="received" xml:id="i-8rUY5wSXH53FyqNCo6D1SP" corresp="i-PRHkYxGCaT2cbJpjjfnRtn">
          <date when="2007-03-15"/>
        </correspAction>
        <correspAction type="answered" xml:id="i-DiezdD2MuXmLyzY5L1j8cR">
          <date when="2007-03-26"/>
        </correspAction>
        <correspAction type="answered" xml:id="i-8FyPyhsP7SQUR626bzzbYD" corresp="i-DnTstrvT1jenyw6pdMxfZi">
          <date when="2007-03-26"/>
        </correspAction>
        <correspContext corresp="i-8FyPyhsP7SQUR626bzzbYD">
          <ref type="record" target="prot-200607--081">Riksdagens protokoll 2006/07:81 Måndagen den 26 mars</ref>
          <ref type="recordSection" target="unsetDivId">11 § Svar på interpellation 2006/07:414 om FRA:s avlyssning och Integritetsskyddskommitténs betänkande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4nMiK4PaAmWoChthmFBjfv">
            Interpellation 2006/07:414 FRA:s avlyssning och Integritetsskyddskommitténs
            betänkande av Eva-Lena Jansson (s) till justitieminister Beatrice
            Ask (m)
          </p>
        </div>
        <div type="ipqSubmissionInfo">
          <p xml:id="i-PwJYv88epSqQJzpimmWRgc">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Fd1oz6kd8sfZoL8pRhszs8">
            Jag har tidigare ställt en fråga till statsrådet Ask angående
            FRA och Integritetsskyddskommitténs betänkande. Det framstår som
            ganska självklart för de allra flesta att regeringen borde avvakta
            att lägga fram lagförslag som påverkar den personliga integriteten
            innan den särskilda kommitténs betänkande i frågan har redovisats.
          </p>
          <p xml:id="i-FB9tKWPtGYnaSwMdAFAkdP">
            Kommitténs uppdrag har tre delar. Den första delen består i att
            kartlägga och analysera sådan lagstiftning som rör den personliga
            integriteten. Uppdraget i denna del ska redovisas senast den 30
            mars 2007. I uppdraget ingår också att överväga om regeringsformens
            bestämmelse om skyddet för den personliga integriteten i 2 kap.
            3 § andra stycket bör ändras. I så fall ska kommittén föreslå
            en ny grundlagsreglering. Kommittén ska därutöver överväga om
            det, vid sidan av befintlig lagstiftning, behövs generellt tillämpliga
            bestämmelser till skydd för den personliga integriteten. Om kommittén
            anser att sådana bestämmelser behövs, ska förslag till en sådan
            reglering lämnas. Uppdraget ska i dessa delar redovisas senast
            den 20 december 2007.
          </p>
          <p xml:id="i-G9Y3uaifC3mjCdYQ868cgN">
            Den borgerliga regeringen anser att Integritetsskyddskommitténs
            betänkande inte behöver beaktas när det gäller förslaget om FRA:s
            avlyssning av all tele- och datakommunikation till och från Sverige.
          </p>
          <p xml:id="i-FBrAuiGXVss4dsiDMKZnKE">
            I en debattartikel i Svenska Dagbladet skriver försvarsminister
            Mikael Odenberg följande: ”I beredningen av lagförslaget har alla
            synpunkter beaktats. Resultatet har blivit en lag baserad på en
            grundlig förankringsprocess och noggranna överväganden. Individens
            integritet och rättssäkerhet har varit vägledande för arbetet.
            Ett flertal kontrollfunktioner till skydd för den enskildes integritet
            har lagts till. All verksamhet granskas löpande ur ett laglighets-
            och integritetsskyddsperspektiv och även efterhandskontroll ska
            genomföras. Med detta har regeringen – i likhet med Lagrådets
            formulering – nått en godtagbar balans mellan grundlagens och
            Europakonventionens krav på skydd mot intrång i privatlivet och
            det allmännas rätt och skyldighet att svara för att nationella
            säkerhetsintressen kan tillvaratas.”
          </p>
          <p xml:id="i-QhMweZgjvcE7ZdKsvi9a1M">
            Men om man läser Lagrådets remissvar inser man att regeringen
            faktiskt väljer att bortse från det faktum att Lagrådet anser
            att Integritetsskyddskommittén borde ha ingått i beredningsunderlaget.
          </p>
          <p xml:id="i-HoMN1mB37HmxVh6UBTsiVn">
            Utdrag från Lagrådets remiss:
          </p>
          <p xml:id="i-GB8uSY1RXKYnnHGLAwW74Q">
            När det gäller beredningsunderlaget kan till en början konstateras
            att den år 2004 tillsatta Integritetsskyddskommittén (Ju 2004:05)
            har till syfte att kartlägga och analysera sådan lagstiftning
            som berör den personliga integriteten. I uppdraget ingår otvetydigt
            att behandla den typ av integritetsfrågor som kan uppkomma vid
            signalspaning i samband med försvarsunderrättelseverksamhet. Kommittén
            skall slutredovisa sitt arbete senast den 20 december 2007. Lagrådet
            anser att det i och för sig funnits fog för att låta en granskning
            av kommittén ingå i beredningsunderlaget innan slutligt ställningstagande
            tas till om den nu föreslagna lagstiftningen bör komma till stånd,
            bl.a. för att den inte skall behöva ändras som en följd av kommitténs
            arbete. Någon remiss till kommittén har inte skett.
          </p>
          <p xml:id="i-S5aHoefKtDd49c847e2His">
            I regeringsformens 7 kap. 2 § Regeringsarbetet kan man läsa följande:
            ”Vid beredningen av regeringsärenden skall behövliga upplysningar
            och yttranden inhämtas från berörda myndigheter. I den omfattning
            som behövs skall tillfälle lämnas sammanslutningar och enskilda
            att yttra sig.”
          </p>
          <p xml:id="i-WKXs9UeUkRKBqeKaNSpsRb">
            Av de organisationer som tillåtits att lämna yttrande över förslaget
            till lagrådsremissen var Rikspolisstyrelsen, Säpo, Riksåklagaren,
            Kammarrätten i Stockholm, Registernämnden, JK och Ekobrottsmyndigheten
            negativa eller mycket negativa till förslaget. Även statsrådets
            eget departement, Justitiedepartement, har varit mycket kritiskt
            till förslaget.
          </p>
          <p xml:id="i-BCVr6x2pb2vX8JYS7bK8sC">
            Den borgerliga regeringen lägger nu fram ett lagförslag om avlyssning
            som kommer att påverka det svenska samhället på ett sätt som är
            svårt att i dagsläget se hela vidden av.
          </p>
          <p xml:id="i-DzTHRg2BFMHW9pbBF3onBt">
            Mina frågor till statsrådet Beatrice Ask är följande:
          </p>
          <p xml:id="i-Tq7vScfH4ZBrG1FtqERsM3">
            Anser statsrådet att det senaste lagförslaget om FRA:s avlyssning
            av all tele- och datakommunikation till och från Sverige har beretts
            på ett tillfredsställande och rättssäkert sätt utifrån de ingrepp
            på medborgarnas personliga integritet som lagförslaget innebär,
            och avser statsrådet att ta något initiativ med anledning av de
            synpunkter som Lagrådet och remissinstanserna lämnat?
          </p>
        </div>
      </div>
    </body>
  </text>
</TEI>
