<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0004">
  <teiHeader>
    <fileDesc>
      <titleStmt>
        <title>Folkomröstning om EU:s konstitution</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkomröstning om EU:s konstitution till Cecilia Malmström (fp), statsråd om Folkomröstning om EU:s konstitution</title>
          <idno type="rdwebb">GU104</idno>
          <ref type="dokument_url_text">http://data.riksdagen.se/dokument/GU104/text</ref>
          <ref type="dokument_url_html">http://data.riksdagen.se/dokument/GU104</ref>
          <ref type="dokumentstatus_url_xml">http://data.riksdagen.se/dokumentstatus/GU104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-8GdisrKiGzJAj9xDdUP929</idno>
            <persName>Cecilia Malmström</persName>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9abcR5G1tFWBxuguShzswM" corresp="i-CNBy5dFgNNyEozHVpAj93c">
          <date when="2006-10-10"/>
        </correspAction>
        <correspAction type="received" xml:id="i-V7Yp8v2oCbg2HLSC82Tg1u" corresp="i-8GdisrKiGzJAj9xDdUP929">
          <date when="2006-10-11"/>
        </correspAction>
        <correspAction type="answered" xml:id="i-VpwP9Srtkr1fGjTgrRrw8J" corresp="i-8GdisrKiGzJAj9xDdUP929">
          <date when="2006-10-24"/>
        </correspAction>
        <correspContext corresp="i-VpwP9Srtkr1fGjTgrRrw8J">
          <ref type="record" target="prot-200607--014">Riksdagens protokoll 2006/07:14 Tisdagen den 24 oktober</ref>
          <ref type="recordSection" target="unsetDivId">25 § Svar på interpellation 2006/07:4 om folkomröstning om EU:s konstitution</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QoXQD3F5SCp3V7EXkAp7ic">
            Interpellation 2006/07:4 Folkomröstning om EU:s konstitution
            av Jacob Johnson (v) till statsrådet Cecilia Malmström (fp)
          </p>
        </div>
        <div type="ipqSubmissionInfo">
          <p xml:id="i-9JopeSUkGfhbmHzSgSjxNz">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-34ezCidJXjXG3HV227Fuc3">
            I sin regeringsförklaring den 6 oktober 2006 uttalar statsminister
            Fredrik Reinfeldt bland annat när det gäller Sveriges förhållande
            till omvärlden och då särskilt EU:
          </p>
          <p xml:id="i-8N22b1qNDEd8dJippv34jB">
            ”Sverige ska föra en mer aktiv utrikespolitik.”
          </p>
          <p xml:id="i-Bk6YgeX8FayhVTVBXaa1Ra">
            ”Sverige ska vara en aktiv och pådrivande kraft i Europeiska
            unionen.”
          </p>
          <p xml:id="i-SHQ5VbBkSKPtSj588B8o1P">
            ”Sverige skall tydligt och klart tillhöra kärnan i det europeiska
            samarbetet.”
          </p>
          <p xml:id="i-M42AiQzNpiwFR2Qgyy8aWk">
            ”Sverige bör verka för att den transatlantiska länken stärks.”
          </p>
          <p xml:id="i-H2dTHWqaVsG19LZ2YfjZQ8">
            På våren 2005 utlöstes en kris i EU då de franska och nederländska
            väljarna röstade nej i folkomröstningarna om EU:s nya konstitution.
            Klyftan mellan väljarnas syn på EU och medlemsstaternas toppolitikers
            syn på EU kom som en kalldusch. Arbetet med att få fördraget godkänt
            i de resterande medlemsländerna avblåstes och en ”reflektionsperiod”
            utlystes. Ett år senare beslutade EU:s stats- och regeringschefer
            att ge den tyska regeringen i uppdrag att under sitt EU-ordförandeskap,
            första halvåret 2007, föreslå hur arbetet med ett nytt fördrag
            ska fortsätta.
          </p>
          <p xml:id="i-SEz4uyxF2x2R89UM33zP5v">
            I mars 2007 är det tänkt att EU:s stats- och regeringschefer
            ska göra en gemensam deklaration om de övergripande målen med
            ett nytt fördrag och vid toppmötet i juni ska man enas om en färdplan
            i frågan. Det innebär, enligt denna tidsplan, att den nya svenska
            regeringen under mandatperioden kommer att delta i såväl förhandlingar
            som beslut om ett nytt fördrag för EU.
          </p>
          <p xml:id="i-3vNhWDG3cxMFd4HHaiRxAj">
            Oberoende av om man är positiv eller kritisk till EU kan det
            knappast förnekas att medlemskapet i EU har påverkat den demokratiska
            beslutandeprocessen i Sverige. Lagrådets remiss kom fram till
            att det konstitutionella fördraget överlåter ytterligare beslutanderätt
            till EU. Därför bör förslaget till ny konstitution eller nytt
            fördrag behandlas som en grundlagsändringsfråga, när en så tung
            instans som Lagrådet kommer fram till att makt flyttas från Sveriges
            riksdag.
          </p>
          <p xml:id="i-UeQRGJ7L9sx4phdyVhnXr7">
            Oavsett vad som sker med förslaget till ett nytt fördrag är det
            ur ett demokratiskt perspektiv helt avgörande att svenska folket
            får säga sitt i en folkomröstning, innan ytterligare makt flyttas
            från dem till EU:s beslutandenivå.
          </p>
          <p xml:id="i-5M9m99MZQbMcdorHfi877u">
            De inledningsvisa citaten från statsminister Fredrik Reinfeldts
            regeringsförklaring kan enligt min uppfattning tolkas som ett
            ställningstagande från den nya regeringen att den stöder det vilande
            förslaget till ny EU-konstitution vad gäller till exempel militarisering
            av EU och ytterligare närmande till Nato och USA.
          </p>
          <p xml:id="i-76yU1eUDfNiQUBVofAYWMD">
            Regeringsförklaringen innehåller visserligen konstaterandet att
            Sverige är alliansfritt. Men i ambitionen att tillhöra kärnan
            i det europiska samarbetet, kopplat till EU-konstitutionens krav
            på ömsesidiga försvarsgarantier och militär upprustning, skulle
            reellt ett svenskt godkännande av förslaget till konstitution
            eller fördrag innebära slutet på den svenska alliansfriheten.
            Det är i så fall slutet på en snart tvåhundraårig svensk linje
            i utrikespolitiken. Av demokratiska skäl bör detta underställas
            det svenska folket i en folkomröstning.
          </p>
        </div>
        <div type="ipQuestion">
          <p xml:id="i-PkU44CT1mSnjbmPo3aCmL1">
            Jag vill fråga statsrådet Cecilia Malmström:
            <list rend="ordered">
              <item>
                1. Är statsrådet beredd att ta initiativ till att svenska folket
                ska få säga sitt i en folkomröstning om EU:s konstitution, en
                så betydelsefull fråga som påverkar Sveriges demokratiska system?
              </item>
              <item>
                2. Hur tolkar statsrådet innebörden av att ”Sverige skall tydligt
                och klart tillhöra kärnan i det europeiska samarbetet”?
              </item>
            </list>
          </p>
        </div>
      </div>
    </body>
  </text>
</TEI>
