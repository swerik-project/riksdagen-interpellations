<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0280">
  <teiHeader>
    <fileDesc>
      <titleStmt>
        <title>Uppsala och Försvarsmaktens förstahandsval för flygskolan</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppsala och Försvarsmaktens förstahandsval för flygskolan till Mikael Odenberg (m), försvarsminister om Uppsala och Försvarsmaktens förstahandsval för flygskolan</title>
          <idno type="rdwebb">GU10280</idno>
          <ref type="dokument_url_text">http://data.riksdagen.se/dokument/GU10280/text</ref>
          <ref type="dokument_url_html">http://data.riksdagen.se/dokument/GU10280</ref>
          <ref type="dokumentstatus_url_xml">http://data.riksdagen.se/dokumentstatus/GU10280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <persName>Mikael Odenberg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9nfREVFmfN54kvnfV7Eeym" corresp="i-Ybw8JnrmHGCsqpipBke8a7">
          <date when="2007-02-01"/>
        </correspAction>
        <correspAction type="received" xml:id="i-K8esTEKnGaqByXTecDjrur" corresp="i-DnTstrvT1jenyw6pdMxfZi">
          <date when="2007-02-01"/>
        </correspAction>
        <correspAction type="answered" xml:id="i-JDb1kRK3BbNbeWnNzhngDs" corresp="i-DnTstrvT1jenyw6pdMxfZi">
          <date when="2007-02-13"/>
        </correspAction>
        <correspContext corresp="i-JDb1kRK3BbNbeWnNzhngDs">
          <ref type="record" target="prot-200607--059">Riksdagens protokoll 2006/07:59 Tisdagen den 13 februari</ref>
          <ref type="recordSection" target="unsetDivId">17 § Svar på interpellation 2006/07:280 om Uppsala och Försvarsmaktens förstahandsval för flygskolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GJNuPcSn2BpiPsBmGoFD1A">
            Interpellation 2006/07:280 Uppsala och Försvarsmaktens förstahandsval
            för flygskolan av Mikael Oscarsson (kd) till försvarsminister
            Mikael Odenberg (m)
          </p>
        </div>
        <div type="ipqSubmissionInfo">
          <p xml:id="i-7MRGZw7vuFYs3Kxv9kKdA4">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lmkyc5vDKgxmK4N3HBgySG">
            I den process som syftar till att Försvarsmakten ska spara 250
            miljoner per år har regering och riksdag överlåtit åt myndigheten
            att besluta var högkvarterets operativa enhet (OpE) ska vara lokaliserad.
            Detta har lett till att 200 arbetstillfällen kommer att flyttas
            tillbaka från Uppsala till Stockholm där övriga enheter inom högkvarteret
            redan ligger.
          </p>
          <p xml:id="i-Hiu1p3poMJ74gC8qPunPXv">
            Försvarsmaktens hela flygutbildning styrs i dag från Luftstridsskolan
            i Uppsala. Här finns flygvapnets hela flygbefälsskola samt strids-
            och luftrumsskolan med ca 300 anställda i Uppsala och dess direkta
            närhet. Men på samma sätt som OpE tidigare har varit skilt från
            högkvarteret i övrigt har regering och riksdag i ett olyckligt
            beslut sagt att Försvarsmaktens flygskola, med ca 50 anställda
            och som ingår som en enhet i Luftstridsskolan i Uppsala, ska etableras
            26 mil bort i Linköping.
          </p>
          <p xml:id="i-GGcENyPjQqNEeeNmgyc2aA">
            Denna etablering på Malmen i Linköping kräver en rad investeringar
            till en kostnad av drygt 250 miljoner kronor, bland annat i nya
            lokaler. Till detta belopp kommer anläggningskostnaderna för bullerdämpande
            åtgärder. När dåvarande försvarsminister Leni Björklund fick en
            fråga av undertecknad 2004 vad kostnaden för lokaliseringen av
            flygskolan till Linköping skulle bli blev svaret högst 174 miljoner
            kronor. Försvarsdepartement ändrade sedan kostnaden till 250 miljoner.
            I dag står det klart att prislappen blir ännu högre.
          </p>
          <p xml:id="i-Mmskw3UDN6nq7qv1XeWzhW">
            Samtidigt kan vi konstatera att allt som krävs för flygskolan
            redan finns i Uppsala. Uppsala har haft flygskolor i över 50 år.
            I Uppsala finns en fungerande flygplats, en hangar som står tom
            – som flygvapnet dessutom betalar full hyra för – samt bostäder
            och utbildningslokaler. Tidigare har kostnaderna för att förlägga
            flygskolan i Uppsala beräknats till ca 20 miljoner för investeringar
            och 20 miljoner för underhållsåtgärder. Men i och med att OpE
            nu flyttar till Stockholm kommer lokaler som renoverades för 70
            miljoner, inför enhetens flytt från Stockholm till Uppsala i september
            2004, dessutom att ställas tomma. Hur man än räknar borde Försvarsmakten
            kunna spara minst 150 miljoner av skattebetalarnas pengar bara
            genom att flygskolan förläggs till Uppsala!
          </p>
          <p xml:id="i-XxakVRWjq7WmTHEsq8Gx3u">
            Ett av huvudargumenten till att förlägga flygskolan till Malmen
            var att man därigenom skulle samla all flygutbildning till Linköping,
            eftersom helikopterutbildningen då var stationerad där. I dag
            har emellertid detta argument fallit, eftersom Försvarsmakten
            i dag köper in helikopterutbildningen utomlands.
          </p>
          <p xml:id="i-WkdtXV5ehkXDYL1r2zSMKj">
            Det finns ytterligare skäl som talar för att flygskolan ska förläggas
            i Uppsala. Ett av dem är att flygvolymen blir enormt stor i Linköping,
            som redan i dag har den överlägset största militära flygplatsen.
            Endast några civila flygplatser har större flygrörelser. Varför
            trängas i Linköping när det finns gott om plats i Uppsala? Att
            OpE:s nyrenoverade lokaler blir tomma är ytterligare ett.
          </p>
          <p xml:id="i-XDX9Uih9Csbns4X7AigqPp">
            Det är inte heller bara omplaceringen av OpE som innebär att
            ett tidigare riksdagsbeslut har rivits upp motiverat av besparingsskäl.
            År 2000 skulle ”Specialflyg” flyttas från Malmen till Uppsala.
            Men när det visade sig att prislappen blev 200 miljoner kronor,
            betydligt dyrare än vad man förutsett, ändrades riksdagsbeslutet
            med hänvisning till bland annat kostnadsaspekten.
          </p>
          <p xml:id="i-4q3ebAd5wZR1gKMorjZGkb">
            Processen kring investeringarna för flygskolan i Linköping har
            gått extremt långsamt. Egentligen skulle alla investeringar vara
            klara för länge sedan. Men på grund av att processen kring miljöprövningen
            – som ännu ej är avgjord – har allt tagit mycket längre tid än
            tänkt. Visserligen håller man på att bygga en ny platta, men fortfarande
            har man inte börjat bygga lokaler, bland annat beroende på att
            offerterna varit så höga.
          </p>
          <p xml:id="i-EQLS2wmozkhcL39gStzyTh">
            Som jag ser det finns det all anledning att låta sunt förnuft
            råda och inte slösa med skattebetalarnas pengar. Och viktigast
            av allt: denna naturliga samlokalisering med Flygvapnets övriga
            flygutbildningar skulle också innebära en bättre flygskola eftersom
            det här finns mer utrymme både i luften och på marken! Med andra
            ord finns här betydligt bättre utvecklingsmöjligheter.
          </p>
          <p xml:id="i-DPdRnCiGB7Rwew7xxsFyWq">
            Mot denna bakgrund vill jag fråga försvarsminister Mikael Odenberg:
          </p>
          <p xml:id="i-5Z31fqwwcdP4CCPKWRER51">
            Ämnar försvarsministern verka för att Försvarsmakten ska få utökad
            beslutsrätt vad gäller olika enheters lokalisering utifrån de
            principer som gällde vid det senaste beslutet om operativa enhetens
            lokalisering?
          </p>
          <p xml:id="i-XgXa2Dqnf9Gpv1D5Qtpg5a">
            Ämnar försvarsminister verka för att låta Försvarsmakten snabbt
            göra en ny kostnadskalkyl beträffande de verkliga kostnaderna
            för att fortsätta arbetet med att förlägga flygskolan i Linköping
            jämfört med att samlokalisera flygskolan med Försvarsmaktens övriga
            flygutbildningar i Uppsala?
          </p>
        </div>
      </div>
    </body>
  </text>
</TEI>
