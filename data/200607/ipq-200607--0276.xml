<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0276">
  <teiHeader>
    <fileDesc>
      <titleStmt>
        <title>Beskattning av dispositionsrätt till stugor, båtar med mera</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattning av dispositionsrätt till stugor, båtar med mera till Anders Borg (m), finansminister om Beskattning av dispositionsrätt till stugor, båtar med mera</title>
          <idno type="rdwebb">GU10276</idno>
          <ref type="dokument_url_text">http://data.riksdagen.se/dokument/GU10276/text</ref>
          <ref type="dokument_url_html">http://data.riksdagen.se/dokument/GU10276</ref>
          <ref type="dokumentstatus_url_xml">http://data.riksdagen.se/dokumentstatus/GU10276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MGHpWNaua5AjhYmxr75kJC" corresp="i-Ry3pP9VZKrW87Vcxq73jQG">
          <date when="2007-01-31"/>
        </correspAction>
        <correspAction type="received" xml:id="i-UyL7wrun7wAQ5AZA9YbgZ5" corresp="i-EemRytGskeDvwKV2im64qt">
          <date when="2007-02-01"/>
        </correspAction>
        <correspAction type="answered" xml:id="i-CjAVRGR3RKW9WV88Ceb2KS">
          <date when="2007-02-16"/>
        </correspAction>
        <correspAction type="answered" xml:id="i-3XE8tbDd5iMcQcPAU6d977" corresp="i-EemRytGskeDvwKV2im64qt">
          <date when="2007-02-16"/>
        </correspAction>
        <correspContext corresp="i-3XE8tbDd5iMcQcPAU6d977">
          <ref type="record" target="prot-200607--062">Riksdagens protokoll 2006/07:62 Fredagen den 16 februari</ref>
          <ref type="recordSection" target="unsetDivId">10 § Svar på interpellation 2006/07:276 om beskattning av dispositionsrätt till stugor, båtar med mera</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HyphX5Z11DP14x9Mbardzg">
            Interpellation 2006/07:276 Beskattning av dispositionsrätt till
            stugor, båtar med mera av Carl B Hamilton (fp) till finansminister
            Anders Borg (m)
          </p>
        </div>
        <div type="ipqSubmissionInfo">
          <p xml:id="i-6GMgU1gpiu3B8UEuDVYB5R">
            den 31 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NdSNxR5DxuiQ1TpQXzBK8d">
            Frågan gäller fall när Skatteverket påför personer och företag
            som yrkesmässigt hyr ut stugor och båtar ett skattemässigt förmånsvärde
            även för perioder när stugor och båtar – mot företagarens vilja
            – inte varit uthyrda utan tvärtom medför förlust i rörelsen i
            form av uteblivna hyresintäkter. Företagare kan alltså trots förlust
            bli förmånsbeskattade för veckor som båten eller stugan ofrivilligt
            inte varit uthyrd.
          </p>
          <p xml:id="i-PQMkpU5M5gfcthwRybCrzq">
            Detta är något som inte minst drabbar glesbygd – inklusive skärgårdar
            – där många småföretag kompletterar sin övriga verksamhet med
            stuguthyrning, fastighetsunderhåll, båtuthyrning och båtcharter.
          </p>
          <p xml:id="i-YMNB22JJJQfCM1zd8r7bxC">
            Företagare i skärgården har ofta som komplement i sin verksamhet
            uthyrning av stugor eller båtar. Ett problem är att redan dispositionsrätten
            till vissa kapitaltillgångar som just stugor och båtar leder till
            förmånsbeskattning. Det innebär att företagaren blir beskattad
            för möjligheten att nyttja tillgången och inte det faktiska nyttjandet.
          </p>
          <p xml:id="i-7P4WG77Njdeujb7238MmF8">
            Om en anställd får använda sin arbetsgivares sommarstuga gratis
            en vecka får den anställde skatterättsligt ett tillägg till sin
            lön motsvarande en veckas hyra för sommarstugan, och arbetsgivaren
            betalar arbetsgivaravgifter på beloppet.
          </p>
          <p xml:id="i-8j43FAdW9WGyScdrYb3SUT">
            Men för företagaren är redan dispositionsmöjligheten tillräcklig
            för att en fiktiv hyresintäkt ska tas upp som inkomst. (Så länge
            en stuga är uthyrd anses företagaren, naturligtvis, inte ha dispositionsrätt.)
            Problem uppstår de delar av säsonger som stugan eller båten inte
            är fullt uthyrd. Då kan det bli många veckor som företaget tvingas
            betala arbetsgivaravgift och företagsledaren inkomstskatt.
          </p>
          <p xml:id="i-MtGgGTNg1a8DsE5TwwXeQn">
            Även de som bedriver enskild näringsverksamhet, och till exempel
            för uthyrning har inköpt en segelbåt som del av verksamheten eller
            skaffat en fastighet avsedd för uthyrning till kursverksamhet,
            drabbas av förmånsbeskattning de veckor båten och fastigheten
            inte är uthyrd.
          </p>
          <p xml:id="i-M826Z2HboMGdj3kVDV5sAk">
            Beskattning av dispositionsrätten blir särskilt kännbar i de
            fall som säsongen är lång och föremålet inte varit fullt uthyrt,
            men där hyran är hög när det faktiskt hyrs ut, till exempel en
            fjällstuga som enbart är uthyrd över nyår, sportlovsveckorna och
            påskveckan.
          </p>
          <p xml:id="i-1Q3ksFB17wXLWwzCZBjqa">
            Reglerna om värdering av förmåner som består i annat än pengar
            (se 61 kap. inkomstskattelagen) bör sålunda ändras när det gäller
            kapitaltillgångar så att det faktiska utnyttjandet ligger till
            grund för förmånsbeskattningen.
          </p>
          <p xml:id="i-6bmMqpre7oLoNeG9w4ocLW">
            Dispositionsrätten som grund för värdering av förmånen har fastslagits
            av Regeringsrätten (RÅ 2002 ref. 53). Det behövs ett riksdagsbeslut
            för att ändra rättsläget eller att Regeringsrätten beslutar att
            det behövs en ändring, avgör ett fall i plenum och på så sätt
            ändrar rättsläget.
          </p>
          <p xml:id="i-Q9cQ6xgGSbyj8vRz3RFXtL">
            Jag föreslår att regeringen lägger fram förslag till riksdagen
            om en paragraf i 61 kap. 2 § med innebörden att endast faktiskt
            nyttjande av en förmån ska ligga till grund för värdering av förmånen,
            om inte annat föreskrivits. Bisatsen behövs för att bilförmån
            och bostadsförmån tas ut med schablonbelopp enligt särskild reglering
            och att det blir för administrativt krångligt att ta ut förmånsvärde
            efter faktiskt nyttjande.
          </p>
          <p xml:id="i-2Tgi3cdkq61teprKtEYF3N">
            Jag är väl medveten om att denna skatteregel en gång i tiden
            infördes med bland annat Folkpartiets medverkan. Det bör dock
            inte utgöra något hinder för att den ska kunna ändras i ljuset
            av gjorda erfarenheter under tiden därefter.
          </p>
          <p xml:id="i-NtTHVaDxaVStifinvWYGWK">
            Som i andra sammanhang får den fiskala niten i regelverket drivas
            i proportion till syftet med beskattning. Risken att företagare
            i fall som detta bekostar privata utgifter med obeskattade medel
            får vägas mot risken att legitim och önskvärd företagsamhet skadas,
            att investeringar inte kommer till stånd och att verksamhet avvecklas
            för gott – inte minst småföretagarverksamhet i glesbygd och skärgård.
          </p>
          <p xml:id="i-Qb5nfW9u5uto9ijyS9f4rb">
            Mina frågor är:
          </p>
          <p xml:id="i-DGqS9Nf9NUic9fNAFQuZu6">
            Vilka åtgärder avser finansministern att vidta för att en princip
            om faktiskt utnyttjande blir normal att tillämpa i skatterätten
            i stället för dagens grundprincip om teoretisk dispositionsrätt?
          </p>
          <p xml:id="i-6J8SmytmjiAZGAb6BViYNT">
            När avser finansministern att lägga fram förslag om ny lagtext
            av typen: ”Endast faktiskt nyttjande av en förmån ska ligga till
            grund för värdering av förmånen, om inte annat föreskrivits”?
          </p>
          <p xml:id="i-QifQDmqQww1Ku8hZNypdAK">
            Vilka andra åtgärder avser finansministern att vidta i denna
            skattefråga?
          </p>
        </div>
      </div>
    </body>
  </text>
</TEI>
