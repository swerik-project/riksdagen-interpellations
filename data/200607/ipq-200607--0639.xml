<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0639">
  <teiHeader>
    <fileDesc>
      <titleStmt>
        <title>Mindre vägprojekt</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mindre vägprojekt till Åsa Torstensson (c), statsråd om Mindre vägprojekt</title>
          <idno type="rdwebb">GU10639</idno>
          <ref type="dokument_url_text">http://data.riksdagen.se/dokument/GU10639/text</ref>
          <ref type="dokument_url_html">http://data.riksdagen.se/dokument/GU10639</ref>
          <ref type="dokumentstatus_url_xml">http://data.riksdagen.se/dokumentstatus/GU10639</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Md2LcjiNXxZZT4PaoH6ip7" corresp="i-XcAqMe3ntVBboWUxqACfz">
          <date when="2007-05-31"/>
        </correspAction>
        <correspAction type="received" xml:id="i-CQo3hjK6Bao5PDHREPiArQ">
          <date when="2007-05-31"/>
        </correspAction>
        <correspAction type="received" xml:id="i-LK4VAEQ9PU5BbmMtdqJCSx" corresp="i-J74sVAjCTSxzD8rbnxRRA">
          <date when="2007-05-31"/>
        </correspAction>
        <correspAction type="answered" xml:id="i-LkD9uaPywiqv8HcVMXahV7">
          <date when="2007-06-18"/>
        </correspAction>
        <correspAction type="answered" xml:id="i-QjNsgVhq4NuReKWxnb4JHK" corresp="i-J74sVAjCTSxzD8rbnxRRA">
          <date when="2007-06-18"/>
        </correspAction>
        <correspContext corresp="i-QjNsgVhq4NuReKWxnb4JHK">
          <ref type="record" target="prot-200607--128">Riksdagens protokoll 2006/07:128 Måndagen den 18 juni</ref>
          <ref type="recordSection" target="unsetDivId">17 § Svar på interpellation 2006/07:639 om mindre vägprojekt</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lzqmxm5PSQtvmWK7FRgLDr">
            Interpellation 2006/07:639 Mindre vägprojekt av Gunnar Andrén
            (fp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-RfTUL2Pr5ScgMp1a5jbUM8">
            den 31 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-98ATLgd4B2PnbAyRNACbW3">
            De under mycket lång tid, flera årtionden, eftersatta investeringarna
            i infrastrukturen – vägar, hamnar, flygplatser, järnvägar – kan
            givetvis inte åtgärdas omgående.
          </p>
          <p xml:id="i-EdZG1HYXTqFaLsDteYhvpq">
            Jag vill emellertid mot bakgrund av två konkreta exempel aktualisera
            frågan vad enskilda kommuner ska och kan göra för att åtgärda
            projekt som skulle underlätta för kommunernas invånare och företag.
          </p>
          <p xml:id="i-T8xPoEHDeZi1xfXyubHNhF">
            De två exempel jag vill aktualisera har helt olika karaktär men
            kan samtidigt ses som pilotprojekt.
          </p>
          <p xml:id="i-577bYZZ5HtPZxzKgpndSpQ">
            Som jag ser det ligger det i dag i farans riktning att många,
            många angelägna projekt, viktiga för många kommuner, inte på lång
            tid kan komma till utförande därför att ett fåtal mycket stora
            infrastrukturprojekt kostar så mycket att det inte blir något
            kvar till mindre kommuner.
          </p>
          <p xml:id="i-LywfRWcsMk3doCeo4sm2Tu">
            Mina två exempel kommer från norra Stockholms län, Sveriges –
            tillsammans med Värmdö kommun – befolkningsmässigt snabbast växande
            område vilket nedanstående koncentrerade framställning visar:
          </p>
          <p xml:id="i-KpHqxCDFsSPDQQUHSsZR6y">
            Ser vi till den demografiska utvecklingen från 1970 fram till
            2015 är befolkningsökningen kraftig i Roslagsregionen från Stocksundsbron
            i söder till Singö i norr (korrigerat för kommungränsändringar
            Vaxholm–Österåker). 1970 var invånarantalet i regionen 138 074
            (SCB). År 2015 beräknas den till 251 500 eller till och med 26
            500 enligt Stockholms läns regionplanekontors två alternativa
            prognoser från 2001.
          </p>
          <p xml:id="i-C8nA56f9xE2MCo2Cu5M8tY">
            De sex kommunerna i nordöstra delen av Stockholms län (Täby,
            Norrtälje, Österåker, Danderyd, Vallentuna och Vaxholm) hade 11,5
            procent av länets invånare 1999 och 11,7 procent 2004. Om utvecklingen
            blir den antydda för perioden 2010–2015 kommer dock befolkningsökningen,
            särskilt i de tre nordligaste kommunerna Norrtälje, Vallentuna
            och Österåker, att bli andelsmässigt mycket större, i storleksordningen
            15–20 procent. Tendensen är, jämfört med prognoserna från 2001,
            ökande. Fram till 2015 kan Norrtälje, Vallentuna och Österåker
            komma att öka med 35 000–45 000 invånare, vilket motsvarar en
            icke obetydlig svensk stad.
          </p>
          <p xml:id="i-LEs3Vm8vcCZioHymdFKXUz">
            Trafikvolymerna under dessa betingelser kommer att öka dramatiskt.
            Det är därför nödvändigt även för statsmakten att noga följa utvecklingen
            och bidra till att kommunikationssystemet byggs ut i en takt som
            gör att både näringsliv och boende blir mer än drägligt, det vill
            säga gott.
          </p>
          <p xml:id="i-Ls8Md72utDuHPehjnoSGML">
            1. Röda korset i Vallentuna
          </p>
          <p xml:id="i-6e1mitd24g3QK6Dab7D1ga">
            Trafiksituationen i Vallentuna präglas av köer, köer och åter
            köer. Den korsning mellan flera stora vägar och Roslagsbanan,
            bara 200–300 meter från det växande Vallentuna centrum, kallas
            i folkmun (och det beskriver läget korrekt) för Röda korset.
          </p>
          <p xml:id="i-3QXh8hAbXFKAjhdTtgTrtc">
            Detta behöver helt enkelt byggas bort, inte för att få fler bostäder
            utan för en dräglig trafikmiljö. Den stora vinnaren skulle vara
            miljön eftersom det osannolika köandet skulle försvinna.
          </p>
          <p xml:id="i-Ufu2PdDvTHGo4HvB63LQM5">
            Men parterna som ska diskutera detta, Vägverket, Stockholms läns
            landsting genom SL-drivna Roslagsbanan och kommunen, har alla
            intresse av att någon annan betalar. Alltså består Röda korset
            år efter år; den enda skillnaden är att köerna blir längre och
            miljöförstöringen större.
          </p>
          <p xml:id="i-PotgftdT5asoGfkGLwwdaP">
            Eliminerandet av Röda korset skulle däremot inte omgående generera
            nya bostadsinvesteringar som kan räknas med i den ekonomiska kalkylen.
            Däremot skulle människorna som passerar Vallentuna må bättre och
            bli mindre stressade. Bort med Röda korset från Vallentuna!
          </p>
          <p xml:id="i-F1CKFuggKZKxHvevpxc8cu">
            2. Västra vägen i Norrtälje
          </p>
          <p xml:id="i-6sgZT3LbfLycpjAB4bJyDX">
            Sedan 1950-talet har Norrtälje haft behov av en förbifartsled
            i stället för den nuvarande som går bara något hundratal meter
            från kommunens centrum, säkert mycket väl avvägd då automobiler
            inte fanns.
          </p>
          <p xml:id="i-Qtq3uVhQBYbxQwMp8Ard3P">
            Sedan Luftvärnsregementet lades ner har nya förutsättningar skapats
            för en ny förbifartsväg som skulle dramatiskt förbättra miljön
            och minska kööööööerna.
          </p>
          <p xml:id="i-VgkF5U5w11h6otzZsdefGz">
            Norrtälje kommun har i desperation över bristande gensvar och
            handling från Vägverket förskotterat ett stort antal miljoner
            för vägprojektets planering, medvetna om att byggnationen också
            öppnar för helt nya bostadsprojekt. Men liksom i Vallentunafallet
            står kommunala intressen mot Vägverkets brist på pengar.
          </p>
          <p xml:id="i-MsDrqGeLfKKFqQnKu2QoXP">
            Jag vill mot bakgrund av ovanstående fråga statsrådet Åsa Torstensson:
          </p>
          <p xml:id="i-VE9ovXETsjorkVsubVTRH4">
            Vilka åtgärder avser statsrådet att vidta för att möjliggöra
            för kommuner med för boende och företagsamhet viktiga trafiksanerande
            projekt att komma i gång med sådana investeringar till gagn för
            många men där olika intressenter i dag förhindrar förverkligandet?
          </p>
        </div>
      </div>
    </body>
  </text>
</TEI>
