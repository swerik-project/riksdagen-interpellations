<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0258">
  <teiHeader>
    <fileDesc>
      <titleStmt>
        <title>Gränshinder i Norden</title>
        <author>Wallmark, Hans (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gränshinder i Norden till Cristina Husmark Pehrsson (m), statsråd om Gränshinder i Norden</title>
          <idno type="rdwebb">GU10258</idno>
          <ref type="dokument_url_text">http://data.riksdagen.se/dokument/GU10258/text</ref>
          <ref type="dokument_url_html">http://data.riksdagen.se/dokument/GU10258</ref>
          <ref type="dokumentstatus_url_xml">http://data.riksdagen.se/dokumentstatus/GU10258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YMRKaAZ5kmUFpU7A52moEJ" corresp="i-9xarzmckV5SS8EyJPN5b3x">
          <date when="2007-01-25"/>
        </correspAction>
        <correspAction type="received" xml:id="i-4NRy8udPvidG2uLL1SXWos" corresp="i-Dh86x4tP3poRsuGn2pQFUn">
          <date when="2007-01-26"/>
        </correspAction>
        <correspAction type="answered" xml:id="i-FKmmtXwE3NrGh7MNeZ36jw" corresp="i-Dh86x4tP3poRsuGn2pQFUn">
          <date when="2007-02-23"/>
        </correspAction>
        <correspContext corresp="i-FKmmtXwE3NrGh7MNeZ36jw">
          <ref type="record" target="prot-200607--066">Riksdagens protokoll 2006/07:66 Fredagen den 23 februari</ref>
          <ref type="recordSection" target="unsetDivId">15 § Svar på interpellation 2006/07:258 om gränshinder i Norden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-K7RCXHYTimubAtB84ziiui">
            Interpellation 2006/07:258 Gränshinder i Norden av Hans Wallmark
            (m) till statsrådet Cristina Husmark Pehrsson (m)
          </p>
        </div>
        <div type="ipqSubmissionInfo">
          <p xml:id="i-LSNqKrtuXX8Jmf1GRJcP3w">
            den 25 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HjPKQuLKCsboHqew2hFfDa">
            Under sin första tid som nordisk samarbetsminister förklarade
            sig Cristina Husmark Pehrsson ha som berömvärd intention att genomföra
            hearingar i svenska gränsbygder för att på så sätt få reda på
            de konkreta problem som medborgare och företagare upplever i sin
            vardag.
          </p>
          <p xml:id="i-EcSftGKiQdbw5PFZ1J64Ne">
            Ett första sådant möte har tisdagen den 16 januari gått av stapeln
            i Haparanda. Ett knappt hundratal deltagare kunde följa ett några
            timmar långt samtal där både problem och möjligheter ventilerades.
          </p>
          <p xml:id="i-D9EQa5Wqcor5C9voEjtdL4">
            Efter denna framgångsrika sammankomst som kretsade kring svensk-finländska
            förhållanden är det fredagen den 2 mars dags för en liknande hearing
            i Öresundsområdet tillsammans med Region Skåne.
          </p>
          <p xml:id="i-WLi1XNUmPVPd7h5M49z8YM">
            Nordiskt samarbete måste präglas av ett medborgarperspektiv.
            I annat fall blir det vackra formuleringar i tal och skrift utan
            innehåll och mening.
          </p>
          <p xml:id="i-AjvbKNsPNKqQhGQjvuB8vT">
            Det utbyte kommunerna och människorna har av varandra på båda
            sidor gränsälven i Tornedalen visar på en genuin vilja att åstadkomma
            saker. Så är läget även exempelvis mellan Skåne och Själland där
            Öresund binder samman men också skiljer åt.
          </p>
          <p xml:id="i-JS8Egn946oLiz2Fruenm9d">
            En återkommande kommentar i Haparanda löd: ”Inte fråga, bara
            göra”. Det är ett handlingskraftigt förhållningssätt som onekligen
            gett resultat bland annat genom den Ikeaetablering som väckt stor
            uppmärksamhet i hela Barentsregionen. Samtidigt är det onekligen
            ett trovärdighetsproblem för lagstiftare och myndigheter ifall
            det offentliga inte i alla stycken uppfattas som en konstruktiv
            medaktör utan som ett rundningsmärke.
          </p>
          <p xml:id="i-XiNcqLtbtRx2VSWp512By1">
            Några av de utmaningar som radades upp vid gränsmötet i Haparanda:
          </p>
          <p xml:id="i-JfKgQYXEHKhiYQaBEs135c">
            – Varför måste mödrar i Tornedalen åka till BB på den svenska
            sidan när det för många är mycket närmare till Kemi på den finländska
            sidan som ligger endast drygt 20 kilometer från Haparanda?
          </p>
          <p xml:id="i-7ZV7BdnaUMRXB6TQTXBR2V">
            – Räddningstjänsten från Finland kan inte vid olycka eller brand
            operera i Sverige med finländsk personal som räddningsledare utan
            särskild dispens.
          </p>
          <p xml:id="i-PLYQpByZbz1FsEL5P9qSZ5">
            – Polis och säkerhetsföretag kan inte bistå sina kolleger på
            andra sidan gränsen.
          </p>
          <p xml:id="i-N88kKjeiFgPrCujCfpsDEX">
            – Det går inte att använda arbetsmarknadsmedel för exempelvis
            köp av utbildningar eller andra åtgärder mellan länderna trots
            en ganska så gemensam arbetsmarknad i Tornedalsregionen.
          </p>
          <p xml:id="i-QrKH3FwhveEUYCJ6Gq7Kzm">
            – Den euro som kommer in i butikerna i handelsstaden Haparanda
            kan inte med nuvarande regelverk enkelt fraktas till Torneå 800
            meter bort utan måste med alla de säkerhetsproblem det innebär
            skickas 130 kilometer västerut till Luleå.
          </p>
          <p xml:id="i-BNRV3N8Jzo6PPXKva5gw2H">
            – Gränsmedborgare i Barentsregionen som handlar i Tornedalen
            och betalar med kort räknas som utländska köpare med högre avgifter
            som följd.
          </p>
          <p xml:id="i-FRhdWZ33tPfUC2skJLz3ZG">
            – Försäkringskassan har svårigheter att få rätt inkomstuppgifter
            från Finland och därmed försvåras möjligheten att betala ut korrekt
            ersättning.
          </p>
          <p xml:id="i-GY58EBq4JLiNQYxYsTyZyy">
            Mycket av detta är inte specifikt för förhållandena mellan Sverige
            och Finland utan känns också igen i fråga om Sverige–Danmark och
            Sverige–Norge.
          </p>
          <p xml:id="i-9xHG7uADojFLhtKkjAFcU4">
            Rimligtvis måste samordningen mellan myndigheter i Norden kunna
            bli bättre så att inte medborgare uppfattar att de bollas mellan
            olika handläggare där det tröstlösa svaret många gånger lyder:
            Detta är någon annans ansvarsområde!
          </p>
          <p xml:id="i-DiAwWokXo5HB7jSxSTL4Dr">
            Rörligheten i Norden kommer att öka. Människor kommer att bo,
            arbeta, handla, utbilda sig och söka kultur och underhållning
            på båda sidor i de gränsregioner som finns. Just därför gäller
            det att följa upp och försöka åtgärda alla förtretliga vardagsproblem.
          </p>
          <p xml:id="i-4aWebm593zugSTZDaKBzdY">
            Att polis och säkerhetsföretag skulle kunna agera på båda sidor
            uppfattas nog av många medborgare som naturligt. Inte minst sedan
            åtskilliga fått se hur den lokala polisstationen stängts och det
            i dag kan ta timmar innan hjälp kommer ifall så ens sker.
          </p>
          <p xml:id="i-X54Zf5VPD5snhNXoVY7zAM">
            Med ett ökat medborgarfokus borde inte nations‑, landstings-
            eller kommungränser få avgöra var en havande kvinna ska föda eller
            den hjälpbehövande åldringen bosätta sig.
          </p>
          <p xml:id="i-KfGVraSzdj1S68vrnosCAU">
            Och även om betalkort i stor utsträckning är en fråga för banker
            och kreditinstitut borde de nordiska regeringarna göra allt för
            att ytterligare underlätta handel och kapitalrörelser. I Öresundsregionen
            uppfattar många svenskar att användandet av endast danska Dankort
            på den södra sidan av Öresund fungerar som en effektiv barriär.
            Lika konstigt är det att det ska kosta mer eller uppfattas som
            en utländsk transaktion när kunden kommer två kilometer österifrån
            i Haparanda eller tio kilometer norrut i Helsingör.
          </p>
        </div>
        <div type="ipQuestion">
          <p xml:id="i-KcthJbt4ZiDSdDTGmTXsJE">
            Mina frågor till Cristina Husmark Pehrsson:
            <list rend="ordered">
              <item>
                1. Vilka frågor avser statsrådet att belysa vid sammankomsten
                i Skåne den 2 mars?
              </item>
              <item>
                2. Vilka åtgärder avser statsrådet att vidta tillsammans med
                övriga nordiska samarbetsministrar för att ytterligare underlätta
                handeln i gränsregioner?
              </item>
            </list>
          </p>
        </div>
      </div>
    </body>
  </text>
</TEI>
