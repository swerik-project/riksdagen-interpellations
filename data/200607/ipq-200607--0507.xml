<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200607--0507">
  <teiHeader>
    <fileDesc>
      <titleStmt>
        <title>Integrationspolitiska skäl för flytt av statlig verksamhet</title>
        <author>Damberg, Mikael (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integrationspolitiska skäl för flytt av statlig verksamhet till Nyamko Sabuni (fp), integrations- och jämställdhetsminister om Integrationspolitiska skäl för flytt av statlig verksamhet</title>
          <idno type="rdwebb">GU10507</idno>
          <ref type="dokument_url_text">http://data.riksdagen.se/dokument/GU10507/text</ref>
          <ref type="dokument_url_html">http://data.riksdagen.se/dokument/GU10507</ref>
          <ref type="dokumentstatus_url_xml">http://data.riksdagen.se/dokumentstatus/GU10507</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EYwpGotrXpHhK3h7BV29rm" corresp="i-Spsbo7A5zikEeUY3JEYcNV">
          <date when="2007-05-04"/>
        </correspAction>
        <correspAction type="received" xml:id="i-8vbswYiLGQ1cT1DoVgaDMH" corresp="i-Rtt4vV6Vr1WnfJAi2Dn9hN">
          <date when="2007-05-08"/>
        </correspAction>
        <correspAction type="answered" xml:id="i-Eznv2Qz7M6z6zNhraN92Cv" corresp="i-NZES3NTTAs3ZaBTU3RVkYE">
          <date when="2007-05-22"/>
        </correspAction>
        <correspContext corresp="i-Eznv2Qz7M6z6zNhraN92Cv">
          <ref type="record" target="prot-200607--110">Riksdagens protokoll 2006/07:110 Tisdagen den 22 maj</ref>
          <ref type="recordSection" target="unsetDivId">5 § Svar på interpellation 2006/07:507 om integrationspolitiska skäl för flytt av statlig verksamhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6mrDuygsDUwyAri2xPx54z">
            Interpellation 2006/07:507 Integrationspolitiska skäl för flytt
            av statlig verksamhet av Mikael Damberg (s) till integrations-
            och jämställdhetsminister Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-3ELdMzESGiVzYDWT73MBso">
            den 4 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FQtg9q3XQGcK5SknmsqxKD">
            Nycirkusutbildningen på Danshögskolan (DH) etablerades i Botkyrka
            kommun genom ett riksdags- och regeringsbeslut hösten 2004. Den
            fråga som nu upprör och engagerar många är att DH:s styrelse i
            oktober 2006 beslutat att utbildningen år 2010 ska samlokaliseras
            med resten av DH på KTH-området på Östermalm i Stockholm.
          </p>
          <p xml:id="i-9MwbZmVYiphpzMvazzCYS1">
            Botkyrka är den femte största kommunen i Stockholms län och ligger
            på plats 23 i landet. Kommunen har sju kommundelar – Alby, Fittja,
            Hallunda-Norsborg, Tullinge, Storvreten, Tumba och Vårsta-Grödinge.
          </p>
          <p xml:id="i-CPVqHPjFsqh9aRrY45bLec">
            Antalet invånare är 76 592 (2006). Medelåldern är ca 37 år. Andelen
            lägenheter i flerbostadshus är ca 64 procent. I Botkyrka har ca
            37 procent av invånarna utländsk bakgrund. I Alby är motsvarande
            andel 58 procent och det är en i bästa bemärkelse mångkulturell
            kommundel.
          </p>
          <p xml:id="i-Rp39PBnVeu3tjGKTpWN9Jt">
            På 90-talet var den massmediala bilden – rätt eller fel – av
            Alby, Fittja och Hallunda nästan uteslutande att Botkyrka var
            en problemkommun dominerad av brottslighet och gängbildningar.
            I dag är både verkligheten och mediebilden av Botkyrka en annan.
            Från att ha varit en av symbolerna för olika misslyckanden i integrationspolitiken
            framhålls Botkyrka i dag allt oftare som föredöme och ett gott
            exempel. Det här beror på de lyckade framtidssatsningar som gjorts
            i kommunen och där har Cirkus Cirkörs etablering i Botkyrka varit
            ett viktigt bidrag.
          </p>
          <p xml:id="i-CLPxFHeVQ6kAjP5vcFLVLn">
            Regeringen har nyligen framhållit att samordningen mellan de
            statliga myndigheterna och kommunerna måste öka i storstädernas
            segregerade förortsområden. Satsningen på nycirkus i Botkyrka
            är ett ovanligt lyckat exempel på ett sådant samarbete, delvis
            sprunget ur den tidigare storstadssatsningen. Dessa mångåriga
            investeringar i realkapital och humankapital hotas nu av DH:s
            planer på omlokalisering från Botkyrka till Östermalm.
          </p>
          <p xml:id="i-JidrBCkPHgJk2P6Q4ST3P7">
            I Alby har Cirkus Cirkör etablerat en omfattande pedagogisk verksamhet,
            alltifrån en bred verksamhet som riktar sig till barn och ungdom
            till en smalare som syftar till att utbilda nycirkusartister av
            hög internationell klass. Den europeiska federationen för professionella
            cirkusskolor, FEDEC, rankade Cirkuspilotutbildningen som en av
            de tre bästa på högskolenivå i världen.
          </p>
          <p xml:id="i-DehxjEW9iU7jAQGZUHz5je">
            I Botkyrka har det genom Cirkus Cirkörs etablering byggts upp
            en näring kring nycirkusen med rekryteringsbas för utbildningarna,
            samarbete med högskola och forskning, utveckling av kreativa näringar,
            scenkonst, kultur och regionalt utvecklingsarbete. För Botkyrka
            har utvecklingen resulterat i företagsetableringar, nyföretagande
            och en förändrad bild av kommunen.
          </p>
          <p xml:id="i-YP5AiU7uh3EchUajgPP3GE">
            DH medger att omlokaliseringen är förenad med nackdelar för dess
            nycirkusstudenter. Spontana möten med gästande artister vid till
            exempel Cirkus Cirkör uppstår inte på samma sätt och studenternas
            möjligheter till arbetstillfällen i Cirkus Cirkörs pedagogiska
            verksamheter kvällar och helger medför eventuellt längre resor.
            Deltagandet i öppen träning hos Cirkus Cirkör försvåras av samma
            skäl. Men DH försvarar ändå flytten som motiverad av administrativa
            och ekonomiska skäl. Jag anklagar inte DH för det, men regeringen
            måste rimligen ge direktiv och resurser så att DH kan väga in
            även andra hänsyn.
          </p>
          <p xml:id="i-JvetoFymK6k1XXizMZVGj2">
            Det är uppenbart att här föreligger en intressekonflikt, inte
            bara mellan olika intressenter såsom DH, Botkyrka kommun och Cirkus
            Cirkör utan också mellan olika politikområden. Regeringen vill
            ge högskolorna fria tyglar att utforma och lokalisera utbildningen
            på det sätt de själva önskar. Men regeringen måste rimligen också
            av regionalpolitiska skäl vilja sprida utbildningsmöjligheter
            mellan och inom regioner och vilja främja näringsverksamhet i
            storstädernas segregerade förortsområden. I det nu aktuella ärendet
            står dessa mål uppenbarligen emot varandra och regeringen tvingas
            till en prioritering.
          </p>
          <p xml:id="i-2FWEZhRuhgQpC9ymtDoZW9">
            Med andra ord: Är de fördelar det kan innebära att samlokalisera
            nycirkusutbildningen med DH:s övriga utbildningar värda priset
            av att slå sönder förutsättningarna för en av de mest framgångsrika
            storstadssatsningarna som hittills har gjorts?
          </p>
          <p xml:id="i-BmaK7m1n1ySwxDRQ3R5QPj">
            Mina frågor till integrationsministern är:
          </p>
          <p xml:id="i-Kz2QqypqugKho8XA8FU5EC">
            Avser statsrådet att ta något initiativ för att även integrationspolitiska
            skäl ska kunna vägas in när statliga myndigheter överväger att
            omlokalisera befintlig verksamhet?
          </p>
          <p xml:id="i-B59psw6Fa3ULiPPpxQTXtm">
            Avser statsrådet att ta några initiativ för att övertyga regeringen
            om att hålla fast vid det tidigare riksdags- och regeringsbeslutet
            om lokalisering av nycirkusutbildningen vid Danshögskolan till
            Botkyrka kommun?
          </p>
        </div>
      </div>
    </body>
  </text>
</TEI>
