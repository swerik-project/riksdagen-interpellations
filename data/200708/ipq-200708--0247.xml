<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0247">
  <teiHeader>
    <fileDesc>
      <titleStmt>
        <title>Förbifart Stockholm</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbifart Stockholm till Åsa Torstensson (c), statsråd om Förbifart Stockholm</title>
          <idno type="rdwebb">GV10247</idno>
          <ref type="dokument_url_text">http://data.riksdagen.se/dokument/GV10247/text</ref>
          <ref type="dokument_url_html">http://data.riksdagen.se/dokument/GV10247</ref>
          <ref type="dokumentstatus_url_xml">http://data.riksdagen.se/dokumentstatus/GV10247</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6ZF3uQp6mLxoX1x6ipQKFw" corresp="i-5QNmudGpnjjRJCTYzakn9H">
          <date when="2007-11-29"/>
        </correspAction>
        <correspAction type="received" xml:id="i-51soZR5PhLFog2ZufUWKoJ" corresp="i-J74sVAjCTSxzD8rbnxRRA">
          <date when="2007-11-29"/>
        </correspAction>
        <correspAction type="answered" xml:id="i-CNwDLeCAAV3cWVgyCddZd" corresp="i-J74sVAjCTSxzD8rbnxRRA">
          <date when="2007-12-18"/>
        </correspAction>
        <correspContext corresp="i-CNwDLeCAAV3cWVgyCddZd">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">14 § Svar på interpellation 2007/08:247 om Förbifart Stockholm</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8XF8LXe9GJ4PinYuh8XaLr">
            Interpellation 2007/08:247 Förbifart Stockholm av Karin Svensson
            Smith (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-WRWkwhNuw4DRXFNrVn9NQU">
            den 29 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CmEdu7fbdL5pDW7ARUMECM">
            Vägverket har föreslagit att det ska byggas en så kallad nord-sydlig
            vägförbindelse väster om Stockholm. Den sexfiliga motorleden går
            under namnet Förbifart Stockholm och Vägverket avser att inom
            kort lämna in en ansökan om tillåtlighet till regeringen. Vägen
            beräknas i dagsläget kosta ca 25 miljarder kronor.
          </p>
          <p xml:id="i-Lgrqh6rj7VTQVy2eKZjdsC">
            Planerna är inte nya. Samma motorled har föreslagits och avslagits
            i snart 50 år, även om dragningen och namnet har varierat. Redan
            under början av 1960-talet planerades en motorled väster om Stockholm
            och vägen fick namnet Kungshattsleden, på 1980-talet kallades
            den Västerleden och utgjorde en del av Dennispaketet. Sedan överenskommelsen
            sprack har Vägverket döpt om projektet till Förbifart Stockholm.
          </p>
          <p xml:id="i-LQaXWdHxBZeRgcyp1MbDrj">
            I grunden handlar det om en motorled som börjar vid Kungens kurva
            på E 4 söder om Stockholm. Leden går sedan i en båge åt nordväst
            över Mälaröarna för att åter ansluta till E 4 vid Häggvik i norr.
            Tidiga förslag utgick från att leden skulle gå i markplan, men
            detta bedömdes redan under Dennis-eran som omöjligt på grund av
            folkopinionen. Vägverket har därför föreslagit att Förbifart Stockholm
            huvudsakligen ska gå under jord.
          </p>
          <p xml:id="i-7eJ7gZxXe561QDfw2EcoXj">
            Det nuvarande förslaget består av drygt 20 kilometer sexfilig
            motorväg, varav 16 kilometer i tunnlar. Kostnaden är beräknad
            till minst 25 miljarder kronor, ungefär lika mycket som det samlade
            svenska biståndet, eller 1,2 miljarder per kilometer. Byggnadstiden
            beräknas till åtta år och tidigaste byggstart är år 2011.
          </p>
          <p xml:id="i-HECix5wgAoML7ocZwcdjuD">
            Vägverkets planer har kritiserats från många håll, både lokalt
            och nationellt, inte minst från myndigheter såsom Naturvårdsverket
            och Statens institut för kommunikationsanalys (Sika) samt från
            delar av forskarkåren. Kritiken påtalar problem av olika slag,
            men den kanske allvarligaste slutsatsen är att Förbifart Stockholm
            anses få en strukturerande funktion i regionens samhälls- och
            trafiksystem. Projektet leder till en utglesning av staden, etablering
            av nya bostadsområden som är svåra att försörja med kollektivtrafik
            och blir en regional motor för ökad klimatpåverkan.
          </p>
          <p xml:id="i-Mxm6mnxDCMNwgqyuBcDRjE">
            Förbifart Stockholm är en central del i en politik som skapar
            kraftiga ökningar av trafiken och dess miljö- och hälsokonsekvenser,
            inte minst dess klimatpåverkan. Politiken uppvisar påfallande
            likheter med de tankegångar som har skapat trafik- och stadsmiljöer
            som Los Angeles och Bangkok. Staden ska smetas ut, växa och trafikeras
            av ännu fler bilar som kör på nya motorleder. Samtidigt dräneras
            mindre städer i regionen på både näringsliv och arbetskraft.
          </p>
          <p xml:id="i-JNdr3m6bXjXEvg5HHcTpe3">
            Vägverket väljer emellertid att se motorleden som ett isolerat
            projekt som inte påverkar utvecklingen av trafiken i regionen.
            Biltrafiken kommer att öka nästan lika mycket oavsett om motorleden
            byggs eller ej, menar man på oklara grunder.
          </p>
          <p xml:id="i-MA84639vaWGrdTsEubYLiN">
            Men när vi som politiker kan se i de regionala planerna att en
            fortsatt utveckling i samma riktning som hittills leder till 40
            procents ökning av klimatutsläppen i regionen, då har vi ett ansvar.
            Vi kan välja att inte göra något nytt, att bara fortsätta i samma
            gamla hjulspår som tidigare, bygga de vägar som Vägverket föreslår
            och acceptera utvecklingen. Detta menar jag är ansvarslöst. Det
            enda ansvarsfulla är att vidta åtgärder som leder utvecklingen
            in i andra banor.
          </p>
          <p xml:id="i-5QDhBjd2fKo9NpvzvcsaTh">
            I en färsk rapport från Naturvårdsverket slås också fast att
            tekniska framsteg i fordonen och införandet av förnybara bränslen
            inte på långa vägar kommer att räcka för att nå de klimatmål som
            har satts upp av Sverige och EU. Utöver detta krävs en förändrad
            livsstil med bland annat minskad bilism.
          </p>
          <p xml:id="i-2zJqP4xRSh3PEP5YkaT3bJ">
            Regeringen har lovat att under mandatperioden investera 340 miljoner
            kronor i ett program för hållbara städer. Inriktningen på detta
            stöd ska bland annat vara att öka kollektivtrafiken och minska
            trafikens klimatpåverkan. Investeringen är välkommen och behövs,
            men det belopp som utlovats bör ställas mot de 25 miljarder som
            regeringen vill att staten ska satsa på en ny motorled som verkar
            i motsatt riktning.
          </p>
          <p xml:id="i-QiEFdw4bfTPuYPqKnqG1zK">
            Beslutsunderlaget från Vägverket har stora brister vad gäller
            information i grundläggande frågor. Mest anmärkningsvärt är att
            det är svårt att urskilja vad syftet är; vilket eller vilka motiv
            ligger bakom Vägverkets vilja att bygga en ny motorled för 25
            miljarder? Sika konstaterar lakoniskt att utgångspunkten helt
            enkelt verkar ha varit att bygga en motorled. Detta har varit
            målet för hela planeringsprocessen.
          </p>
          <p xml:id="i-Ef7rEbwbJMSKLmSFSheyXm">
            Det är alltså oklart varför motorleden byggs, vilka som ska använda
            den och hur den ska betalas. Vad som växer fram är en bild av
            att Förbifart Stockholm är Vägverkets våta dröm sedan 50 år och
            att man motiverar den med allehanda mer eller mindre illa underbyggda
            antaganden och påståenden.
          </p>
          <p xml:id="i-ABYLvuTZR7n7XdcgpgZM1k">
            Självklart är detta – om det stämmer – inte en acceptabel ordning.
            Samhälls- och trafikplanering ska styras av demokratiska processer
            och politiska beslut som utgår från väl underbyggda underlag,
            inte vilka personliga visioner som finns hos dem som föreslår
            projekt eller beslutar om dem.
          </p>
          <p xml:id="i-7oyPLoFc4zyYtzbgd2QK3x">
            Sanningen verkar vara att Förbifart Stockholm i första hand är
            avsedd att möjliggöra exploatering av nya markområden, skapa en
            utsmetad stadsstruktur och ny biltrafik i regionen.
          </p>
          <p xml:id="i-CLAeFpE5ebJ39BaLiDvXsK">
            I det förslag till regionalt trafikpaket som nyligen överlämnades
            till regeringen av dess förhandlingsman Carl Cederschiöld framgår
            att man räknar med en mycket kraftig ökning av bilresandet i Stockholms
            län. En given följd av detta är också en mycket kraftig ökning
            av dess klimatpåverkan.
          </p>
          <p xml:id="i-3isV6S2ZLDAUtRrfM7tSDc">
            Trots att det borde vara uppenbart att en ansvarsfull klimatpolitik
            i första hand ska inriktas på att söka nya vägar – bildligt talat
            – som gör att denna utveckling kan undvikas, väljer Cederschiöld
            och regeringen att blunda för problemet och köra på i samma gamla
            spår. Hans förslag är ytterligare en stor byggsten i det som har
            skapat klimatproblemet.
          </p>
          <p xml:id="i-3f4V3H5hqKksW6kL6TLDig">
            Med anledning av ovanstående vill jag fråga statsrådet:
          </p>
          <p xml:id="i-Dcq4T983QRwxWmMHjtSyTp">
            Hur ämnar statsrådet agera för att säkerställa att Vägverket
            och andra myndigheter inte driver kostsamma infrastrukturprojekt
            såsom Förbifart Stockholm som ett egenvärde?
          </p>
          <p xml:id="i-J4RREPyDjj5gf9jfzyyvFA">
            Hur ämnar statsrådet agera för att öka andelen resor som sker
            med kollektivtrafik i den region som berörs av Förbifart Stockholm,
            i enlighet med regeringens satsning på hållbara städer?
          </p>
          <p xml:id="i-4G4njU14cQgzg3jS5BKT7D">
            Vad ämnar statsrådet göra för att bromsa biltrafikens tillväxt
            i Sveriges storstadsområden?
          </p>
        </div>
      </div>
    </body>
  </text>
</TEI>
