<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0116">
  <teiHeader>
    <fileDesc>
      <titleStmt>
        <title>Sveriges utvecklingssamarbete med Nicaragua</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges utvecklingssamarbete med Nicaragua till Gunilla Carlsson (m), statsråd om Sveriges utvecklingssamarbete med Nicaragua</title>
          <idno type="rdwebb">GV10116</idno>
          <ref type="dokument_url_text">http://data.riksdagen.se/dokument/GV10116/text</ref>
          <ref type="dokument_url_html">http://data.riksdagen.se/dokument/GV10116</ref>
          <ref type="dokumentstatus_url_xml">http://data.riksdagen.se/dokumentstatus/GV10116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RGmhyqzNcfSAmRr2h9fT1S" corresp="i-K3yJ7rruozYUK99nj91ffc">
          <date when="2007-11-06"/>
        </correspAction>
        <correspAction type="received" xml:id="i-FuKDVbtERicNAPQYFazeJF" corresp="i-W9g5g3nUh3Fu7mKUtFoBFH">
          <date when="2007-11-12"/>
        </correspAction>
        <correspAction type="answered" xml:id="i-HiosoGZ5wgi9nknKJGK5zD" corresp="i-W9g5g3nUh3Fu7mKUtFoBFH">
          <date when="2007-11-23"/>
        </correspAction>
        <correspContext corresp="i-HiosoGZ5wgi9nknKJGK5zD">
          <ref type="record" target="prot-200708--030">Riksdagens protokoll 2007/08:30 Fredagen den 23 november</ref>
          <ref type="recordSection" target="unsetDivId">4 § Svar på interpellation 2007/08:116 om Sveriges utvecklingssamarbete med Nicaragua</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U5PgcCSUu1hjdfZHGC69mF">
            Interpellation 2007/08:116 Sveriges utvecklingssamarbete med
            Nicaragua av Hans Linde (v) till statsrådet Gunilla Carlsson (m)
          </p>
        </div>
        <div type="ipqSubmissionInfo">
          <p xml:id="i-9pm8n8tVSFg5zSZFRrwM61">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HH4EeNWGGJCw5yLmepeGyR">
            Det svenska biståndet i Nicaragua inleddes 1979, under den dåvarande
            borgerliga regeringen. Sverige har länge varit en av de största
            givarna till landet; 2006 uppgick det samlade svenska biståndet
            till 296 miljoner kronor. Regeringen har nu beslutat att det bilaterala
            utvecklingssamarbetet ska fasas ut till Nicaragua inom tre år.
            Dessutom ska den svenska ambassaden i Managua stängas under sommaren
            2008.
          </p>
          <p xml:id="i-YH39QaZu9nCXdxZjLKReBw">
            Enligt det nuvarande landprogrammet fokuserar Sverige i dag på
            tre områden: landsbygdsutveckling, hälsa och good governance,
            mänskliga rättigheter. På dessa områden har Sverige genomfört
            omfattande och i många fall framgångsrika projekt, till exempel
            genom Fonde Agro som inneburit att ett stort antal bönder kunnat
            öka sin produktion, höja sin levnadsstandard och lägga grunden
            för ett ekologiskt hållbart jordbruk. Flera av de projekt som
            startats skulle äventyras vid en alltför snabb utfasning. Det
            är därför avgörande att påbörjade projekt inte tvingas avslutas
            i förtid och att det finns resurser och möjligheter till uppföljning.
          </p>
          <p xml:id="i-35TFe9JxZ3fMjsgzweFiHM">
            Sverige har också haft en stor närvaro genom ett flertal svenska
            frivilligorganisationer, bland annat Forum Syd och Diakonia. Bland
            dessa finns i dag en osäkerhet inför framtiden eftersom flera
            av dem delvis finansierats via den svenska ambassaden i Managua.
            Moisés Moraga Amador, ordförande för Diakonia i Nicaragua, menar
            att deras arbete med bland annat folkligt deltagande och ursprungsbefolkningens
            rättigheter kommer förlora 60 procent av sina resurser vid en
            utfasning.
          </p>
          <p xml:id="i-F6UtSitrApSD5BXVkEDXu">
            Sverige har genom att lyfta fram kontroversiella frågor om mänskliga
            rättigheter, jämställdhet och abort spelat en avgörande politisk
            roll i Nicaragua. När Nicaragua införde totalt abortförbud den
            26 oktober 2006 var det Sverige som tog initiativet till de internationella
            protesterna. När den svenska ambassaden stängs finns det en överhängande
            risk att inget annat land kommer att våga eller vilja driva dessa
            frågor på samma offensiva sätt.
          </p>
          <p xml:id="i-WpHDM6HbyiEBHT6qN7W9NY">
            Som givare och samarbetspartner har Sverige kunnat spela en stor
            politisk roll i Nicaragua, betydligt större än många andra länder.
            Vårt land har genom år av solidaritetsarbete och utbyte byggt
            upp ett stort förtroendekapital bland nicaraguanerna som Sverige
            i framtiden skulle kunna använda för att spela en positiv roll
            för demokrati, mänskliga rättigheter och jämställdhet i Nicaragua.
          </p>
        </div>
        <div type="ipQuestion">
          <p xml:id="i-4YnqYjHBntwe7Bk6GFNMQc">
            Jag vill därför fråga statsrådet:
            <list rend="ordered">
              <item>
                1. Vilka initiativ avser statsrådet att ta för att påbörjade
                svenska utvecklingsprojekt i Nicaragua, exempelvis Fonde Agro,
                inte tvingas avslutas i förtid och att det finns resurser och
                möjligheter till uppföljning?
              </item>
              <item>
                2. Vilka initiativ avser statsrådet att ta för att de svenska
                frivilligorganisationer som finns närvarande i Nicaragua ska kunna
                fortsätta sin verksamhet även efter en utfasning av det bilaterala
                utvecklingssamarbetet?
              </item>
              <item>
                3. Avser statsrådet att verka för att Sverige som land även i
                fortsättningen ska spela en positiv roll i Nicaragua avseende
                demokrati, mänskliga rättigheter och jämställdhet?
              </item>
            </list>
          </p>
        </div>
      </div>
    </body>
  </text>
</TEI>
