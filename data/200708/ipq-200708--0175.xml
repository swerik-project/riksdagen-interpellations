<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0175">
  <teiHeader>
    <fileDesc>
      <titleStmt>
        <title>Jämställdhet</title>
        <author>Adolfsson Elgestam, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet till Nyamko Sabuni (fp), integrations- och jämställdhetsminister om Jämställdhet</title>
          <idno type="rdwebb">GV10175</idno>
          <ref type="dokument_url_text">http://data.riksdagen.se/dokument/GV10175/text</ref>
          <ref type="dokument_url_html">http://data.riksdagen.se/dokument/GV10175</ref>
          <ref type="dokumentstatus_url_xml">http://data.riksdagen.se/dokumentstatus/GV10175</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FL3Tee8NjTSCkq4XGmHcyw</idno>
            <persName>Carina Adolfsson Elgestam</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2e9qMML2jTdony9HsxthiM" corresp="i-FL3Tee8NjTSCkq4XGmHcyw">
          <date when="2007-11-16"/>
        </correspAction>
        <correspAction type="received" xml:id="i-S3oJopv7BXBgh3LUH6VDkK" corresp="i-Rtt4vV6Vr1WnfJAi2Dn9hN">
          <date when="2007-11-16"/>
        </correspAction>
        <correspAction type="answered" xml:id="i-XyfqRbz8AzyTtTtTNwZmjm" corresp="i-Rtt4vV6Vr1WnfJAi2Dn9hN">
          <date when="2007-11-30"/>
        </correspAction>
        <correspContext corresp="i-XyfqRbz8AzyTtTtTNwZmjm">
          <ref type="record" target="prot-200708--034">Riksdagens protokoll 2007/08:34 Fredagen den 30 november</ref>
          <ref type="recordSection" target="unsetDivId">8 § Svar på interpellation 2007/08:175 om jämställdhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5x24471L2hN8ZC5q4Qr98c">
            Interpellation 2007/08:175 Jämställdhet av Carina Adolfsson Elgestam
            (s) till integrations- och jämställdhetsminister Nyamko Sabuni
            (fp)
          </p>
        </div>
        <div type="ipqSubmissionInfo">
          <p xml:id="i-WfvB7yDGaxuUryuex3DN9a">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2qrcQN3Dp8Lz6Jua5KnCrE">
            Kvinnor och män ska ha samma möjlighet att forma samhället och
            sina egna liv. Ett jämställt Sverige förutsätter en jämställd
            arbetsmarknad. Vi har i dag en arbetsmarknad som är starkt könsmässigt
            uppdelad. Den offentliga sektorn domineras av kvinnorna – en sektor
            där löneläget är lågt. Det är kvinnorna som arbetar inom förskolan,
            i vården och i kommunerna. Det är kvinnorna som sliter ut sig
            i förtid genom tunga lyft. Det är kvinnorna som blir utbrända
            inom vården av all stress. Det är kvinnorna som är springvikarier
            inom skolan.
          </p>
          <p xml:id="i-6JVLMeHhDtawyLWeVyWfZj">
            Inom den privata sektorn är det ofta kvinnorna som får fungera
            som dragspel för att få branscher som till exempel hotell och
            restaurang att fungera. Kvinnor som arbetar deltid eller går på
            olika vikariat har en mycket osäker ställning på arbetsmarknaden
            vilken bidrar till att dessa kvinnor stannar hemma längre perioder
            med barnen än männen. Saknar man en fast anställning är risken
            större att man tappar kontakten med arbetsmarknaden, vilket i
            sin tur bidrar till att det blir allt svårare att komma tillbaka.
            Heltid ska vara en rättighet, deltid en möjlighet.
          </p>
          <p xml:id="i-RfQgsqu8YuCm43kRsdc6JH">
            Alltför få män tar ut sin föräldraledighet eller tar endast ut
            en kortare period, vilket innebär att kvinnorna tar ut den större
            delen av föräldraledigheten. Detta medför att kvinnornas ställning
            på arbetsmarknaden blir mera osäker än männens. Om fler män är
            föräldralediga kommer kvinnorna att få en bättre förankring på
            arbetsmarknaden, vilket skulle bidra till höjda lönenivåer för
            kvinnorna. För männen är det positivt i den meningen att de får
            en bättre kontakt med sina barn och blir mer delaktiga. Männen
            får möjlighet att spela en större roll än tidigare i sina barns
            liv. Både män och kvinnor måste ta ansvar för hem och familj.
          </p>
          <p xml:id="i-BxYY9eZuM41NMWJyfLTyqt">
            Det är oerhört viktigt att både män och kvinnor kan stå på egna
            ben ekonomiskt. Livet kan plötsligt förändras och ta en negativ
            vändning genom att man blir övergiven av sin partner eller att
            man råkar ut för en olycka som ställer livet på ända. Vi kan inte
            ta livet för givet. Både män och kvinnor måste stå rustade för
            att livet kan förändras. Därför måste kvinnor och män ges samma
            möjligheter. Vi kan inte längre acceptera att mäns och kvinnors
            villkor är så olika. Vi måste ge våra barn samma möjligheter att
            utvecklas och ta för sig, oavsett om de är tjejer eller killar.
            Det är inte rimligt att man som kvinna ska hamna i ett sämre läge
            på arbetsmarknaden på grund av kön. Det är inte rimligt att man
            som kvinna ska behöva vara rädd för att utsättas för sexuella
            trakasserier och våld från män. Det är inte rimligt att man som
            kvinna ska behöva ta det största ansvaret för hem och familj.
          </p>
          <p xml:id="i-Ht8gxde7V2REJ7Pcs3h3pi">
            Det är därför med stor oro för det fortsatta jämställdhetsarbetet
            som jag har tagit del av jämställdhetsministerns aviserade förändringar
            på departementets jämställdhetsenhet. Omorganisationer och personalförändringar
            är att vänta. Det är oerhört viktigt att regeringen driver på
            jämställdhetsarbetet i det svenska samhället.
          </p>
          <p xml:id="i-QSjxaQaxnDJ8eZSo81rPad">
            När man läser i budgetpropositionen upptäcker man att regeringen
            har en mycket gammaldags syn på jämställdhetsfrågor. Regeringen
            utgår nämligen i sina analyser från att den som har störst inkomst
            i ett förhållande ska dela med sig till den svagare partnern.
            Oftast är det mannen som tjänar mer än kvinnan. Regeringen utgår
            i sina beräkningar från att man har gemensam ekonomi. I de siffror
            som regeringen visar upp framstår det som om regeringens politik
            får mer jämlika effekter än vad den i verkligheten får.
          </p>
          <p xml:id="i-R4zp4pDzyAFMT69gEo3LzV">
            Riksdagens utredningstjänst har räknat om siffrorna utifrån den
            enskilda individen och får då fram helt andra siffror. Det visar
            sig att regeringens budget ger mannen 1 900 kronor mer per år
            i plånboken i förhållande till kvinnan som endast får 1 000 kronor
            mer per år i plånboken. Det är lätt att slås av tanken att regeringen
            försöker dölja det faktum att de förslag som presenteras i budgeten
            faktiskt bidrar till att vidmakthålla ojämlikheten mellan män
            och kvinnor.
          </p>
          <p xml:id="i-YVySpMBTmJ4bCEhZ6wxAwi">
            Jag vill därför fråga jämställdhetsministern vilka åtgärder hon
            avser att vidta för att ge män och kvinnor samma ekonomiska möjligheter.
          </p>
          <p xml:id="i-YJ2Mqg59e8jbhCY8mg8fpF">
            Jag vill fråga jämtställdhetsministern vilka åtgärder hon avser
            att vidta för att kvinnor ska få samma möjligheter som män att
            arbeta heltid.
          </p>
          <p xml:id="i-WfRSfV2VGZruoEaRShi5tq">
            Jag vill fråga jämställdhetsministern vilka åtgärder hon avser
            att vidta för att fler män än i dag ska ta ut en större del av
            föräldraförsäkringen.
          </p>
        </div>
      </div>
    </body>
  </text>
</TEI>
