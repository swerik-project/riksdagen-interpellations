<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0418">
  <teiHeader>
    <fileDesc>
      <titleStmt>
        <title>Konvention om våld mot kvinnor</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konvention om våld mot kvinnor till Nyamko Sabuni (fp), integrations- och jämställdhetsminister om Konvention om våld mot kvinnor</title>
          <idno type="rdwebb">GV10418</idno>
          <ref type="dokument_url_text">http://data.riksdagen.se/dokument/GV10418/text</ref>
          <ref type="dokument_url_html">http://data.riksdagen.se/dokument/GV10418</ref>
          <ref type="dokumentstatus_url_xml">http://data.riksdagen.se/dokumentstatus/GV10418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Carina Hägg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FuazwD5YYGiTGFG8u2xmLb" corresp="i-8Nio1rUw3hSjL6pvCGw22Y">
          <date when="2008-02-20"/>
        </correspAction>
        <correspAction type="received" xml:id="i-UxYaXDDA8v4pt4SSChvsTN" corresp="i-Rtt4vV6Vr1WnfJAi2Dn9hN">
          <date when="2008-02-20"/>
        </correspAction>
        <correspAction type="answered" xml:id="i-5ETMQ3XV3wfBKoJ8gpJKoV">
          <date when="2008-03-07"/>
        </correspAction>
        <correspAction type="answered" xml:id="i-C3UEVnn5nAZEQQMdu6eUMQ" corresp="i-Rtt4vV6Vr1WnfJAi2Dn9hN">
          <date when="2008-03-07"/>
        </correspAction>
        <correspContext corresp="i-C3UEVnn5nAZEQQMdu6eUMQ">
          <ref type="record" target="prot-200708--075">Riksdagens protokoll 2007/08:75 Fredagen den 7 mars</ref>
          <ref type="recordSection" target="unsetDivId">10 § Svar på interpellation 2007/08:418 om konvention om våld mot kvinnor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8WAK7yEgMn6hTuYH1Kze9">
            Interpellation 2007/08:418 Konvention om våld mot kvinnor av
            Carina Hägg (s) till integrations- och jämställdhetsminister Nyamko
            Sabuni (fp)
          </p>
        </div>
        <div type="ipqSubmissionInfo">
          <p xml:id="i-TGJRqn2Yqz2BffV8h1UZ3K">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M3tqPRfTxDZFzS2ZZ1zJR7">
            Enligt FN:s allmänna förklaring av de mänskliga rättigheterna
            ska alla människor oavsett kön, ras, religion, social ställning
            och sexuell läggning komma i åtnjutande av fundamentala fri- och
            rättigheter. Det handlar om rätten till liv, rätten till personlig
            frihet och säkerhet, rätten till jämlikhet i familjen, rätten
            till hälsa och rätten att inte utsättas för tortyr eller annan
            grym, omänsklig eller förnedrande behandling eller bestraffning.
          </p>
          <p xml:id="i-SJTUN7jDyJWzNoMQBFQvz3">
            Folkrätten anger tydligt staternas ansvar oavsett vem som är
            förövare och om våldet utövas i det offentliga rummet eller i
            det privata. Det åligger varje stat att respektera, skydda och
            möjliggöra kvinnors mänskliga rättigheter samt förebygga, utreda
            och bestraffa förövarna. Vidare har stater ansvar för att våldsutsatta
            kvinnor får stöd och fullgott skydd. Men på flera punkter tas
            inte detta ansvar för flickors och kvinnors säkerhet av stater
            och ansvariga myndigheter. Mänskliga rättigheter tolkas som mäns
            rättigheter. Kvinnor drabbas av våld just för att de är kvinnor
            i en samhällsstruktur som underordnar och diskriminerar kvinnor.
            Mäns våld mot kvinnor ska ses i ljuset av att det i samhället
            råder en ojämlik maktrelation mellan könen. Våldet är ett uttryck
            för diskriminering mot kvinnor, samtidigt som våldet bidrar till
            att upprätthålla könsmaktsordningen och könsdiskrimineringen.
            Begreppet att ”fattigdomen feminiseras” har etablerats. Att fattigdomen
            har ett kvinnligt ansikte och att makten har ett manligt ansikte
            påverkar kvinnors villkor negativt.
          </p>
          <p xml:id="i-7Ze9sUUS9rfmCiLqEmpE2q">
            Europarådet grundades 1949 och har i dag 47 medlemsstater. Organisationens
            viktigaste ändamål är att garantera och skydda de mänskliga rättigheterna
            i medlemsstaterna, ett arbete som på viktiga områden också har
            nått stora framgångar. Trots detta är våld mot kvinnor i Europa
            ett av de mest utbredda brotten mot de mänskliga rättigheterna.
            Detta är belagt, även om mycket av våldet fortfarande är dolt
            och underrapporterat.
          </p>
          <p xml:id="i-LxQYoiPgaZwgA4L1j6yc61">
            Våldet riktas mot kvinnor i alla åldrar och samhällsklasser och
            utgör ett av de största hoten mot kvinnors liv och hälsa. Våld
            mot kvinnor avser varje handling som orsakar fysisk, sexuell eller
            psykisk skada eller lidande för kvinnor. Rädsla, hot och det våld
            kvinnor utsätts för utgör hinder för att fritt kunna åtnjuta sina
            demokratiska rättigheter. Mäns våld mot kvinnor strider mot grundläggande
            demokratiska värden och påverkar främst den enskilda individen
            men samtidigt också samhället i stort. Våld mot kvinnor är ett
            samhällsproblem utan nationella gränser och måste motverkas på
            såväl internationell och europeisk som nationell nivå. Vi vet
            att kvinnor är könsflyktingar.
          </p>
          <p xml:id="i-LpYzCpCtg51FrWTyKBFdfu">
            Enligt Europarådet hade 20–25 procent av alla kvinnor i medlemsländerna
            upplevt fysiskt våld. 12–15 procent av kvinnorna över 16 år hade
            levt i en nära relation där de utsatts för våld. Så det var välkommet
            när Europarådet den 27 november 2006 i Madrid lanserade kampanjen
            Mäns våld mot kvinnor. Vi har kommit att se ett omfattande arbete
            över Europa i kommuner och landsting, parlament och av regeringar.
            Att synliggöra våldet, förbättra lagstiftning och tillämpning
            men också att verka för att erforderliga ekonomiska medel avsätts
            har varit viktiga delar av kampanjen. Behovet av åtgärder syns
            även i FN:s granskningar, och FN:s kvinnokonvention Cedaws expertkommitté
            har kritiserat även Sverige. Den som vill och vågar öppna sina
            ögon ser våldets konsekvenser i sin privata omgivning, inom skolan,
            i fritidsaktiviteter eller bland arbetskamrater.
          </p>
          <p xml:id="i-S34i5yFgckYdqKrtTz1wLV">
            Europarådet har slagit fast att regeringar ska upprätta handlingsplaner
            mot mäns våld mot kvinnor. Och den svenska regeringen har också
            under året lämnat skrivelsen Handlingsplan för att bekämpa mäns
            våld mot kvinnor, hedersrelaterat våld och förtryck samt våld
            i samkönade relationer. Riksdagen bereder nu ett betänkande i
            det sammansatta utskottet mellan riksdagsledamöter i justitieutskottet
            och socialutskottet. Jag välkomnar skrivelsen och den process
            som pågår i riksdagen. Att fortsätta att förstärka våra lagar,
            stimulera forskning, metodutveckling samt utbildning är angeläget
            för att förändra attityder men inte minst för att driva på implementeringen
            av lagstiftningen.
          </p>
          <p xml:id="i-D2LBTBZGjhSopLawkrRWtw">
            För att stater ska ta sitt ansvar att skydda kvinnor behöver
            man sätta upp konkreta mål för arbetet, mål som tvingar ned våldskurvan.
            I dag är länder utan ifrågasättande beredda att betala stora summor
            för mäns våld men endast mindre summor för att skydda kvinnor
            och barn från våld. En beräkningsmodell för vilken summa som ska
            avsättas för det förebyggande arbetet bör tas fram. Europarådets
            parlamentariska församling har angett summan till lägst 1 euro
            per invånare.
          </p>
          <p xml:id="i-9xuLiumFpwunKaAktsNAwc">
            Manliga nätverk uppmuntras av Europarådet med Sverige som förebild,
            maskulinitet debatteras och vad män har att vinna på ett jämställdare
            samhälle formuleras. Vidare bör män i riskzonen för att utöva
            våld erbjudas kontaktvägar till förebyggande stöd samt behandling.
            Behandlingsmodeller bör utvecklas. Vidare krävs förändringar av
            attityder, informationskampanjer bör genomföras och könsdiskriminerande
            reklam bör mötas med lagstiftning. Förväntan ställs i ökad omfattning
            på nationell samordning för att genomföra, övervaka och utvärdera
            alla åtgärder på området.
          </p>
          <p xml:id="i-Ux4qfftciLiiNQ8rNu9Cnp">
            Under 2008 kommer Sverige att ta över ordförandeskapet i Europarådet.
            Sverige får då en unik möjlighet att lyfta fram goda exempel.
            Men Sverige har samtidigt ett ansvar att lyfta fram omfattningen
            av kränkningar och övergrepp på kvinnors mänskliga rättigheter.
            Det krävs mer av redan beslutade insatser, men de ansträngningarna
            kommer inte ensamma att kunna vända dagens utveckling. Och att
            tala om grupper av kvinnor med funktionsnedsättning eller äldre
            kvinnor i könlösa termer osynliggör kvinnan som en resurs i samhället,
            men också deras livssituation osynliggörs.
          </p>
          <p xml:id="i-XTxTHeFoXbh6CxX435Hvgb">
            Får nationella minoriteter tillgång till likvärdigt skydd och
            stöd som kvinnor generellt, och hur ser deras hälsosituation ut?
            Hur kan de så kallade papperslösa kvinnornas rättssäkerhet tillgodoses?
            Många särskilda gruppers behov liksom tematiska frågor återstår
            att belysa. För att stoppa mäns våld mot kvinnor krävs ytterligare
            konkreta initiativ.
          </p>
          <p xml:id="i-AnTQp29wiEkoZidv5gJCX">
            Mäns våld mot kvinnor påverkar också tusentals barn som växer
            upp i skuggan av pappans våld. De barnen och alla kvinnor har
            rätt att förvänta sig bindande normer om förebyggande arbete,
            om hur skyddsbehovet ska tillgodoses, om ekonomiskt stöd och bestämmelser
            om omhändertagande av kvinnan med mera. Bärande principer kan
            formuleras utifrån folkrätten och under kampanjen vunna erfarenheter.
          </p>
          <p xml:id="i-Nuqsw7Q5FKV4uQd4RsR1Mh">
            En bred arbetsgrupp bör tillsättas för att utarbeta principer
            för det fortsatta arbetet, regeringen bör ta initiativ till att
            arbeta med en konvention mot mäns våld mot kvinnor. Sverige är
            inte längre en feministisk röst i världen men regeringen kan nu
            ta ett kliv fram på jämställdhetens scen i Europa, först som ordförandeland
            för Europarådet, därefter som ordförande för EU men också internationellt.
          </p>
          <p xml:id="i-DCLGkqJdgChUD5oZY17XQr">
            Kommer statsrådet Nyamko Sabuni att inför ordförandeskapet i
            Europarådet ta initiativ till utarbetandet av en konvention mot
            mäns våld mot kvinnor?
          </p>
          <p xml:id="i-7maY5XjQZvz82p8q1cNBZx">
            Kommer statsrådet att verka för en ratificering av Europarådets
            konvention mot trafficking, och när kommer Sverige att ha ratificerat
            konventionen?
          </p>
          <p xml:id="i-BaJvuskKNMjpyrLhL66QUb">
            Kommer statsrådet att driva frågan om ratificering av Europarådets
            konvention mot trafficking i Sveriges bilaterala relationer?
          </p>
          <p xml:id="i-U2BgUxLnvXvrEmUHpuLas2">
            Kommer statsrådet att ta initiativ till att regeringen, som ordförande
            i EU, driver att EU ska ratificera Europarådets konvention mot
            trafficking?
          </p>
          <p xml:id="i-B5odbnBmd4z5HHC7sKy4VX">
            Kommer statsrådet att ta initiativ till att regeringen, som ordförande
            för EU, driver frågan om att våld mot kvinnor ska vara ett prioriterat
            område?
          </p>
          <p xml:id="i-Rgbm5ndDEyjkeWDnfYWqQ1">
            Verkar statsrådet för att regeringen utser och nominerar, enligt
            resolution 1325, både en kvinna och en man till poster som ska
            tillsättas när det gäller fredsarbete inom EU och FN?
          </p>
          <p xml:id="i-GTCESGatFBLk2cSzgSzMRB">
            Har statsrådet efterfrågat statistik från FN som visar hur stor
            andel kvinnor som deltar i internationellt fredsarbete, och avser
            statsrådet att redovisa dessa uppgifter?
          </p>
          <p xml:id="i-CCeD8Jam5BwEKSLNsC2mRS">
            Har statsrådet verkat för att internationellt arbete, kvinnors
            rättigheter och genuskunskap med bäring på författning, valsystem
            och domstolsvärden är säkrade i läroplanerna för militära myndigheter,
            polisväsendet och juristutbildningen?
          </p>
          <p xml:id="i-JWGbh5VasNBsnAmiXwFRhK">
            Avser statsrådet att ta initiativ till att kartlägga och vidta
            åtgärder till stöd för de kvinnor som i Sverige, på grund av mäns
            våld mot dem, lämnar landet i brist på skydd och stöd?
          </p>
          <p xml:id="i-RYJoeHgRfdKGFPS9Nr18Z">
            Avser statsrådet att agera för att säkerställa att civilrättsliga
            frågor som äktenskap och skilsmässa respekteras i förhållande
            till de stater där vad svensk lag anger inte godtas?
          </p>
          <p xml:id="i-ARM3sf2UeikF8kKzHx5Mc1">
            Fram till den 1 januari 1974 var tvångsäktenskap i lag förbjudet
            men då dagens lagstiftning har visat sig otillräcklig för att
            skydda flickor och kvinnor är frågan om statsrådet kommer att
            ta initiativ till en översyn av lagstiftningen och länsstyrelsens
            regler för dispens med vårdnadshavarens utlåtande i syfte att
            stoppa tvångsäktenskapen.
          </p>
          <p xml:id="i-QSgRW2PpNFWyAkNK8e2bzT">
            Vad har statsrådet gjort för att arbetet med mäns våld mot kvinnor
            avspeglas i regeringens direktiv till alla myndigheter, och på
            vilket sätt avspeglas arbetet?
          </p>
        </div>
      </div>
    </body>
  </text>
</TEI>
