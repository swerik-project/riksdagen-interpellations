<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0290">
  <teiHeader>
    <fileDesc>
      <titleStmt>
        <title>Västsahariernas rätt till nationellt självbestämmande</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahariernas rätt till nationellt självbestämmande till Carl Bildt (m), utrikesminister om Västsahariernas rätt till nationellt självbestämmande</title>
          <idno type="rdwebb">GV10290</idno>
          <ref type="dokument_url_text">http://data.riksdagen.se/dokument/GV10290/text</ref>
          <ref type="dokument_url_html">http://data.riksdagen.se/dokument/GV10290</ref>
          <ref type="dokumentstatus_url_xml">http://data.riksdagen.se/dokumentstatus/GV10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3sYUsLmq8VoaEj1oGE5Wt9" corresp="i-K3yJ7rruozYUK99nj91ffc">
          <date when="2007-12-20"/>
        </correspAction>
        <correspAction type="received" xml:id="i-xv1ZRu4qLXNuQGXXS2tJv">
          <date when="2007-12-20"/>
        </correspAction>
        <correspAction type="received" xml:id="i-5XXmySNvhUKLFipdAASGBb" corresp="i-AZnaWEAg22YQ3HzVMfNSHR">
          <date when="2007-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DKUedkgashiFc1v8SB2qvb">
            Interpellation 2007/08:290 Västsahariernas rätt till nationellt
            självbestämmande av Hans Linde (v) till utrikesminister Carl Bildt
            (m)
          </p>
        </div>
        <div type="ipqSubmissionInfo">
          <p xml:id="i-9Ww21n4wzW1hd4sJDgZABu">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M334Qz6zvVFnkCNhH1uDRi">
            I över 30 år har Marocko ockuperat Västsahara i strid med folkrätten.
            Inget land har erkänt Marockos krav på området. I stället har
            ett 70-tal stater erkänt SADR, Sahariska arabiska demokratiska
            republiken. Sedan 1973 slåss befrielseorganisationen Polisario
            för Västsaharas frihet och västsahariernas rätt till nationellt
            självbestämmande. I dag kontrollerar Polisario 32 procent av Västsahara
            i ökenområdena på gränsen till Algeriet och Mauretanien.
          </p>
          <p xml:id="i-Gx4ipbfLrSEJtYyjxZiLHw">
            Sedan 1991 råder vapenvila mellan Polisario och Marocko och fredsförhandlingar
            pågår. Med stöd av FN-resolutioner och Internationella domstolen
            i Haag kräver Polisario att Västsaharas framtid ska avgöras i
            en folkomröstning där ett av alternativen är självständighet.
            Marocko har konsekvent förhalat förhandlingarna, vägrat att kompromissa
            och motsatt sig västsahariernas rätt till självbestämmande.
          </p>
          <p xml:id="i-MTT4ZCFcsaz3GfehcZjpDw">
            Marockos ockupation skulle inte vara möjlig utan det stöd man
            åtnjuter av sina allierade i framför allt Frankrike, Spanien och
            USA. Sedan ett år gäller ett fiskeavtal mellan EU och Marocko
            vilket gör det möjligt för fiskare från EU:s medlemsstater att
            fiska längs Västsaharas kust.
          </p>
          <p xml:id="i-2BSNRVPomuy2qwDQYs285X">
            Beslutet att inkludera Västsaharas fiskevatten i ett avtal mellan
            EU och Marocko strider mot folkrätten.
          </p>
          <p xml:id="i-3GZZ6LLNRCmAau3F23wyqq">
            I Maastrichtfördragets Artikel 11 kan man läsa att Europeiska
            unionen ska ”bevara freden och stärka den internationella säkerheten
            i enlighet med grundsatserna i Förenta nationernas stadga samt
            i enlighet med principerna i Helsingforsavtalets slutakt och målen
            i Parisstadgan, inbegripet de som gäller yttre gränser”. När ministerrådet
            beslöt att underteckna ett fiskeavtal med Marocko begick sålunda
            rådet inte bara ett brott mot folkrätten utan ingick även ett
            avtal som står i strid med Maastrichtfördraget. Sverige röstade
            ensamt emot avtalet i ministerrådet. Det finns dock möjligheter
            att ingripa mot övergreppet.
          </p>
          <p xml:id="i-VYChDskhQwu6q6XokQ9HVC">
            Sverige, som i ministerrådet röstade mot beslutet att i EU:s
            fiskeavtal med Marocko inkludera västsahariska fiskevatten, kan
            väcka talan mot ministerrådets beslut i EG-domstolen.
          </p>
          <p xml:id="i-31f1MJWuWC9TmFvRSKhHSX">
            Tyvärr är fiskeavtalet bara ett exempel på hur omvärlden genom
            sitt ekonomiska och politiska samarbete med Marocko i realiteten
            försvårar en fredlig lösning på konflikten och motverkar västsahariernas
            rätt till självbestämmande. Av naturliga skäl börjar många västsaharier
            tappa tron på möjligheten att genom förhandlingar inom FN nå en
            fredlig lösning. Frustrationen sprider sig och risken är överhängande
            att våldet eskalerar om inte några konkreta framsteg görs i de
            kommande förhandlingarna.
          </p>
          <p xml:id="i-QSqv3yVUu8dEfiH8bZ4YEx">
            I januari inleds den tredje rundan av förhandlingar mellan Marocko
            och Polisario. Omvärlden, inklusive EU och Sverige, har en möjlighet
            att sätta press på Marocko att tillmötesgå Polisarios rättmätiga
            krav på en folkomröstning om Västsaharas framtid. Skulle förhandlingarna
            stranda och våldet återupptas kommer ansvaret att vila tungt på
            omvärlden på grund av dess bristande stöd för västasahariernas
            rätt till nationellt självbestämmande.
          </p>
        </div>
        <div type="ipQuestion">
          <p xml:id="i-Jt8maA4vNmd1dFFEUbznnT">
            Jag vill därför fråga utrikesministern:
            <list rend="ordered">
              <item>
                1. Vilka initiativ avser utrikesministern att vidta för att upphäva
                fiskeavtalet mellan EU och Marocko, som står i strid med såväl
                folkrätten som Maastrichtfördraget?
              </item>
              <item>
                2. Vilka initiativ avser utrikesministern att vidta för att Sverige
                som enskild stat och inom ramen för EU sätter press på Marocko
                att tillgodose västsahariernas rätt till självbestämmande?
              </item>
            </list>
          </p>
        </div>
      </div>
    </body>
  </text>
</TEI>
