<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0647">
  <teiHeader>
    <fileDesc>
      <titleStmt>
        <title>Biodiesel utan palmolja</title>
        <author>Andersson, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biodiesel utan palmolja till Andreas Carlgren (c), miljöminister om Biodiesel utan palmolja</title>
          <idno type="rdwebb">GV10647</idno>
          <ref type="dokument_url_text">http://data.riksdagen.se/dokument/GV10647/text</ref>
          <ref type="dokument_url_html">http://data.riksdagen.se/dokument/GV10647</ref>
          <ref type="dokumentstatus_url_xml">http://data.riksdagen.se/dokumentstatus/GV10647</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <persName>Ulla Andersson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NDA5zARsoaDUjTWQHPxKrd" corresp="i-M5o8cYSRJsbmZdvevomfQX">
          <date when="2008-05-07"/>
        </correspAction>
        <correspAction type="received" xml:id="i-88QNhFcWQCFJtsVm732CXY" corresp="i-8KGHHqnCbosJuiWXSVH5vU">
          <date when="2008-05-07"/>
        </correspAction>
        <correspAction type="answered" xml:id="i-MqBSUCHodavauUN7U6NFLC" corresp="i-PRFN1BS8QWUhjjGAM8w3Fj">
          <date when="2008-06-10"/>
          <time when="09:01:14" dur="PT309S"/>
        </correspAction>
        <correspContext corresp="i-Fv1RRNA8b6FPn7xnMicdQR">
          <ref type="record" target="prot-200708--125">Riksdagens protokoll 2007/08:125 Tisdagen den 10 juni</ref>
          <ref type="recordSection" target="unsetDivId">3 § Svar på interpellation 2007/08:647 om biodiesel utan palmolja</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Gh1t35UDDmDbW2Rkdxfjf">
            Interpellation 2007/08:647 Biodiesel utan palmolja av Ulla Andersson
            (v) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-Rn7cZcZpWt2dku8Koi8EFs">
            den 7 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WfKPRh2dzpr9LcigMhPDTU">
            EU har satt som mål att hållbart framtagna biodrivmedel ska stå
            för 10 procent av transportbränslet år 2020. Frågan är hur ytterst
            tvivelaktiga biodrivmedel som till exempel palmolja kan undvikas
            i den kommande utvecklingen.
          </p>
          <p xml:id="i-7vhFUkeJ65Pj6SFuCh1FQu">
            I höstas planerade Sveriges största bensinbolag, OK Q8, att introducera
            ett biodrivmedel huvudsakligen baserat på palmolja. Trots att
            bolaget hävdade att palmoljan var framtagen på ett hållbart sätt
            mötte lanseringen kraftiga protester från olika håll. Ett av de
            argument som framfördes var den så kallade förskjutningseffekten
            eller utträngningseffekten. Med detta menas att en ökad efterfrågan
            på palmolja till biodrivmedelssektorn direkt eller indirekt leder
            till regnskogsskövling, antingen då skogsmark tas i anspråk för
            att bereda nya odlingar eller då existerande åkermark används,
            vilket kan tvinga den tidigare jordbrukaren att flytta in i regnskogen
            för att där hitta ny mark.
          </p>
          <p xml:id="i-MK9fiHEhoqMuuXv51kBrwW">
            Till slut drog OK Q8 tillbaka sin palmoljesatsning med just denna
            motivering: ”Det finns ändå en risk i dag att andra mindre nogräknade
            producenter utnyttjar situationen och avverkar regnskog för att
            möta en ökad efterfrågan.”
          </p>
          <p xml:id="i-Cwt85FDyKYybftj1YHGj79">
            Trafikutskottet som beställde en forskningsöversikt om förnybara
            drivmedel kunde läsa att ”skövling av regnskog i Indonesien och
            Malaysia för att röja mark för palmoljeodlingar är ett tydligt
            exempel på hur en expansion av bioenergi inte får gå till”. Man
            påpekade dock att ”försök att använda palmolja i svensk biodiesel
            var på gång men drogs tillbaka av miljöskäl. I dag används ingen
            palmolja i biodiesel i Sverige.”
          </p>
          <p xml:id="i-Py3S8V6bgNoBaELLXrku9x">
            Miljöministern framförde också detta i Ekots lördagsintervju
            den 23 februari. ”Det som har nu ifrågasatts, det är ju amerikansk
            majsetanol, det är inte aktuellt i Sverige. Likadant palmoljan
            och palmoljeetanolen är ju mycket ifrågasatt med rätta. Vi har
            inte den heller i Sverige.”
          </p>
          <p xml:id="i-Eqj2kxjt9n62tTygez2eE4">
            Men palmoljediesel, som det handlar om, är fortfarande högst
            aktuellt inom EU, inte minst med tanke på det 10-procentsmål som
            satts upp till år 2020 som formligen lett till en explosion av
            nya plantager i Sydostasien. Ett enda företag, finska Neste Oil,
            har storslagna planer på detta område. Två anläggningar i Finland
            med en kapacitet på 170 000 ton vardera, en i Österrike med 200
            000 ton och en i Singapore med 800 000 ton står snart klara. Är
            det palmolja som här blir den huvudsakliga råvaran är detta flera
            procent av den årliga globala produktionen – och detta för ett
            enda företag. Det går inte att utesluta att ett svenskt bolag
            på nytt gör ett försök att importera palmoljediesel från det finska
            bolaget Neste Oil i framtiden.
          </p>
        </div>
        <div type="ipQuestion">
          <p xml:id="i-MN7wMuTsapg8oxtJzorWtP">
            Ett krav för 10-procentsmålet är att produktionen av drivmedlet
            ska ske på ett hållbart sätt. Alltmer forskning tyder dock på
            att palmolja inte kan produceras hållbart i de mängder det kommer
            att handla om. Med anledning av att EU nu utvecklar direktivet
            om förnybara källor (Dok.5421/08 – KOM(2008) 19 slutlig) vill
            jag fråga ministern:
            <list rend="ordered">
              <item>
                1. Avser ministern att inom EU verka för så strikta hållbarhetskriterier
                i direktivet att ovan nämnda förskjutningseffekter kan undvikas?
              </item>
              <item>
                2. Avser ministern att verka för att direktivet utformas till
                ett minimidirektiv som ger EU:s medlemsländer möjlighet att ställa
                högre hållbarhetskriterier?
              </item>
              <item>
                3. Avser ministern att nationellt, genom kriterier i den miljöanpassade
                offentliga upphandlingen, verka för att palmoljeetanolen inte
                kommer att köpas in av svensk offentlig förvaltning och statliga
                bolag?
              </item>
            </list>
          </p>
        </div>
      </div>
    </body>
  </text>
</TEI>
