<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0196">
  <teiHeader>
    <fileDesc>
      <titleStmt>
        <title>Eventuell förlängning av upplåtelsen av Bromma flygplatsområde</title>
        <author>Bolund, Per (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Eventuell förlängning av upplåtelsen av Bromma flygplatsområde till Åsa Torstensson (c), statsråd om Eventuell förlängning av upplåtelsen av Bromma flygplatsområde</title>
          <idno type="rdwebb">GV10196</idno>
          <ref type="dokument_url_text">http://data.riksdagen.se/dokument/GV10196/text</ref>
          <ref type="dokument_url_html">http://data.riksdagen.se/dokument/GV10196</ref>
          <ref type="dokumentstatus_url_xml">http://data.riksdagen.se/dokumentstatus/GV10196</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6eJJbBXw1JnHQ6BJWXURzM" corresp="i-C2s3YhmmVmNkgvznmmnD4x">
          <date when="2007-11-21"/>
        </correspAction>
        <correspAction type="received" xml:id="i-6yhHcJL8kpURYUouYJpgK3" corresp="i-J74sVAjCTSxzD8rbnxRRA">
          <date when="2007-11-21"/>
        </correspAction>
        <correspAction type="answered" xml:id="i-QvG6TkbeiWqborkDuxEscB" corresp="i-J74sVAjCTSxzD8rbnxRRA">
          <date when="2007-12-04"/>
        </correspAction>
        <correspContext corresp="i-QvG6TkbeiWqborkDuxEscB">
          <ref type="record" target="prot-200708--036">Riksdagens protokoll 2007/08:36 Tisdagen den 4 december</ref>
          <ref type="recordSection" target="unsetDivId">11 § Svar på interpellation 2007/08:196 om eventuell förlängning av upplåtelsen av Bromma flygplatsområde</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3YcapB2vztPvuPcWgKBaZG">
            Interpellation 2007/08:196 Eventuell förlängning av upplåtelsen
            av Bromma flygplatsområde av Per Bolund (mp) till statsrådet Åsa
            Torstensson (c)
          </p>
        </div>
        <div type="ipqSubmissionInfo">
          <p xml:id="i-XdNbzcN5bAa5sUkeAUHKVk">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UDLPnFtHANHsPzuiZqMgpf">
            Ett avtal har nyligen slutits mellan Luftfartsverket och Stockholms
            kommun om en förlängning av upplåtelsen av Bromma flygplatsområde
            till och med år 2038. För att avtalet ska bli giltigt måste det
            godkännas av både Stockholms kommunfullmäktige och för Luftfartsverkets
            del av regeringen. Detta ger regeringen en chans att på allvar
            ta ställning i miljö- och klimatdebatten.
          </p>
          <p xml:id="i-9HLn3Ge9yd4X2eaMiKRvcX">
            Bromma flygplats ger kraftig miljöpåverkan i centrala Stockholm
            med buller, avgaser och föroreningar som påverkar tiotusentals
            människor. Flygplatsen blockerar ett stort centralt markområde
            från bostadsbebyggelse vilket bidrar till att Stockholm glesas
            ut, transportarbetet och utsläppen drivs upp och trycket mot värdefulla
            friluftsområden ökar. En förlängning av avtalet måste därför prövas
            med samma noggrannhet som vid en etablering av en ny flygplats.
          </p>
          <p xml:id="i-Ut81QqoKnAZ1jqrLW9n4Ss">
            Det föreslagna avtalet kan ifrågasättas ur demokratisynpunkt.
            Trots att frågan är politiskt känslig i Stockholm och ett starkt
            engagemang finns mot flygplatsen väljer man en mycket lång avtalstid,
            hela 30 år, vilket gör att man omöjliggör för många kommande politiska
            majoriteter att genomföra ett eventuellt beslut om nedläggning.
            Avtalet innehåller inte heller någon rätt för kommunen att säga
            upp avtalet, vilket förvägrar 700 000 stockholmare deras demokratiska
            möjlighet att påverka flygtrafiken i sin egen stad.
          </p>
          <p xml:id="i-THHbzsmiGVg3RnuGKqtss5">
            Avtalet tycks helt opåverkat av det senaste årets intensiva klimatdebatt
            och dessutom helt opåverkat av marknadsekonomiska principer. Staten
            i form av Luftfartsverket får genom avtalet en subventionerad
            markhyra på ca 4 miljoner per år som inte alls reflekterar det
            alternativvärde marken har, i form av exempelvis bostäder. Den
            subventionerade hyran av det centrala läget snedvrider flygets
            konkurrenskraft mot andra transportslag och driver upp de klimatpåverkande
            utsläppen. Avtalet ger dessutom Luftfartsverket rätten att ytterligare
            förhandla ned den redan subventionerade markhyran om intäkterna
            från parkeringen minskar – det vill säga om kunderna skulle få
            för sig att ta kollektivtrafik i stället för bil till flygplatsen.
            Det är verkligen att motverka marknadsmekanismerna i klimatpolitiken.
          </p>
          <p xml:id="i-8CPnKPyT9GVeFkDAujnZ5G">
            Den absolut dominerande delen av flyget på Bromma är inrikesflyg,
            som minskar år för år. Arlanda har kapacitet att ta emot det inrikesflyg
            som skulle behöva flytta när Bromma flygplats stängs.
          </p>
          <p xml:id="i-8svZK27rwM7ibt7C84Lsni">
            Jag vill därför fråga statsrådet:
          </p>
          <p xml:id="i-SQNRRQbGRUuz5L8BL7Fe1i">
            Avser statsrådet att verka för att det föreslagna avtalet om
            Bromma flygplats anpassas till de borgerliga partiernas uttalade
            ambition att låta marknadsmekanismerna verka för minskad klimatpåverkan?
          </p>
          <p xml:id="i-AZo6PXuwBNf6jig3Amxwjm">
            Avser statsrådet att verka för att Luftfartsverket får incitament
            att verka för förbättrade kollektivtrafikförbindelser till Bromma
            flygplats?
          </p>
          <p xml:id="i-KY2bWAyBQWWcMUbB5KTMdo">
            Hur avser statsrådet att verka för att Sveriges klimatmål ska
            nås i ljuset av att avtalet om Bromma flygplats innebär att inrikesflyget
            subventioneras så att dess konkurrenskraft gentemot tåget ökas?
          </p>
          <p xml:id="i-3DBu3ExWc4JRiP9tkYQLon">
            Hur avser statsrådet att öka den demokratiska legitimiteten i
            Luftfartsverkets verksamhet med tanke på att avtalet för så lång
            tid låser markanvändningen från omprövning och politisk kontroll?
          </p>
          <p xml:id="i-MNB2tBJxRYQP6AZhA8FDq8">
            Kommer statsrådet att verka för att även Stockholms kommun ges
            rätt att upphäva avtalet?
          </p>
        </div>
      </div>
    </body>
  </text>
</TEI>
