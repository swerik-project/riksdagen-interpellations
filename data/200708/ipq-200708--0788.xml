<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0788">
  <teiHeader>
    <fileDesc>
      <titleStmt>
        <title>Kommunismens brott och skolan</title>
        <author>Wallmark, Hans (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunismens brott och skolan till Jan Björklund (fp), utbildningsminister om Kommunismens brott och skolan</title>
          <idno type="rdwebb">GV10788</idno>
          <ref type="dokument_url_text">http://data.riksdagen.se/dokument/GV10788/text</ref>
          <ref type="dokument_url_html">http://data.riksdagen.se/dokument/GV10788</ref>
          <ref type="dokumentstatus_url_xml">http://data.riksdagen.se/dokumentstatus/GV10788</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EQWz45242tkWoMxvHBPjwW" corresp="i-AvFShRZVEyBV61S19AKNGK">
          <date when="2008-05-14"/>
        </correspAction>
        <correspAction type="sent" xml:id="i-5CYa4J3rwjCBvNQf6g4Ezt" corresp="i-9xarzmckV5SS8EyJPN5b3x">
          <date when="2008-05-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MK1wHbdyDPisVmugYmU6ij">
            Interpellation 2007/08:788 Kommunismens brott och skolan av Hans
            Wallmark (m) till utbildningsminister Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-XSVfWELj5838VrEvFZQ1gF">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BcoReAtBytrey2AkesyHRE">
            I december 2006 breddade regeringen uppdraget för Forum för levande
            historia. Även kommunismens brott mot mänskligheten ska uppmärksammas.
            Det är ett viktigt tillkännagivande och något som det har väckts
            motioner om i riksdagen under flera år.
          </p>
          <p xml:id="i-KHFnVKtNDeAHdHboUHeZcv">
            För många framstår det som en logisk och självklar förlängning
            av det arbete som redan inletts. Nazismen och kommunismen räknas
            till de två fruktansvärda tvillingideologier som fötts under det
            blodiga 1900-talet. För vissa länder och folk kom lättnaden och
            glädjen över att bli av med Tredje rikets ockupationstrupper och
            systematiska förföljelser att snabbt förvandlas till ny sorg och
            nytt lidande genom Röda arméns framfart och ohyggligheter utförda
            av så kallade socialistiska folkdemokratier.
          </p>
          <p xml:id="i-Ab14QPFtud3HHkySkgtsW5">
            Under 2008 har det första materialet kring dessa frågor presenterats
            av Forum för levande historia. Det handlar bland annat om en faktabok,
            en elevhandledning samt en mindre utställning på turné vid några
            av landets bibliotek.
          </p>
          <p xml:id="i-8eCHbgd4AskHWVTx5cAg3H">
            Överintendent Eskil Franck vid Forum för levande historia konstaterar
            att det nya bredare uppdraget känns naturligt i förhållande till
            myndighetens huvudinriktning. Han skriver bland annat i sitt förord
            till den nya faktaboken: ”Arbetet ligger väl i linje med myndighetens
            kärnverksamhet: att med utgångspunkt i Förintelsen och andra brott
            mot mänskligheten främja demokrati, tolerans och mänskliga rättigheter.
            Brott mot mänskligheten måste uppmärksammas. Oavsett vilken regim
            som utförde de fasansfulla brotten, oavsett var de skedde.”
          </p>
          <p xml:id="i-2AkwFGmtSZDSzxV8pZsi71">
            Forum för levande historia finansieras med medel som går via
            Kulturdepartementet. En uttalat viktig målgrupp är dock landets
            elever. Material har sänts till skolorna. På många håll har lärare
            och skolledningar seriöst och målmedvetet arbetat med mångfaldsfrågor
            så att intoleransens mekanismer uppmärksammats. Tillgången till
            ett pedagogiskt utformat material som berör kommunistiska regimers
            brott mot mänskligheten borde i det sammanhanget vara ett gott
            komplement och givande faktaunderlag. Samtidigt har det tidigare
            i debatten från någon skola hävdats att den typen av påstått styrt
            material inte ska tas in till skolbiblioteket. Även om ansvaret
            axlas lokalt finns det anledning att vara tydlig om det önskvärda.
          </p>
          <p xml:id="i-LYCEi3qr9tic6LWR293oC7">
            Även inom den högre utbildningen har kritiska röster hörts på
            ett helt annat sätt då kommunismens brott mot mänskligheten uppmärksammas
            än i förhållande till nazismens brott. Akademiska lärare och forskare
            har i upprop tagit avstånd från vad som ses som en statligt styrd
            historiesyn. Även i det sammanhanget är tydlighet önskvärd. Vilka
            områden och epoker som ska studeras eller lyftas fram är ju inte
            samma sak som att slutsatser och på förhand gjorda analyser beställs.
            Nog finns det skäl att hysa sådan tilltro till företrädare för
            svenska universitet och högskolor att de klarar av att värna sin
            akademiska integritet.
          </p>
          <p xml:id="i-9qnRTyiKhtUXTXWQGsqdYj">
            I samband med Forum för levande historias första år skapades
            möjligheter för svensk forskning att via pengar förmedlade av
            Vetenskapsrådet undersöka Sveriges och svenskars förhållande till
            nazismen. Bland annat via Södertörns högskola har några intressanta
            böcker på detta tema lagts fram med nya detaljer och fakta. Liknande
            behov finns även vad gäller Sveriges och svenskars förhållande
            till kommunismen och de kommunistiska staterna. Nog finns det
            ett tomrum att fylla vad gäller akademiska arbeten om kontakter,
            infiltration, utländska säkerhetstjänsters verksamhet samt överföring
            av pengar mellan kommunistiska regimer och enskilda personer samt
            organisationer i Sverige.
          </p>
          <p xml:id="i-NqrhXm9pPdpy4DBvKQSC2W">
            Mina frågor till statsrådet Jan Björklund och chefen för Utbildningsdepartementet
            är:
          </p>
          <p xml:id="i-ESpNgavKNWuPXY29BRNQue">
            Är det material som Forum för levande historia tagit fram tillräckligt
            i omfattning för att kunna användas i skolor och undervisning,
            eller avser ministern att ta initiativ till att materialet görs
            mera omfångsrikt?
          </p>
          <p xml:id="i-WCsoxthCT57bPWAD3FXLTB">
            Avser utbildningsministern att fästa avseende vid och agera med
            anledning av de kritiska röster som vänder sig mot vad som sägs
            vara en statligt sanktionerad historiesyn?
          </p>
          <p xml:id="i-KRGndKzVegz5yATk6zBJ3k">
            Kan utbildningsministern tänka sig att ta initiativ till att
            medel fördelas via exempelvis Vetenskapsrådet i syfte att bredda
            och fördjupa kunskaps- och vetenskapsgrunden vad gäller Sveriges
            och svenskars förhållande till kommunistiska regimer under 1900-talet?
          </p>
        </div>
      </div>
    </body>
  </text>
</TEI>
