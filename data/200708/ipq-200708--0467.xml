<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0467">
  <teiHeader>
    <fileDesc>
      <titleStmt>
        <title>Remissinstansernas kritik mot rehabiliteringskedjan</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Remissinstansernas kritik mot rehabiliteringskedjan till Cristina Husmark Pehrsson (m), statsråd om Remissinstansernas kritik mot rehabiliteringskedjan</title>
          <idno type="rdwebb">GV10467</idno>
          <ref type="dokument_url_text">http://data.riksdagen.se/dokument/GV10467/text</ref>
          <ref type="dokument_url_html">http://data.riksdagen.se/dokument/GV10467</ref>
          <ref type="dokumentstatus_url_xml">http://data.riksdagen.se/dokumentstatus/GV10467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HN1L13qChZ7CpHikYMXckT" corresp="i-Sn3HArFcXWQDenVvrpFSQe">
          <date when="2008-03-05"/>
        </correspAction>
        <correspAction type="received" xml:id="i-MAda5EwJHvxjdviLg3zHMR" corresp="i-Dh86x4tP3poRsuGn2pQFUn">
          <date when="2008-03-05"/>
        </correspAction>
        <correspAction type="answered" xml:id="i-7tJSXVTRXuCxsd5Cvjbejg">
          <date when="2008-03-28"/>
        </correspAction>
        <correspAction type="answered" xml:id="i-AZsPPrkjKGUFrCeCcMLem8" corresp="i-Dh86x4tP3poRsuGn2pQFUn">
          <date when="2008-03-28"/>
        </correspAction>
        <correspContext corresp="i-AZsPPrkjKGUFrCeCcMLem8">
          <ref type="record" target="prot-200708--085">Riksdagens protokoll 2007/08:85 Fredagen den 28 mars</ref>
          <ref type="recordSection" target="unsetDivId">14 § Svar på interpellationerna 2007/08:465, 467 och 474 om rehabiliteringskedja</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A3Xeuu2fji54oRdTVYDaGy">
            Interpellation 2007/08:467 Remissinstansernas kritik mot rehabiliteringskedjan
            av LiseLotte Olsson (v) till statsrådet Cristina Husmark Pehrsson
            (m)
          </p>
        </div>
        <div type="ipqSubmissionInfo">
          <p xml:id="i-2tqb8jPcM2FqUWVUfVoh7W">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RzUck66TudbkTicV4gTqbk">
            Regeringen föreslår i remisserna Ny rehabiliteringskedja och
            Ettårsgräns för sjukpenning och införande av förlängd sjukpenning
            historiska försämringar av sjukförsäkringen. Planen är att de
            nya reglerna ska träda i kraft redan vid halvårsskiftet 2008.
            Men många remissinstanser är kritiska.
          </p>
          <p xml:id="i-RrSdGsHUHFiaccVb7wvjhW">
            Remissinstanserna är kritiska till att de föreslagna tidsgränserna
            är alltför snäva, att det försvagar anställningsskyddet, att reglerna
            är krångliga, att de medför ett ökat behov av försörjningsstöd,
            att de ekonomiska skillnaderna mellan män och kvinnor kommer att
            öka samt att regeringen föreslår en diagnosbaserad sjukpenning.
          </p>
          <p xml:id="i-Wj3aYPiZrYTgAfFMfWDo68">
            De fackliga centralorganisationerna LO, TCO och Saco avvisar
            förslaget om att arbetsförmågan ska prövas mot hela arbetsmarknaden
            redan efter sex månader. Det innebär att anställningsskyddet försvagas.
          </p>
          <p xml:id="i-2bUeC1BFtzjpBad7ijFn2w">
            Statens folkhälsoinstitut ifrågasätter de snäva tidsgränserna
            och skriver: ”Vi bedömer att dessa är alltför snäva mot bakgrund
            av de förutsättningar som finns hos offentliga rehabiliteringsaktörer
            och arbetsgivare.”
          </p>
          <p xml:id="i-J2n1wjTkk4tVZzT8BqidSf">
            Socialstyrelsen ifrågasätter också de snäva tidsgränserna och
            skriver: ”Socialstyrelsen anser att det finns anledning att begrunda
            Försäkringskassans förutsättningar att, med rätt kvalitet och
            med nödvändig rättssäkerhet, klara den arbetsbörda som förändringen
            kan förväntas innebära.”
          </p>
          <p xml:id="i-Kw5PjBCBB47vZqKp8ufAEw">
            Sveriges Kommuner och Landsting, Försäkringskassan, Arbetsförmedlingen
            och regeringen själv tror att förslaget kommer att leda till ett
            ökat behov av försörjningsstöd.
          </p>
          <p xml:id="i-BTKtCtMtKVnsXjWQioiT5z">
            Riksförbundet för social och mental hälsa skriver: ”Eftersom
            tidsramarna är alltför snålt tilltagna för de flesta psykiska
            ohälsotillstånd/sjukdomar, kommer ett stort antal människor med
            psykiska ohälsotillstånd att bli arbetslösa och samtidigt ”utförsäkrade”
            ur sjukförsäkringen. Detta kommer naturligtvis inte att leda till
            att flera sjuka kommer ut i arbete. Dessa personer kommer med
            nödvändighet att vara hänvisade till försörjning via socialbidrag.”
          </p>
          <p xml:id="i-2y8hEAbpkovftjwN9GaZ77">
            Förslaget saknar en analys ur jämställdhetssynpunkt trots att
            60 procent av alla med sjukpenning eller sjuk- och aktivitetsersättning
            är kvinnor. Det innebär att de ekonomiska skillnaderna mellan
            män och kvinnor kommer att öka vilket strider mot riksdagens jämställdhetspolitiska
            mål.
          </p>
          <p xml:id="i-6h2QurcpHJ1mPd6U9bFuYc">
            Arbetsförmedlingen är kritisk till förslaget och skriver att
            allt fler kommer att ramla mellan stolarna. För personer som är
            så sjuka att de inte kan jobba är inte Arbetsförmedlingen rätt
            stöd eftersom reglerna förutsätter att man står till arbetsmarknadens
            förfogande.
          </p>
          <p xml:id="i-VeajXr78boXX2mHyCnkHp4">
            Även borgerliga kommuner är kritiska till förslaget. Kristdemokraternas
            lokalavdelning i Ulricehamn varnar exempelvis för att ”ett stort
            antal människor kommer att hamna utanför vårt trygghetssystem.
            Man kan inte vara så blåögd att tro att det är endast ett få antal
            människor som detta kommer att beröra. Det finns ett antal sjukdomar
            som varar över tid men där arbetsförmågan ej är varaktigt nedsatt
            så man uppfyller kravet för permanent ersättning. Det kan vara
            kombination av olika sjukdomar, det kan vara psykisk ohälsa där
            behandlingsinsatserna kommer att ta tid men där den enskilde på
            sikt kan komma åter för att bara nämna något. Vi kan ej förstå
            hur detta synsätt är förenligt med kristdemokratisk politik att
            värna den lilla människan.”
          </p>
          <p xml:id="i-WQjWVwuVuzPHKVxLgGJjdR">
            Remissinstanserna är också kritiska till att det regelverk som
            föreslås är alltför krångligt och kan skapa stora rättssäkerhetsproblem.
            Förslaget om att man endast ska kunna få sjukpenning 365 dagar
            under en ramtid av 450 dagar är mycket anmärkningsvärt. Om man
            har fått sjukpenning i 365 dagar och därefter insjuknar igen eller
            blir påkörd av en bil har man alltså inte rätt till sjukpenning
            under cirka fyra månader utan hänvisas till att söka försörjningsstöd
            trots att man är allvarligt sjuk.
          </p>
          <p xml:id="i-RNXJdB3cQ1RR4u5BC1a5eb">
            Remissinstanserna är också kritiska till att regeringen föreslår
            införande av en diagnosbaserad sjukpenning. Sjukförsäkringen är
            en inkomstbortfallsförsäkring som ska ge ersättning på grund av
            nedsatt arbetsförmåga, inte på grund av att man har en viss sjukdom.
          </p>
          <p xml:id="i-DPpyLshKrgA5YJ5SdxHmzQ">
            Regeringen föreslår att om man har en diagnos som är av ”livshotande
            karaktär” ska man undantas från regeln att efter ett år tvingas
            gå ned till 75 procent i sjukpenning. För att bli beviljad förlängd
            sjukpenning på 75 procent under 550 dagar ska man kunna uppge
            ”särskilda skäl”, där ett av kriterierna är att man kan visa att
            man har en ”mycket allvarlig sjukdom” som motiverar förlängd sjukpenning.
            Den vanligaste dödsorsaken i Sverige är hjärt- och kärlsjukdomar.
            Sådana sjukdomar nämns inte ens i regeringens uppräkning av sjukdomar
            med ”livshotande karaktär”.
          </p>
          <p xml:id="i-N6iYTAWTERoYd42Hhkn8jA">
            Karolinska Institutet är kritiskt till förslaget och skriver:
            ”Såväl medicinska som rättviseskäl talar för att vissa diagnoser
            inte skall ge rätt till högre förlängd sjukpenning än andra.”
            Vidare skriver KI: ”Att gradera sjukdomar på det sätt som föreslås
            i regeringsförslaget leder bara till ofruktbara, tidskrävande
            och uppslitande diskussioner mellan patienter, patientorganisationer
            och professionella inom hälso- och sjukvården och Försäkringskassan
            samt till tidskrävande ansökningar för prövning om rätt till högre
            ersättning.” Även Försäkringskassan och Socialstyrelsen avstyrker
            förslaget om diagnosbaserad sjukpenning.
          </p>
          <p xml:id="i-Niy4LYi3oy5SKs4k3sSDKV">
            Enligt regeringsförklaringen från 2006 ska regeringen tillsätta
            en blocköverskridande parlamentarisk socialförsäkringsutredning.
            Möjligheterna att komma överens i en sådan utredning omöjliggörs
            om regeringen avser att gå vidare med det nu liggande förslaget
            på systemskifte inom sjukförsäkringen.
          </p>
        </div>
        <div type="ipQuestion">
          <p xml:id="i-XvXLSqmisdwfcAeWLRw2Ju">
            Mot bakgrund av det som anförs vill jag fråga statsrådet:
            <list rend="ordered">
              <item>
                1. Avser statsrådet att beakta remissinstansernas omfattande
                kritik och dra tillbaka förslaget om rehabiliteringskedja?
              </item>
              <item>
                2. Avser statsrådet att vidta åtgärder för att tillsätta en parlamentarisk
                utredning som får återkomma med förslag på förbättrad sjukförsäkring?
              </item>
            </list>
          </p>
        </div>
      </div>
    </body>
  </text>
</TEI>
