<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0068">
  <teiHeader>
    <fileDesc>
      <titleStmt>
        <title>Frontex och asylrätten</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frontex och asylrätten till Tobias Billström (m), statsråd om Frontex och asylrätten</title>
          <idno type="rdwebb">GV1068</idno>
          <ref type="dokument_url_text">http://data.riksdagen.se/dokument/GV1068/text</ref>
          <ref type="dokument_url_html">http://data.riksdagen.se/dokument/GV1068</ref>
          <ref type="dokumentstatus_url_xml">http://data.riksdagen.se/dokumentstatus/GV1068</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LCSfTMPht22SWW3cvbhD1h" corresp="i-mN8mVTBvBYjtHLNThWLo4">
          <date when="2007-10-22"/>
        </correspAction>
        <correspAction type="received" xml:id="i-YQL7xdcW8DAAJLvqAzqQgZ" corresp="i-KPGvtK4s6Zp3E6XH6vj18n">
          <date when="2007-10-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vs8BqC9HfrKB8gACtByL23">
            Interpellation 2007/08:68 Frontex och asylrätten av Kalle Larsson
            (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-6EtmDG5mrBJvTnyNEwhvkx">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XyiJXYHYjwEcSvaevHj13">
            Samtidigt som EU:s medlemsstater samtalar om hur man ska kunna
            få in den arbetskraftsimport man anser sig behöva i Europa och
            på samma gång hålla gränserna stängda från flyktinginvandring,
            riskerar allt fler människor sina liv för att nå EU:s yttre gräns
            för att söka skydd.
          </p>
          <p xml:id="i-VnZHwtyyJu6K8akzMAKfnu">
            I och med att murarna runt ”Fästning Europa” byggs allt högre
            har i stort sett alla legala möjligheter att ta sig innanför Europas
            gränser täppts till. Ett exempel är det skarpa viseringstvång
            som EU upprätthåller mot medborgare i länder där det råder politiska
            förhållanden som innebär att människor behöver fly. Ett annat
            är de ekonomiska sanktioner i form av transportörsansvar som riktas
            mot flyg- eller båtföretag som transporterar människor som inte
            har nödvändiga handlingar i ordning. Dublinkonventionen är ytterligare
            en viktig beståndsdel i kampen att hålla människor borta från
            Europa.
          </p>
          <p xml:id="i-V4JZLzkPYzS49weK24utSW">
            Den förda politiken leder till ett systematiskt brott mot internationell
            och europeisk flyktingrätt. Sverige deltar aktivt i såväl utformningen
            som praktiserandet av denna restriktiva politik. Flera åtgärder
            är emellertid möjliga att vidta för att bryta denna utveckling.
            Det handlar om att slopa transportörsansvaret och att Dublinkonventionen
            omförhandlas så att den asylsökande själv tillåts välja asylland.
            Det är vidare av stor vikt att, som komplement till det traditionella
            sättet att söka asyl, ge beskickningar möjlighet att utfärda så
            kallade asylvisum till skyddsbehövande antingen när dessa befinner
            sig i hemlandet eller i tredjeland.
          </p>
          <p xml:id="i-VyPKcHZaJMZq5vrg2rmsFY">
            I stället sker nu i det tysta en mycket snabb utveckling av EU-samarbetet
            beträffande kontrollen av EU:s yttergränser. Genom rådsförordning
            2007/2004 har ett EU-organ – Frontex – skapats för detta ändamål.
            Förordning 863/2007 etablerar en mekanism för att bygga upp snabba
            gränsinsatsstyrkor, Rapid Border Intervention Teams (Rabit).
          </p>
          <p xml:id="i-RieQFkypgRDVFqZKcUNaU6">
            EU:s medlemsstater bidrar med gränsvakter, fartyg, helikoptrar,
            flygplan, vapen, ammunition, dokumentläsare och annan utrustning
            till Frontex. Sverige har bidragit med både personal och utrustning.
            Exempel på operationer som Frontex genomfört är Hera 1–3 utanför
            Afrikas västkust, Gordius vid Moldaviens gränser mot EU, Poseidon
            i östra Medelhavet, Migration Flow Malta och Nautilus i centrala
            Medelhavet och Niris i Östersjöområdet. Frontex har till att börja
            med koncentrerat mycket av sin verksamhet till patrullering och
            övervakning av den afrikanska västkusten och centrala Medelhavet.
            Detta har fått till följd att människor börjat använda längre
            och farligare flyktvägar, i synnerhet från Afrikas västkust till
            Kanarieöarna. Fler och fler människor dör därför under flykten
            till Europa.
          </p>
          <p xml:id="i-KmkWojQXQ2a7EXmBzq9SCJ">
            Av dem som av Frontex utan urskillning stämplas som ”illegala
            immigranter” och därmed stoppas på sin väg till Europa finns med
            stor säkerhet en betydande andel flyktingar och andra skyddsbehövande.
            Sverige medverkar därmed, i och med deltagandet i Frontex, till
            att i praktiken sätta 1951 års flyktingkonvention och andra internationella
            konventioner ur praktisk funktion. Först och främst sker detta
            genom att Frontex hindrar dem från att komma i land. De tvingas
            vända tillbaka eller ”försvinner” på annat sätt. Möjligheten att
            söka asyl avskärs alltså i och med att människor fysiskt hindras
            från att ta sig till asyllandet. Men det sker också genom att
            människor lever inlåsta i förvarsanläggningar under emellanåt
            mycket svåra förhållanden där de undanhålls den nödvändiga information
            och juridiska hjälp de av internationell rätt är berättigade till
            för att kunna söka asyl.
          </p>
          <p xml:id="i-W8P8MBsQXLWWbNte8B3Nif">
            Det förhandsantagande om illegalitet som präglar EU:s gemensamma
            insatser på detta område tar ingen hänsyn till att människor som
            kommer kan vara potentiella asylsökande eller flyktingar. Den
            förebyggande gränskontrollen omöjliggör därmed ett fullständigt
            respekterande av mänskliga rättigheter och tillträde till en reguljär
            asylprocess med en individuell bedömning av asylärendet, som föreskrivs
            av flyktingkonventionen. Politiken leder snarare till systematiska
            brott mot europeisk och internationell flyktingrätt. Frontex operationer
            skapar en ökad marknad för människosmugglare och eftersom verksamheten
            pressar fram nya och farligare flyktvägar ökar också antalet dödsoffer.
          </p>
          <p xml:id="i-7dULZz4vbuugVewMs3H2cj">
            Jag vill mot bakgrund av ovanstående ställa följande frågor till
            statsrådet Tobias Billström:
          </p>
          <p xml:id="i-2sq1xJZmgENU4D6E5S8ivg">
            Vilka åtgärder avser statsrådet att vidta för att ingen person
            som har asylskäl eller som är skyddsbehövande i övrigt ska hindras
            från att nå EU genom Frontex operationer?
          </p>
          <p xml:id="i-4UadrEV8EJu1Nc84C2TnaV">
            Vilka initiativ avser statsrådet att ta för att Sverige ska avbryta
            samarbetet med Frontex till dess att Frontex inte längre hindrar
            människor med skyddsbehov att söka asyl i EU?
          </p>
          <p xml:id="i-7tFHopKiB8PdhdWXFoPoWa">
            Vilka initiativ avser statsrådet att ta för att verka för att
            legala möjligheter tillskapas för att söka asyl inom EU?
          </p>
        </div>
      </div>
    </body>
  </text>
</TEI>
