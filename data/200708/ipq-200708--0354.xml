<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0354">
  <teiHeader>
    <fileDesc>
      <titleStmt>
        <title>Moratorium för sukralos</title>
        <author>Ericson, Gunvor G (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Moratorium för sukralos till Eskil Erlandsson (c), jordbruksminister om Moratorium för sukralos</title>
          <idno type="rdwebb">GV10354</idno>
          <ref type="dokument_url_text">http://data.riksdagen.se/dokument/GV10354/text</ref>
          <ref type="dokument_url_html">http://data.riksdagen.se/dokument/GV10354</ref>
          <ref type="dokumentstatus_url_xml">http://data.riksdagen.se/dokumentstatus/GV10354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5gk9nobvThUs9mPfyuGn4d" corresp="i-7YbH6oTUwG4Qn94QEVE6as">
          <date when="2008-01-30"/>
        </correspAction>
        <correspAction type="received" xml:id="i-43uwRdGbUNWmgtpdrG1Q2z">
          <date when="2008-01-31"/>
        </correspAction>
        <correspAction type="received" xml:id="i-Gh3m3j3JgCwDQu3FjeVZWb" corresp="i-B471TcSCwHNHrNRk1EdJek">
          <date when="2008-01-31"/>
        </correspAction>
        <correspAction type="answered" xml:id="i-RiC4eMxEsuiBtAf4Zi8vN9">
          <date when="2008-02-12"/>
        </correspAction>
        <correspAction type="answered" xml:id="i-Sp7ueJK1cjgHd8pk8a8gZw" corresp="i-B471TcSCwHNHrNRk1EdJek">
          <date when="2008-02-12"/>
        </correspAction>
        <correspContext corresp="i-Sp7ueJK1cjgHd8pk8a8gZw">
          <ref type="record" target="prot-200708--062">Riksdagens protokoll 2007/08:62 Tisdagen den 12 februari</ref>
          <ref type="recordSection" target="unsetDivId">15 § Svar på interpellation 2007/08:354 om moratorium för sukralos</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3mYcbmhV2482a1k1mPH4KR">
            Interpellation 2007/08:354 Moratorium för sukralos av Gunvor
            G Ericson (mp) till jordbruksminister Eskil Erlandsson (c)
          </p>
        </div>
        <div type="ipqSubmissionInfo">
          <p xml:id="i-SE7fNEayFfdQncYYofKzPE">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F8N4f1AaQJvofQMPpsgysq">
            Med ökningen av fetma och diabetes byts vanligt socker i många
            livsmedel ut mot artificiella kemiska sötningsmedel, till exempel
            aspartam och cyklamat. Ett sådant sötningsmedel är sukralos, ett
            sötningsmedel baserat på vanligt socker; men en kemisk förändring
            gör det ungefär 600 gånger sötare. Tre syre- och vätegrupper byts
            på kemisk väg ut mot kloratomer.
          </p>
          <p xml:id="i-1es9fxMvkjFmp7ptBbr11">
            Sukralos (E-nummer E 955) är ett sötningsmedel som har granskats
            och godkänts som tillsats inom EU. Sukralos får användas i till
            exempel läsk, juice, desserter och konfektyrer.
          </p>
          <p xml:id="i-9YK3fhpUfnQtbGntMxLLyH">
            Medlet är visserligen godkänt av Livsmedelsverket och EU, men
            Naturvårdsverket har inte fått yttra sig och i EU-dokumentet är
            inte miljöaspekter nämnda.
          </p>
          <p xml:id="i-8UkRCg66Kn9ms4KknQ1SSi">
            Naturvårdsverket har nu sammanställt en egen rapport om sukralos.
            Den visar att i princip all sukralos som kommer till reningsverken
            också når miljön. Då ämnet bryts ned långsamt vet vi inget om
            dess miljökonsekvenser på lång sikt. Med den nya studien som grund
            kan man anta att det sker en kontinuerlig ökning av halterna i
            miljön.
          </p>
          <p xml:id="i-VvBwz6WQHh5ZtkyLbfS9Ny">
            Andra exempel på klororganiska föreningar är DDT, PCB och dioxiner.
            De har visat sig ge stora konsekvenser för hälsa och miljö, något
            som kom fram först efter en längre tids användning.
          </p>
          <p xml:id="i-AkLvYoZCxVUqt9DcqjYBRK">
            Kommer regeringen att agera för att sukralos försvinner ur vår
            mat och dryck med hänvisning till försiktighetsprincipen (artikel
            174 i EU-fördraget) och de nationella besluten i folkhälsopolitiken,
            målområdet Goda matvanor och säkra livsmedel samt det nationella
            miljömålet Giftfri miljö?
          </p>
          <p xml:id="i-RZFygtLqzUAdKPqZz5zqMB">
            Om sukralos kan påverka naturen och därigenom ge en påverkan
            på hälsan på sikt vet vi inte ännu – men risken finns eftersom
            det är en klororganisk förening.
          </p>
          <p xml:id="i-5EAbeWBrncUegfWzWYo37b">
            Ur folkhälsosynpunkt är det rimligt att ett moratorium införs
            tills vi vet vilka miljö- och hälsoeffekter sukralos har.
          </p>
          <p xml:id="i-3whBLL3S3NLzJN8akScx4w">
            Några exempel på sukralos i produkter i Sverige: Heinz ketchup,
            Felix ketchup, Risifrutti utan tillsatt socker, Oboy chokladpulver,
            Coca-Cola light.
          </p>
          <p xml:id="i-26o3RNSZT6bejQoCVt3gEy">
            Jag är väldigt glad att ministern i en tidigare interpellationsdebatt
            med mig uttryckte att miljöprövning av livsmedel är viktigt; bland
            annat sade ministern:
          </p>
          <p xml:id="i-KJNVfgckJFwV6SFeTVoS4w">
            ”Regeringen verkar för vissa förbättringar och tillägg i kommissionens
            förslag och har tagit upp den viktiga frågan om användningen av
            tillsatser och deras eventuella miljökonsekvenser. Det saknas
            former inom EU för att hantera tillsatser som även misstänks kunna
            få negativ miljöpåverkan. Behovet av en liknande förbättrad samordning
            på nationell nivå bör enligt min mening också diskuteras.”
          </p>
          <p xml:id="i-9fBB7uo8jCfxSUwzPQVWeu">
            Med den nya rapporten från Naturvårdsverket som grund vill jag
            fråga ministern:
          </p>
          <p xml:id="i-XRYbKxCfdPsDftt2KjBTo6">
            Vilka åtgärder har ministern vidtagit sedan förra vintern för
            att miljöeffekter ska bedömas vid godkännande av livsmedelstillsatser?
          </p>
          <p xml:id="i-UHAKhSgJTYg3hHEbWkpeAV">
            Är ministern beredd att driva frågan om ett moratorium för sukralos
            tills vi vet dess långsiktiga miljö- och hälsokonsekvenser?
          </p>
          <p xml:id="i-KGnBzyW7ZpMY8zKa9Nutr">
            Kommer ministern att verka för att tydligare riktlinjer ges till
            Livsmedelsverket om miljöprövning av livsmedelstillsatser så att
            målområdet Goda matvanor och säkra livsmedel uppnås?
          </p>
        </div>
      </div>
    </body>
  </text>
</TEI>
