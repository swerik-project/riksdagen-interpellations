<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0212">
  <teiHeader>
    <fileDesc>
      <titleStmt>
        <title>Könsmaktsperspektiv i kampen mot mäns våld mot kvinnor</title>
        <author>Johansson, Wiwi-Anne (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsmaktsperspektiv i kampen mot mäns våld mot kvinnor till Nyamko Sabuni (fp), integrations- och jämställdhetsminister om Könsmaktsperspektiv i kampen mot mäns våld mot kvinnor</title>
          <idno type="rdwebb">GV10212</idno>
          <ref type="dokument_url_text">http://data.riksdagen.se/dokument/GV10212/text</ref>
          <ref type="dokument_url_html">http://data.riksdagen.se/dokument/GV10212</ref>
          <ref type="dokumentstatus_url_xml">http://data.riksdagen.se/dokumentstatus/GV10212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KqhiFpgGbA5iHuoZCpupeX" corresp="i-UhKXyeGqJBzFW5wSyeoGMt">
          <date when="2007-11-23"/>
        </correspAction>
        <correspAction type="received" xml:id="i-XfzrB45PctAjofzFeGjMar" corresp="i-Rtt4vV6Vr1WnfJAi2Dn9hN">
          <date when="2007-11-27"/>
        </correspAction>
        <correspAction type="answered" xml:id="i-NWYLVwGKmShhdZhc1hbAuV">
          <date when="2007-12-18"/>
        </correspAction>
        <correspAction type="answered" xml:id="i-MNWoQrg4bNpqJLvmgg8k4N" corresp="i-Rtt4vV6Vr1WnfJAi2Dn9hN">
          <date when="2007-12-18"/>
        </correspAction>
        <correspContext corresp="i-MNWoQrg4bNpqJLvmgg8k4N">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">24 § Svar på interpellation 2007/08:212 om könsmaktsperspektiv i kampen mot mäns våld mot kvinnor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2yTW554gaH6N3MAq77TZAV">
            Interpellation 2007/08:212 Könsmaktsperspektiv i kampen mot mäns
            våld mot kvinnor av Wiwi-Anne Johansson (v) till integrations-
            och jämställdhetsminister Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-4MNq9odivCK5XFVjssj2yw">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-23W8mPpBLXGLVM2FagdpmY">
            Samma dag som regeringen presenterade skrivelsen Handlingsplan
            för att bekämpa mäns våld mot kvinnor, hedersrelaterat våld och
            förtryck samt våld i samkönade relationer (skr. 2007/08:39) skrev
            jämställdhetsminister Nyamko Sabuni i en debattartikel i Expressen
            att orsaken till att samkönat partnervåld har osynliggjorts är
            att ”man har stirrat sig blind på teorin om könsmaktsordning”
            och att denna grundas på ”att endast kvinnor är offer och män
            förövare”. (Expressen 15 november 2007)
          </p>
          <p xml:id="i-7pZNt1GFmC9JbC5pFkH6S8">
            Men föreställningar kring kön, makt, våld och sexualitet finns
            också i samkönat partnervåld. Därför blir det svårt att tolka
            jämställdhetsministerns uttalande som annat än att hon tar avstånd
            från den feministiska våldsförståelsen. Att man inte vill ”stirra
            sig blind på teorin om könsmaktsordning” blir också tydligt i
            inledningen till Handlingsplan för att bekämpa mäns våld mot kvinnor,
            hedersrelaterat våld och förtryck samt våld i samkönade relationer
            där regeringen skriver att ”insatserna för att bekämpa mäns våld
            mot kvinnor måste göras utifrån ett rättsligt, socialt, ekonomiskt
            och hälsorelaterat perspektiv, samt inte minst ur ett jämställdhetsperspektiv”.
          </p>
          <p xml:id="i-FD8WcAN9Nm2ErvBifNTCFH">
            Detta markerar ett avståndstagande från ett strukturellt maktperspektiv
            och öppnar för ett individperspektiv där våldet ses som uttryck
            för avvikande beteenden hos enstaka individer och grupper.
          </p>
          <p xml:id="i-P1YQEgPqwBvXK25TTfSLFN">
            Samtidigt slår regeringen fast i handlingsplanen att definitionen
            av mäns våld mot kvinnor grundas på FN:s deklaration om avskaffande
            av våld mot kvinnor. Detta dokument uttrycker ett tydligt könsmaktsperspektiv
            och menar att historiskt ojämlika maktförhållanden mellan kvinnor
            och män har lett till dominans och diskriminering av kvinnor.
            Våldet är både ett resultat av och ett sätt att vidmakthålla mäns
            maktposition. Vidare ser deklarationen inte olika uttryck av våld
            mot kvinnor som artskilda och det individuella våldet knyts ihop
            med våldet som utövas eller tolereras av staten. Sambandet mellan
            olika former av könsdiskriminering lyfts fram i FN-deklarationen
            och både bidrar till att synliggöra våldets omfattning och visar
            på möjligheter till en kraftfull institutionalisering av åtgärder
            mot våldet.
          </p>
          <p xml:id="i-CPTmBVc8wLGxzcLitcnwmo">
            Den stora mängd våldshandlingar som både offentlig statistik
            och bland annat kvinnojourernas arbete vittnar om bekräftar FN-deklarationens
            strukturella könsmaktsperspektiv och att det inte är något som
            ett fåtal avvikande individer begår. Det är vanliga partner, hederligt
            arbetande familjefäder, våra bröder, män och pojkvänner som utövar
            kontroll och våldshandlingar. Våldet är strukturellt och i den
            patriarkala strukturen är föreställningar kring kön och sexualitet
            starkt förknippade med makt eller avsaknad av makt.
          </p>
        </div>
        <div type="ipQuestion">
          <p xml:id="i-T6Xkq49m1Lwek7jAH4hgNB">
            Med anledning av det som anförts vill jag fråga jämställdhetsminister
            Nyamko Sabuni:
            <list rend="ordered">
              <item>
                1. Hur avser statsrådet att verka för att det strukturella könsmaktsperspektivet
                utgör utgångspunkten för kampen mot våldet?
              </item>
              <item>
                2. På vilket sätt avser statsrådet att verka för förebyggande
                insatser och för att förändra de samhällsstrukturer som är orsaken
                till mäns våld mot kvinnor?
              </item>
            </list>
          </p>
        </div>
      </div>
    </body>
  </text>
</TEI>
