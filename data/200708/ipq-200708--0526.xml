<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0526">
  <teiHeader>
    <fileDesc>
      <titleStmt>
        <title>Raoul Wallenbergs Center i Gamla riksarkivet på Riddarholmen</title>
        <author>Blix, Gustav (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Raoul Wallenbergs Center i Gamla riksarkivet på Riddarholmen till Lena Adelsohn Liljeroth (m), kulturminister om Raoul Wallenbergs Center i Gamla riksarkivet på Riddarholmen</title>
          <idno type="rdwebb">GV10526</idno>
          <ref type="dokument_url_text">http://data.riksdagen.se/dokument/GV10526/text</ref>
          <ref type="dokument_url_html">http://data.riksdagen.se/dokument/GV10526</ref>
          <ref type="dokumentstatus_url_xml">http://data.riksdagen.se/dokumentstatus/GV10526</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Dcng9UMFeup6hmkB6yX74</idno>
            <persName>Gustav Blix</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SNdDTwVvetsY1CwEg3qsVB" corresp="i-4Dcng9UMFeup6hmkB6yX74">
          <date when="2008-03-25"/>
        </correspAction>
        <correspAction type="received" xml:id="i-PmGt31WqdqpwNc9fKgMsw8" corresp="i-TGAeNgQV9rZoovTn5C8JAd">
          <date when="2008-03-25"/>
        </correspAction>
        <correspAction type="answered" xml:id="i-Tw2qyhicEhAvATRcbYP6UL" corresp="i-TGAeNgQV9rZoovTn5C8JAd">
          <date when="2008-04-08"/>
        </correspAction>
        <correspContext corresp="i-Tw2qyhicEhAvATRcbYP6UL">
          <ref type="record" target="prot-200708--091">Riksdagens protokoll 2007/08:91 Tisdagen den 8 april</ref>
          <ref type="recordSection" target="unsetDivId">16 § Svar på interpellation 2007/08:526 om Raoul Wallenbergs Center i Gamla riksarkivet på Riddarholmen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7YQTmqjxRtbCSsaNkJjuJh">
            Interpellation 2007/08:526 Raoul Wallenbergs Center i Gamla riksarkivet
            på Riddarholmen av Gustav Blix (m) till kulturminister Lena Adelsohn
            Liljeroth (m)
          </p>
        </div>
        <div type="ipqSubmissionInfo">
          <p xml:id="i-41oz2m7hzoruuPsx6v98Dv">
            den 25 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T4t7xKFWgntf42afavpo4X">
            Nu i mars presenterade den statliga myndigheten Forum för levande
            historia en utställning och ett informationsmaterial om några
            av de brott som begåtts under kommunistiska regimer. En liknande
            satsning genomfördes för några år sedan med målet att vi aldrig
            ska glömma Förintelsen. Båda är bra exempel på insatser som gjorts
            för att sprida kunskap om de allvarligaste brotten mot mänskligheten.
            Men vi borde göra mer.
          </p>
          <p xml:id="i-48Bj8oPdknZBBdCbbuVGM6">
            På många platser runt om i världen finns permanenta museer om
            brotten som ägde rum under Förintelsen, Sovjetunionens Gulagsystem,
            den kinesiska kulturrevolutionen eller de röda khmerernas terrorregim
            i Kambodja. Även Sverige borde ha ett tillgängligt, modernt och
            intresseväckande kunskapscenter där inte minst landets skolelever
            genom studiebesök kan få lära sig mer om dessa så viktiga delar
            av mänsklighetens historia.
          </p>
          <p xml:id="i-2LRPiW8VJ5Z45f72wPFa6d">
            En lämplig plats för detta vore det vackra Gamla riksarkivet
            på Riddarholmen, detta av flera skäl. För det första är byggnadens
            historia som arkiv i sig en viktig påminnelse om att vi alltför
            ofta lärt oss om ohyggligheterna först i efterhand i arkiv i stället
            för att försöka ingripa medan de pågick. För det andra har detta
            unika statliga byggnadsminne, som stått oanvänt i många år, ett
            mycket centralt läge i Stockholm med utmärkta kommunikationer.
          </p>
          <p xml:id="i-G7UKp2yHCGWQZk4spEKBQ4">
            Men Gamla riksarkivet ligger dessutom endast ett stenkast från
            den plats där en ung arkitekt vid namn Raoul Wallenberg tänkte
            sig att man skulle bygga ett nytt badhus på Riddarholmen. Men
            Raoul Wallenbergs framtid låg inte i arkitekturen; han kom i stället
            som svensk diplomat i Budapest att rädda tusentals ungerska judar
            från Förintelsen innan han själv föll offer för den andra totalitära
            1900-talsideologin – kommunismen. Wallenberg svarade genom sin
            gärning för den kanske främsta svenska insatsen under det fasansfulla
            andra världskriget – en insats som inte alls fått den uppmärksamhet
            den förtjänar, åtminstone inte i Sverige.
          </p>
          <p xml:id="i-FveNU7EPwWucVwAvyXQJDq">
            För att hedra Raoul Wallenbergs insats och minnas hans öde föreslår
            jag att Forum för levande historia byter namn till Raoul Wallenbergs
            Center för levande historia. Min förhoppning är att centret kan
            inviga sina nya permanenta utställningslokaler i Gamla riksarkivet
            på Riddarholmen senast i samband med 100-årsdagen efter Raoul
            Wallenbergs födelse den 4 augusti 2012.
          </p>
          <p xml:id="i-Ck5icuyrFZ95tGZn1KsQFc">
            Med anledning av vad som anförts vill jag därför fråga ansvarigt
            statsråd:
          </p>
          <p xml:id="i-GKtVdvUBBj3mv8hhEw28ft">
            Är kulturministern beredd att verka för ett nytt kunskapscenter
            med en bättre permanent utställning om brotten mot mänskligheten
            i totalitära ideologiers namn till exempel i Gamla riksarkivet
            på Riddarholmen?
          </p>
          <p xml:id="i-7x2K7ave9q7VbG9HHNVXSL">
            Är kulturministern beredd att verka för att hedra en unik livsgärning
            genom att Forum för levande historia får bära Raoul Wallenbergs
            namn?
          </p>
        </div>
      </div>
    </body>
  </text>
</TEI>
