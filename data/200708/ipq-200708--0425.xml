<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0425">
  <teiHeader>
    <fileDesc>
      <titleStmt>
        <title>Nedläggning av bensinstationer på landsbygden</title>
        <author>Johansson, Ann-Kristine (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedläggning av bensinstationer på landsbygden till Maud Olofsson (c), näringsminister om Nedläggning av bensinstationer på landsbygden</title>
          <idno type="rdwebb">GV10425</idno>
          <ref type="dokument_url_text">http://data.riksdagen.se/dokument/GV10425/text</ref>
          <ref type="dokument_url_html">http://data.riksdagen.se/dokument/GV10425</ref>
          <ref type="dokumentstatus_url_xml">http://data.riksdagen.se/dokumentstatus/GV10425</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <persName>Ann-Kristine Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TVZPkZv6JnB8Z5S6YEphSj" corresp="i-JfXS8EFEqMfBiyryszrVvW">
          <date when="2008-02-21"/>
        </correspAction>
        <correspAction type="received" xml:id="i-2KdaapkvC3isJ7THmgRLVJ" corresp="i-PRFN1BS8QWUhjjGAM8w3Fj">
          <date when="2008-02-21"/>
        </correspAction>
        <correspAction type="answered" xml:id="i-8upoiauTGAqUYEATAq3H7X" corresp="i-PRFN1BS8QWUhjjGAM8w3Fj">
          <date when="2008-03-25"/>
        </correspAction>
        <correspContext corresp="i-8upoiauTGAqUYEATAq3H7X">
          <ref type="record" target="prot-200708--082">Riksdagens protokoll 2007/08:82 Tisdagen den 25 mars</ref>
          <ref type="recordSection" target="unsetDivId">7 § Svar på interpellationerna 2007/08:425 och 476 om kommersiell service på landsbygden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-N7DrkEodVHHq7BrsqoQMjC">
            Interpellation 2007/08:425 Nedläggning av bensinstationer på
            landsbygden av Ann-Kristine Johansson (s) till näringsminister
            Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-83vYpmbTykBtFKB91N2RTB">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Crnye15zqsc4td1Eot8ph7">
            Landsbygdskommitténs betänkande 2006 med titeln Se landsbygden
            – myter, sanningar och framtidsstrategier slog fast att statens
            politik för landsbygden ska vara samordnad och helhetsinriktad.
            En enig kommitté med samtliga riksdagspartier stod bakom den principen.
            Jag har tidigare tagit upp kommitténs betänkande och vikten av
            att tankegångarna i det omsätts i praktisk handling. Men regeringen
            har hittills inte visat någon handlingskraft.
          </p>
          <p xml:id="i-Mdh88V1TJ5DjXsjV7W9LaB">
            Det är uppenbart att det krävs politiska insatser för att landsbygden
            ska utvecklas. Staten måste ta sitt ansvar. Självklart är enskildas
            skaparkraft och initiativförmåga en förutsättning för landsbygdens
            utveckling och ska uppmuntras och stödjas. Men det räcker inte
            med marknadskrafterna och entreprenörskap om inte samhället skapar
            goda villkor i form av till exempel en utbyggd infrastruktur –
            vägar, järnvägar, bredband etcetera.
          </p>
          <p xml:id="i-PcjEwbGnww7BvfPzxntj1M">
            Ett aktuellt exempel på behovet av en helhetssyn i landsbygdspolitiken
            är den dramatiska nedläggning av drivmedelsstationer som nu sker
            runt om i landet. Inte minst mitt eget hemlän Värmland är hårt
            drabbat. Hittills i år har bensinbolagen varslat om ett tiotal
            nedläggningar och det är bara början. Det kan i Värmland bli 30–40,
            varav de flesta på landsbygden. Totalt riskerar ca 2 000 av landets
            3 500 drivmedelsstationer att försvinna.
          </p>
          <p xml:id="i-NcBEwYQ3XeAutok256wo8d">
            Det kan tyckas vara en liten fråga, men att bensinmacken försvinner
            får stora effekter. Folk får längre till stationer och med detta
            svårare att tanka. Risken är att fler transporterar och ”lagrar”
            drivmedel i olämpliga kärl på hemmaplan. Om man tvingas åka till
            en annan ort för att tanka kanske man också gör andra inköp. Därmed
            påverkas även annan handel av att bensinmacken läggs ned. Det
            är i åtskilliga fall också så att bensinmack och annan handel
            drivs tillsammans. Försvinner macken är risken stor att också
            den handeln läggs ned. Utan bensinmack uttunnas servicen på orten
            som därmed blir mindre attraktiv.
          </p>
          <p xml:id="i-EDyy53rtsGMHXTovsL2ieP">
            Risken är överhängande att inga oljebolagsdrivna stationer kommer
            att finnas i samhällen med mindre än 3 000 invånare eftersom det
            inte anses vara lönsamt. Är det regeringens mening att marknadskrafterna
            ska råda också på detta område? Jag anser att regeringen bör ta
            initiativ till överläggningar med bensinbranschen. Vilket ansvar
            är branschen beredd att ta? Vad kan staten göra? Ansvarig minister
            har hänvisat till pågående utredning om landsbygdens utveckling.
            Men det brådskar med besked och åtgärder.
          </p>
          <p xml:id="i-UXp54Nwt3D8PLCCzqbkXPe">
            Jag vill därför fråga:
          </p>
          <p xml:id="i-XhRN7TbtyhUvp66ryvwxjE">
            Är näringsministern beredd att vidta åtgärder för en långsiktig
            lösning så att drivmedelsstationer kommer att finnas tillgängliga
            på landsbygden i framtiden?
          </p>
          <p xml:id="i-MdYQoyJFqtqBDGpeEXbYZA">
            Är näringsministern beredd att i syfte att finna en långsiktig
            lösning ta initiativ till överläggningar med bensinbranschens
            aktörer?
          </p>
          <p xml:id="i-2rYoMXLyAbU7u9GvFuNort">
            Vilka åtgärder är näringsministern beredd att vidta så att miljövänliga
            alternativ av drivmedel kommer att vara tillgängliga också i glesbygd?
          </p>
        </div>
      </div>
    </body>
  </text>
</TEI>
