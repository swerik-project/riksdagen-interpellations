<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0250">
  <teiHeader>
    <fileDesc>
      <titleStmt>
        <title>Trafiksäkerhet</title>
        <author>Nordén, Marie (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksäkerhet till Åsa Torstensson (c), statsråd om Trafiksäkerhet</title>
          <idno type="rdwebb">GV10250</idno>
          <ref type="dokument_url_text">http://data.riksdagen.se/dokument/GV10250/text</ref>
          <ref type="dokument_url_html">http://data.riksdagen.se/dokument/GV10250</ref>
          <ref type="dokumentstatus_url_xml">http://data.riksdagen.se/dokumentstatus/GV10250</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6gEtTPavyMJxxUX6JZn9LW</idno>
            <persName>Marie Nordén</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3Yfftu5CtFd57Ff8UEXjU4" corresp="i-6gEtTPavyMJxxUX6JZn9LW">
          <date when="2007-11-30"/>
        </correspAction>
        <correspAction type="received" xml:id="i-FRJXeQa8JR8zH9yBLSnPYi" corresp="i-J74sVAjCTSxzD8rbnxRRA">
          <date when="2007-12-03"/>
        </correspAction>
        <correspAction type="answered" xml:id="i-P8CcoTSZniLVNTrWeG8Eaj" corresp="i-J74sVAjCTSxzD8rbnxRRA">
          <date when="2007-12-18"/>
        </correspAction>
        <correspContext corresp="i-P8CcoTSZniLVNTrWeG8Eaj">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">15 § Svar på interpellationerna 2007/08:250 och 271 om trafiksäkerhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J5mixFVSwrWbtabhJ3yJG9">
            Interpellation 2007/08:250 Trafiksäkerhet av Marie Nordén (s)
            till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-AE6G2LP65zy8urWJcQUwJE">
            den 30 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TFrqYdksK3zRZffLwQK3mT">
            Det har nu gått tio år sedan riksdagen fattade beslut om en nollvision
            i trafiken. Nollvisionen är det tredje transportpolitiska målet
            och lyder: Ingen ska dödas eller skadas allvarligt till följd
            av trafikolyckor. Transportsystemets utformning och funktion ska
            anpassas till de krav som följer av detta.
          </p>
          <p xml:id="i-H3fTez2KaLx8FSt9mBBq17">
            Arbetet som följde beslutet ledde till många trafiksäkerhetshöjande
            åtgärder som fler mitträcken på särskilt olycksdrabbade vägavsnitt,
            radikalt fler fartkameror och införandet av så kallade två-plus-ett-vägar.
            Ny teknik underlättar och utvecklar trafiksäkerheten, till exempel
            farthållare som standard i många nya bilar, alkolåsen har blivit
            bättre och billigare och nu är införandet av ISA, det vill säga
            så kallade intelligenta säkerhetssystem, inom yrkestrafiken på
            gång på allvar. Arbetet som pågått de senaste tio åren har också
            lett till en ökad medvetenhet hos allmänheten, mycket på grund
            av de många viktiga insatser som vidtagits av myndigheter och
            inte minst av våra folkrörelser. Att jobba med attitydförändring
            är sällan en fråga som statliga myndigheter är bäst lämpade för.
            Här behövs ideella krafter genom folkrörelser, organisationer
            och engagerade människor som tillsammans med myndigheter och med
            ekonomiskt stöd från staten har möjlighet att arbeta nationellt
            och lokalt.
          </p>
          <p xml:id="i-M45aFXE4GAnTuDzAcd9ikB">
            Antalet dödade i trafiken har minskat stadigt fram till i år
            när kurvorna stigit uppåt igen. Nästan 400 har mist livet i trafiken
            hittills i år. Särskilt har mc- och mopedolyckor med dödlig utgång
            ökat. Det är naturligtvis mycket nedslående att så många tvingats
            sätta livet till i trafiken. Och det faktum att vi just detta
            år, när målet om högst 270 trafikdödade skulle vara uppfyllt,
            i stället nås av sämre besked än tidigare är djupt oroande.
          </p>
          <p xml:id="i-DK6bBatrCN9RVkWSy6etwv">
            Antalet förare som kör bil påverkade är skrämmande högt. Omkring
            125 personer dödas varje år i alkoholrelaterade trafikolyckor
            och andelen trafikdödade förare med alkohol i blodet har stigit
            med 40 procent. Nu behövs kraftfulla och omedelbara åtgärder för
            att stoppa den negativa utvecklingen. Frågan om alkolås är utredd
            och vi vet att konkreta förslag finns att ta ställning till. Förhoppningen
            är naturligtvis att Sverige skulle vara ett föregångsland även
            i denna fråga, precis som vi har varit i trafiksäkerhetsarbetet
            i övrigt.
          </p>
          <p xml:id="i-CUugKUmWZhcQbScjsMJBzp">
            Regeringen har utropat 2007 till trafiksäkerhetsår. Snart är
            året slut och inga besked har kommit om vad Vägverket eller andra
            organisationer fått för resurser till att öka trafiksäkerheten.
            Tvärtom har jag nåtts av beskedet att NTF fått minskade anslag
            från staten. Att skära ned på stödet till folkrörelsearbetet när
            det gäller trafiksäkerhet finner jag svårförenligt med att staten
            samtidigt utropat detta år till särskilt trafiksäkerhetsår.
          </p>
          <p xml:id="i-CsBdzMcZaiax5jqbJHw9tz">
            Flera med mig känner en stor oro över att regeringen tar flera
            steg tillbaka i trafiksäkerhetsarbetet och inte är beredd att
            ta de beslut som är nödvändiga för att vända trenden. Sverige
            har på många sätt varit ett föregångsland internationellt och
            vår nollvision har fått mycket positiv uppmärksamhet från andra
            länder.
          </p>
          <p xml:id="i-Tss6PDu7Pg1MuiSdaGnqWi">
            Jag vill därför fråga infrastrukturministern:
          </p>
          <p xml:id="i-NgYBxPWAa9s4A9XDzZEE8V">
            Vad har statsrådet gjort för att öka trafiksäkerheten detta år?
          </p>
          <p xml:id="i-FCg5Rot14HXGDV2YVcf5vJ">
            Vad tänker statsrådet göra för att vända trenden vad gäller det
            ökade antalet dödsolyckor i trafiken?
          </p>
          <p xml:id="i-BJCUjHB4jE7osvhe88hEpo">
            Hur avser statsrådet att gå vidare med nollvisionsarbetet?
          </p>
          <p xml:id="i-CbvziDvaMFGopRpcGHUcKe">
            Vilka åtgärder ser ministern som nödvändiga i det framtida trafiksäkerhetsarbetet?
          </p>
        </div>
      </div>
    </body>
  </text>
</TEI>
