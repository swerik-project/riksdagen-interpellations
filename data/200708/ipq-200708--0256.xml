<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0256">
  <teiHeader>
    <fileDesc>
      <titleStmt>
        <title>Gömda barns rätt till skola</title>
        <author>Olofsson, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gömda barns rätt till skola till Jan Björklund (fp), utbildningsminister om Gömda barns rätt till skola</title>
          <idno type="rdwebb">GV10256</idno>
          <ref type="dokument_url_text">http://data.riksdagen.se/dokument/GV10256/text</ref>
          <ref type="dokument_url_html">http://data.riksdagen.se/dokument/GV10256</ref>
          <ref type="dokumentstatus_url_xml">http://data.riksdagen.se/dokumentstatus/GV10256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <persName>Eva Olofsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-V4VFhactxFibqHFrQfNR6d" corresp="i-du5LHNwBWrCH1am94GCk1">
          <date when="2007-12-04"/>
        </correspAction>
        <correspAction type="received" xml:id="i-2fw9Uh7C2PcEbVVuEp985E">
          <date when="2007-12-04"/>
        </correspAction>
        <correspAction type="received" xml:id="i-4uXnGpzubkXwELjFA2Ltim" corresp="i-AvFShRZVEyBV61S19AKNGK">
          <date when="2007-12-04"/>
        </correspAction>
        <correspAction type="answered" xml:id="i-8d8dsygCAsAZK59qJShmB">
          <date when="2008-01-22"/>
        </correspAction>
        <correspAction type="answered" xml:id="i-JevgQMnyPU9ziB9EoR5FKC" corresp="i-AvFShRZVEyBV61S19AKNGK">
          <date when="2008-01-22"/>
        </correspAction>
        <correspContext corresp="i-JevgQMnyPU9ziB9EoR5FKC">
          <ref type="record" target="prot-200708--055">Riksdagens protokoll 2007/08:55 Tisdagen den 22 januari</ref>
          <ref type="recordSection" target="unsetDivId">9 § Svar på interpellation 2007/08:256 om gömda barns rätt till skola</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FVf1h9kJc3BKniB7pytZAQ">
            Interpellation 2007/08:256 Gömda barns rätt till skola av Eva
            Olofsson (v) till utbildningsminister Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-BDTzassWVk68qz8Ycoe8Ge">
            den 4 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EzMgDZvTvfnjCDLwo17oux">
            Barn till asylsökande har i dag rätt till skola och förskola
            på i huvudsak samma villkor som bosatta svenska barn, men mycket
            återstår att göra för att dessa barns grundläggande rättigheter
            ska garanteras också i verkligheten. De mest allvarliga bristerna
            rör barn till föräldrar som lever gömda.
          </p>
          <p xml:id="i-DDottzk6buT7eReLJ1AeUW">
            Inom EU är det endast Sverige, Danmark och Tyskland som inte
            erbjuder gömda barn någon lagstadgad rätt till skolgång, detta
            trots att staten, enligt barnkonventionen, är skyldig att ge varje
            barn som befinner sig i landet tillgång till utbildning. Det innebär
            att även ett barn till föräldrar som lever gömda har den rätten.
            I dag avgörs skolgången för dessa barn från fall till fall och
            av hur mycket solidaritet det finns vid varje enskild skola. FN:s
            kommitté för barnets rättigheter har kritiserat Sverige för dessa
            förhållanden.
          </p>
          <p xml:id="i-B5o5m7tJkvuW38BxX6Uqja">
            Vänsterpartiet gjorde i samband med vårbudgeten för 2005 en särskild
            överenskommelse med den tidigare socialdemokratiska regeringen
            och Miljöpartiet om att se över hur de så kallade gömda barn som
            finns i Sverige ska garanteras rätten att gå i skolan.
          </p>
          <p xml:id="i-WbUbv64Hitm5dg7R4FPpwd">
            Oavsett vad man anser om föräldrarnas skäl att hålla sig och
            sina barn gömda måste barnen tillförsäkras så goda uppväxtvillkor
            som möjligt, och att vistas i skolan några timmar om dagen med
            struktur och kamrater kan bli en livlina för dessa barn. För mig
            och Vänsterpartiet är det självklart och viktigt att den rätt
            till skola som gäller barn till asylsökande också ska gälla barn
            som lever gömda. Detta ska gälla från förskola till gymnasiet
            inklusive särskola.
          </p>
          <p xml:id="i-N3NV8cJGLgqHReT9bANziQ">
            Sedan budgetpropositionen för 2006 tillförs efter krav från Vänsterpartiet
            kommunerna 50 miljoner årligen inom ramen för det generella statsbidraget
            för att tillgodose behovet av att ordna skolgång för dessa barn,
            medel som den nuvarande regeringen stoppar från och med 2009.
          </p>
          <p xml:id="i-XfepgR5Z8ZpsMfNJmUUe5G">
            Samtidigt tillsattes en utredning med uppdrag att se över vilka
            regleringar som var nödvändiga för att se till att skolgången
            ska kunna ske under trygga former. I maj 2007 presenterade denna
            utredning sina förslag. Dessvärre föreslogs inga som helst förbättringar
            när det gäller sekretessfrågan, vilket var orsaken till att frågan
            över huvud taget behövde utredas.
          </p>
          <p xml:id="i-LwHnNBgTWsAissytmUHMTo">
            Utredningens förslag innebär att polisen ska ha rätt att gå in
            i skolan och hämta barn för att verkställa avvisning. Därigenom
            bidrar utredningen enbart med att göra en tydlig markering att
            förskolan och skolan inte ska vara några frizoner för barn till
            gömda. Risken är att utredningens förslag kommer att innebära
            en försämring jämfört med i dag för de gömda barnens rättigheter
            och säkerhet om de genomförs.
          </p>
          <p xml:id="i-K8ofBfunnp4yvcZFZknbEJ">
            Det är nu hög tid att regeringen klargör på vilket sätt man tänker
            verka för att barn till gömda ska kunna gå i skolan på samma villkor
            som alla andra barn.
          </p>
        </div>
        <div type="ipQuestion">
          <p xml:id="i-MVgFLaBYHyUEofTASiWHjM">
            Jag vill därför ställa följande frågor till utbildningsminister
            Jan Björklund:
            <list rend="ordered">
              <item>
                1. Vilka åtgärder är utbildningsministern beredd att vidta för
                att barn till gömda ska garanteras rätten till skola i enlighet
                med barnkonventionen?
              </item>
              <item>
                2. Vilka åtgärder är utbildningsministern beredd att vidta för
                att regleringen av gömda barns rätt till skolgång inte ska innebära
                ett hot mot dessa barns trygghet och säkerhet i skolan?
              </item>
              <item>
                3. Vilka åtgärder är utbildningsministern beredd att vidta för
                att kommunernas kostnader även för de gömda barnens skolgång ska
                ingå i statens allmänna anslag till kommunerna?
              </item>
              <item>
                4. Vilka åtgärder är utbildningsministern beredd att vidta för
                att skolan ska kunna ta ett mer uppsökande ansvar för barn till
                asylsökande?
              </item>
            </list>
          </p>
        </div>
      </div>
    </body>
  </text>
</TEI>
