<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0784">
  <teiHeader>
    <fileDesc>
      <titleStmt>
        <title>Den humanitära katastrofen i Somalia</title>
        <author>Linde, Hans (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den humanitära katastrofen i Somalia till Carl Bildt (m), utrikesminister om Den humanitära katastrofen i Somalia</title>
          <idno type="rdwebb">GV10784</idno>
          <ref type="dokument_url_text">http://data.riksdagen.se/dokument/GV10784/text</ref>
          <ref type="dokument_url_html">http://data.riksdagen.se/dokument/GV10784</ref>
          <ref type="dokumentstatus_url_xml">http://data.riksdagen.se/dokumentstatus/GV10784</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-83y5jNeTb9Ywh9MTykD8hp" corresp="i-K3yJ7rruozYUK99nj91ffc">
          <date when="2008-05-13"/>
        </correspAction>
        <correspAction type="received" xml:id="i-61RpfLCfUyFs81jE4BKpaK" corresp="i-AZnaWEAg22YQ3HzVMfNSHR">
          <date when="2008-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sr5wfBwEmsNDSFSdP2L96b">
            Interpellation 2007/08:784 Den humanitära katastrofen i Somalia
            av Hans Linde (v) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-WKRvhUirDow7YNCxxXefXe">
            den 13 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JNRHGu78YhaVQkj1vpwam">
            Det humanitära läget i Somalia är katastrofalt. Konflikten i
            landet har pågått i 30 år och är en av de blodigaste i modern
            tid. Genom det USA-stödda etiopiska angreppet 2006 och den efterföljande
            etiopiska militära närvaron i landet har det skett en markant
            upptrappning av våldet och i dag råder krigstillstånd. Vid 2007
            års slut betecknade FN krisen som den mest akuta i hela Afrika.
            Flyktingorganisationen Refugees International kallar det världens
            mest bortglömda humanitära kris.
          </p>
          <p xml:id="i-ErKw3brN7cijdXkwX7AGu4">
            Säkerhetsläget i Somalia präglas av politiskt våld, klanfejder
            och brottslighet. Kontinuerliga sammandrabbningar leder årligen
            till att civila dödas; bara under 2007 uppgick siffran till minst
            6 000. För en vecka sedan presenterade Amnesty International en
            rapport där man konstaterar att tortyr, våldtäkter och avrättningar
            dagligen förekommer samt att alla konfliktens parter står bakom
            övergreppen; regeringens trupper, etiopisk militär och islamistisk
            milis. Antalet internflyktingar uppskattas nu till cirka en miljon
            och antalet hjälpbehövande till runt två miljoner. Samtidigt har
            tusentals människor flytt landet. Dessutom varnade FN i förra
            veckan för att Somalia står inför massvält. Bara i år har antalet
            svältdrabbade ökat med 40 procent till 2,6 miljoner, och så mycket
            som halva befolkningen kan vara drabbad vid årsskiftet.
          </p>
          <p xml:id="i-FdD8ZsWdqFChPgnQwQWMDk">
            Situationen i Somalia är inte bara en av de allvarligaste i Afrika
            utan innehar en topplacering även ur ett globalt perspektiv. Trots
            detta är tillgången till humanitärt stöd ytterst bristfällig då
            säkerhetsläget lett till att det är oerhört svårt för hjälporganisationer
            att verka i landet. Ett eventuellt engagemang sker med ständig
            risk för biståndsarbetares liv, nationellas såväl som internationellas.
            När biståndsarbetarna allt oftare utsätts för kidnappningar, hot
            och mord riskerar resultatet att bli ett minskat internationellt
            engagemang som i sin tur leder till ett ökat lidande för den civila
            befolkningen.
          </p>
          <p xml:id="i-9uoyDjJJrNtWMHWTZGqoK3">
            Grunden till dagens katastrof i Somalia är de USA-stödda etiopiska
            truppernas inblandning i konflikten i Somalia. Den relativa stabilitet
            som rådde hösten 2006 vändes till instabilitet och en markant
            upptrappning av våldet genom det etiopiska anfallet mot landet
            i december 2006. För ett par veckor sedan blossade stridigheter
            än en gång upp mellan å ena sidan etiopisk trupp och övergångsregering
            och å andra sidan de islamska domstolarna. Striderna betecknas
            som de värsta på månader och resulterade i 81 dödade och ett hundratal
            skadade under bara ett par dagar.
          </p>
          <p xml:id="i-JecgJzFBzME6n2gFaTwr4g">
            Om en bred och inkluderande freds- och försoningsprocess ska
            kunna inledas är det en förutsättning att de etiopiska trupperna
            drar sig tillbaka från landet.
          </p>
          <p xml:id="i-YUPUGpmAjvnabrQWg1c3ur">
            Tillsammans med FN måste Sverige, som en av medlemmarna i den
            internationella kontaktgruppen för Somalia, aktivt arbeta för
            att få till stånd en hållbar och demokratisk politisk lösning
            i Somalia där alla de stridande parterna kommer till förhandlingsbordet.
            USA:s så kallade krig mot terrorismen får inte gå före en politisk
            lösning och försvåra en försoningsprocess.
          </p>
          <p xml:id="i-P8Fp2x4SsRpJoRPSV1UNEn">
            Ett slut på våldet kräver även ökade insatser från FN. Våldet
            måste fördömas och det vapenembargo som finns måste förstärkas.
            Vapenembargot riktat mot Somalia antogs av FN:s säkerhetsråd för
            första gången 1992. Flera revideringar av resolutionen har gjorts
            sedan dess, den senaste 2007 (resolution 1772).
          </p>
          <p xml:id="i-9TuwbkALwRSYVqi3bsdxm5">
            Att ett flertal länder konsekvent valt att bryta mot embargot
            är ett avgörande skäl till att kriget har kunnat fortgå i så blodig
            form under så många år. Enligt Monitoring group on Somalia var
            det elva länder som kränkte vapenembargot under 2006: Djibouti,
            Etiopien, Eritrea, Uganda, Egypten, Libyen, Saudiarabien, Jemen,
            Iran, Syrien och i Libanon Hizbollah.
          </p>
          <p xml:id="i-HPYagwVKVokutAgG3wKcZK">
            Sverige måste verka för att vapenembargot mot Somalia blir effektivt
            och inte bara en pappersprodukt.
          </p>
        </div>
        <div type="ipQuestion">
          <p xml:id="i-9PwW9gMGXFGGy94upvPSsV">
            Mot bakgrund av ovanstående vill jag fråga statsrådet:
            <list rend="ordered">
              <item>
                1. Hur avser utrikesministern att agera för att få de etiopiska
                militära styrkorna att lämna Somalia?
              </item>
              <item>
                2. Vilka initiativ avser utrikesministern att ta för att säkerheten
                för nationella och internationella biståndsarbetare och hjälporganisationer
                i Somalia ska förbättras och den humanitära hjälpen ska ha möjlighet
                att nå fram?
              </item>
              <item>
                3. Hur avser utrikesministern att agera för att FN:s vapenembargo
                mot Somalia blir effektivare?
              </item>
              <item>
                4. Vilka initiativ avser utrikesministern att ta för att förmå
                TFG att inleda en inkluderade freds- och försoningsprocess som
                innefattar alla parter, även de islamska domstolarna?
              </item>
            </list>
          </p>
        </div>
      </div>
    </body>
  </text>
</TEI>
