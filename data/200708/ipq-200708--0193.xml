<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0193">
  <teiHeader>
    <fileDesc>
      <titleStmt>
        <title>Ekonomisk standard bland ensamstående föräldrar</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomisk standard bland ensamstående föräldrar till Fredrik Reinfeldt (m), statsminister om Ekonomisk standard bland ensamstående föräldrar</title>
          <idno type="rdwebb">GV10193</idno>
          <ref type="dokument_url_text">http://data.riksdagen.se/dokument/GV10193/text</ref>
          <ref type="dokument_url_html">http://data.riksdagen.se/dokument/GV10193</ref>
          <ref type="dokumentstatus_url_xml">http://data.riksdagen.se/dokumentstatus/GV10193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-B3d24kZkJmS92W7rLteNhQ" corresp="i-Sn3HArFcXWQDenVvrpFSQe">
          <date when="2007-11-20"/>
        </correspAction>
        <correspAction type="received" xml:id="i-QHe7i7ZpyJKRGRrWEbTYam" corresp="i-XgRZtFgzPDL7KcwsDvGVej">
          <date when="2007-11-20"/>
        </correspAction>
        <correspAction type="answered" xml:id="i-VUFLAwoJ7muQkR9JXq9Exn" corresp="i-EemRytGskeDvwKV2im64qt">
          <date when="2007-12-07"/>
        </correspAction>
        <correspContext corresp="i-VUFLAwoJ7muQkR9JXq9Exn">
          <ref type="record" target="prot-200708--039">Riksdagens protokoll 2007/08:39 Fredagen den 7 december</ref>
          <ref type="recordSection" target="unsetDivId">15 § Svar på interpellation 2007/08:193 om ekonomisk standard bland ensamstående föräldrar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UXiEWFZS4jgD5PrrupDWRF">
            Interpellation 2007/08:193 Ekonomisk standard bland ensamstående
            föräldrar av LiseLotte Olsson (v) till statsminister Fredrik Reinfeldt
            (m)
          </p>
        </div>
        <div type="ipqSubmissionInfo">
          <p xml:id="i-6h4YxXfVtV9K5uXuezG4nr">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FaAQvy9X1uPw1MjDqnHaPK">
            Regeringen skriver i budgetpropositionen för 2008 under utgiftsområde
            12 att ensamstående föräldrar, företrädesvis kvinnor, med barn
            är den grupp som har störst andel i befolkningen med låg ekonomisk
            standard. År 2002 hade 19 procent i denna grupp en ekonomisk standard
            under 60 procent av medianen. Denna andel har ökat till 30 procent
            2007, vilket motsvarar 95 000 barn till ensamstående föräldrar.
            Motsvarande andel med låg ekonomisk standard bland sammanboende
            med barn uppgår till 8 procent.
          </p>
          <p xml:id="i-6GESThikM8Sa1mR2ws3Mae">
            Eftersom ensamstående föräldrar, särskilt kvinnor, har högre
            arbetslöshet, högre ohälsotal och högre andel som är beroende
            av ekonomiskt bistånd än övriga i befolkningen har regeringens
            politik påverkat deras ekonomiska standard negativt.
          </p>
          <p xml:id="i-LFZC4edZs9Z3R4yiJQN9R">
            Det finns 263 200 ensamstående föräldrar med barn under 19 år
            i Sverige, enligt Statsiska centralbyrån. Av dessa är 175 900
            kvinnor och 87 300 män. I dag lever en tredjedel av alla barn
            i Sverige med en ensamstående förälder. Ändå är det kärnfamiljen
            som är normbildande för lagstiftning och regelverk vilket medför
            att de ekonomiska villkoren mellan barnfamiljer är ojämlika och
            orättvisa.
          </p>
          <p xml:id="i-EyCHpPhJwaFEwsj1DFpa7J">
            För att kartlägga hur den ekonomiska standarden har försämrats
            för ensamstående föräldrar under regeringens första år har vi
            låtit riksdagens utredningstjänst kartlägga arbetslöshet, sysselsättningsgrad,
            ohälsotal och andel med försörjningsstöd bland ensamstående föräldrar
            med barn under 19 år.
          </p>
          <p xml:id="i-KpqqBhchABL79hovEkNZ5K">
            Enligt SCB:s arbetskraftsundersökning från september 2007 uppgår
            sysselsättningsgraden bland ensamstående kvinnor med barn under
            19 år till 79,6 procent, jämfört med 84,6 procent i hela befolkningen.
            Arbetslösheten bland ensamstående kvinnor med barn uppgår till
            5,4 procent jämfört med 4,6 procent i hela befolkningen. Enligt
            Försäkringskassan uppgår ohälsotalet bland ensamstående kvinnor
            med barn under 19 år till 51 dagar, jämfört med 39,9 dagar för
            hela befolkningen 2006. Enligt Socialstyrelsen fick var femte
            ensamstående mamma ekonomiskt bistånd under 2006. Motsvarande
            siffra för ensamstående pappor var 7 procent och bland sammanboende
            med barn 3 procent.
          </p>
          <p xml:id="i-6RmjrjtQDCVSD8JEWStNQN">
            Rädda Barnens rapport Barnfattigdom i Sverige – årsrapport 2006
            visar att 252 000 barn lever i en fattig familj i Sverige. Utredningen
            Ekonomiskt utsatta barn (Ds 2004:41) visar att barn till ensamstående
            mammor och utrikes födda föräldrar är mest ekonomiskt utsatta.
          </p>
          <p xml:id="i-DzXwKFXg31z7w8m9Af1yNA">
            Eftersom ensamstående kvinnor med barn har lägre sysselsättningsgrad,
            högre arbetslöshet, högre ohälsotal och högre andel som är beroende
            av ekonomiskt bistånd än övriga i befolkningen är dessa kvinnor
            och deras barn också en grupp som drabbats hårt av regeringens
            politik.
          </p>
          <p xml:id="i-MGUGuXrnvDC7ks55qWCeVr">
            Regeringen gör dessutom kraftiga besparingar på föräldraförsäkringen
            i budgetpropositionen för 2008. Under utgiftsområde 12 på s. 21
            skriver regeringen att på grund av sänkt sjupenninggrundande inkomst
            och ”åtgärder mot felaktiga utbetalningar” skär man ned på anslaget
            med hela 1 miljard kronor per år 2008–2010. Detta kommer att slå
            extra hårt mot ensamstående föräldrar som endast har en inkomst
            i hushållet.
          </p>
          <p xml:id="i-2UiACPvKR9hAzNfMqp4UKM">
            Mot bakgrund av det som anförts vill jag fråga statsrådet:
          </p>
          <p xml:id="i-RALpxx2mWh2tyiYyaVAg8X">
            Avser statsrådet att vidta åtgärder för att förbättra den ekonomiska
            standarden för ensamstående föräldrar och deras barn?
          </p>
        </div>
      </div>
    </body>
  </text>
</TEI>
