<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0370">
  <teiHeader>
    <fileDesc>
      <titleStmt>
        <title>Konsumenternas rättigheter vid handel på Internet</title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumenternas rättigheter vid handel på Internet till Nyamko Sabuni (fp), integrations- och jämställdhetsminister om Konsumenternas rättigheter vid handel på Internet</title>
          <idno type="rdwebb">GV10370</idno>
          <ref type="dokument_url_text">http://data.riksdagen.se/dokument/GV10370/text</ref>
          <ref type="dokument_url_html">http://data.riksdagen.se/dokument/GV10370</ref>
          <ref type="dokumentstatus_url_xml">http://data.riksdagen.se/dokumentstatus/GV10370</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Cf5RCAyGr11ibN2EEVcg9" corresp="i-EgqHRHVoW5y9USDYuNoYuA">
          <date when="2008-02-01"/>
        </correspAction>
        <correspAction type="received" xml:id="i-GCqYD6MYgh6MgAvJzz8vnR" corresp="i-Rtt4vV6Vr1WnfJAi2Dn9hN">
          <date when="2008-02-12"/>
        </correspAction>
        <correspAction type="answered" xml:id="i-FVYxD86Z9zTiQwUu5PLz2r" corresp="i-Rtt4vV6Vr1WnfJAi2Dn9hN">
          <date when="2008-02-21"/>
        </correspAction>
        <correspContext corresp="i-FVYxD86Z9zTiQwUu5PLz2r">
          <ref type="record" target="prot-200708--069">Riksdagens protokoll 2007/08:69 Torsdagen den 21 februari</ref>
          <ref type="recordSection" target="unsetDivId">16 § Svar på interpellation 2007/08:370 om konsumenternas rättigheter vid handel på Internet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LGKTTsQsk31Lgq1qJopuQo">
            Interpellation 2007/08:370 Konsumenternas rättigheter vid handel
            på Internet av Hillevi Larsson (s) till integrations- och jämställdhetsminister
            Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-7jnCjvHhRDS7avMdNpoNaD">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X3nJqUFKZHLzRpXeZzfXMe">
            Försäljningen på Internet har ökat markant. Det är positivt eftersom
            det ökar konkurrensen, pressar priserna och ökar utbudet för konsumenten.
            Men det kan också bli en dyr och krånglig historia för konsumenten.
            Det finns gott om seriösa företag på Internet som säljer kläder,
            hemelektronik och heminredning med mera. Men det finns också oseriösa
            försäljare, och som konsument kan det vara svårt att veta i förväg.
          </p>
          <p xml:id="i-9vajY4Kr4ZvQrmwseuZSq3">
            Vid köp på Internet uppmanas kunden att betala i förväg och om
            varan är trasig kan det bli mycket svårt att hävda sin rätt som
            konsument. Plötsligt står konsumenten mellan transportföretaget,
            förmedlingsföretaget och tillverkaren utan något att sätta emot
            eftersom varan redan är betald. Alla skyller på varandra, de påstår
            att varan var trasig när den skickades från produktionen, att
            varan gick sönder vid transporten eller att varan gick sönder
            vid ankomst till köparens bostad och så vidare.
          </p>
          <p xml:id="i-DBLjbE6F3kr5R7na4wwV9r">
            Att ångra köpet då är också mycket krångligt; köparen, det vill
            säga konsumenten, drar på sig extra kostnader för transporter
            och att betala för varor som inte ens fungerar.
          </p>
          <p xml:id="i-Bt7Ecqh2qZiuwtyaWABLRA">
            När det gäller handel på Internet och den osäkerhet konsumenterna
            känner om sina rättigheter om något inte fungerar vid köp över
            nätet beror det på att en del Internetföretag vill krypa undan
            sitt ansvar när det uppstått problem. Det finns regler i distans-
            och hemförsäljningslagen (2005:59) som ska ge konsumenterna skydd.
          </p>
          <p xml:id="i-89HNivB7cCnNTj3PA6PpH4">
            När det gäller varor som är skadade vid leveransen är det viktigt
            att reklamera i tid till såväl säljare som distributör. Enligt
            konsumentköplagen (1990:932) ska ett fel som visar sig inom sex
            månader efter det att varan avlämnats anses ha funnits vid avlämnandet,
            och det är alltså säljaren som måste visa att det är konsumenten
            som orsakat felet för att slippa ansvar. Oavsett om konsumenten
            häver köpet eller får en ny leverans ska det inte kosta konsumenten
            något, vare sig varan är köpt på distans eller i butik.
          </p>
          <p xml:id="i-5ZPmbMLpxwmqDWYiv3ft7j">
            Men hur blir det om det svenska Internetföretaget i sin tur köpt
            varorna av en annan tillverkare i till exempel Japan eller Tyskland?
            Det finns Internetföretag som påstår att svensk lag inte gäller
            då. De hävdar att de endast förmedlat köpet och att konsumenten
            måste vända sig till företaget i Japan eller Tyskland för att
            få en ny vara eller pengarna tillbaka om varan är trasig vid leverans.
          </p>
          <p xml:id="i-5VKsYoE8W27r7VC4HQtYaz">
            Oseriösa företag kan på sin hemsida skriva att konsumenten ska
            betala återtransport när varor är trasiga. Det finns konsumenter
            som tror att det som står på nätet är sant. De fastnar i fällor
            eftersom de har köpt en vara som är sönder.
          </p>
          <p xml:id="i-Wj93WhwetPiLix95iEaUeb">
            Mina frågor till statsrådet är:
          </p>
          <p xml:id="i-9qgNYpH5sewSWFQ3eCzVUh">
            Gäller svensk lag för svenska Internetföretag även om de förmedlat
            varan från bolag utanför Sverige och, om så inte är fallet, avser
            statsrådet att ta något initiativ till åtgärder?
          </p>
          <p xml:id="i-ACdsu72QjFgD3oZmsSzA44">
            Vad gör statsrådet för att informera om gällande regler och för
            att stärka konsumenternas rättigheter vid handel över Internet?
          </p>
        </div>
      </div>
    </body>
  </text>
</TEI>
