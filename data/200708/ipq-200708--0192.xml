<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0192">
  <teiHeader>
    <fileDesc>
      <titleStmt>
        <title>Israels annektering av mark på Västbanken</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels annektering av mark på Västbanken till Carl Bildt (m), utrikesminister om Israels annektering av mark på Västbanken</title>
          <idno type="rdwebb">GV10192</idno>
          <ref type="dokument_url_text">http://data.riksdagen.se/dokument/GV10192/text</ref>
          <ref type="dokument_url_html">http://data.riksdagen.se/dokument/GV10192</ref>
          <ref type="dokumentstatus_url_xml">http://data.riksdagen.se/dokumentstatus/GV10192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Lars Ohly</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Hbkb1gvLbBzMqhTw7H9iDW" corresp="i-HpwkrkkrFd1MRPixHrr8q1">
          <date when="2007-11-20"/>
        </correspAction>
        <correspAction type="received" xml:id="i-7R1r17NPYVjzWckYqoC376" corresp="i-AZnaWEAg22YQ3HzVMfNSHR">
          <date when="2007-11-20"/>
        </correspAction>
        <correspAction type="answered" xml:id="i-2sciUQ6eAcY83PmiQXjeG7" corresp="i-AZnaWEAg22YQ3HzVMfNSHR">
          <date when="2007-12-04"/>
        </correspAction>
        <correspContext corresp="i-2sciUQ6eAcY83PmiQXjeG7">
          <ref type="record" target="prot-200708--036">Riksdagens protokoll 2007/08:36 Tisdagen den 4 december</ref>
          <ref type="recordSection" target="unsetDivId">3 § Svar på interpellationerna 2007/08:192, 191, 194 och 195 om situationen i Israel och Palestina</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XWwgHWmZzQ6cJM69qJJDA8">
            Interpellation 2007/08:192 Israels annektering av mark på Västbanken
            av Lars Ohly (v) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-5KuEsiLXKu6zge8RRCSPRn">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q9aNkWgvjTWRdviE77AjWq">
            Enligt internationella lagar är det förbjudet att förflytta egen
            befolkning till ockuperad mark. Trots detta bor det i dag närmare
            460 000 israeliska bosättare i de ockuperade palestinska områdena.
            Efter den andra intifadan började Israel dessutom bygga den mur
            på Västbanken som av den internationella domstolen i Haag har
            fastslagits strider mot folkrätten eftersom den till 80 procent
            ligger på ockuperad mark.
          </p>
          <p xml:id="i-XaXpwR6Cj3MmSLVpKqj6cW">
            Bosättningarna, muren och den senaste utvecklingen i Gaza, dit
            Israel nu också har brutit bränsleleveranserna, hindrar redan
            i dag den civila palestinska befolkningen från att leva sina dagliga
            liv på ett acceptabelt sätt. Nyligen framkom att Israel har beslutat
            annektera ett område som utgör 12 procent av den ockuperade Västbanken.
            Det handlar om 110 hektar mark mellan Jerusalem och storbosättningen
            Maale Adumim, där det bland annat ingår mark från fyra palestinska
            byar som kommer att bli helt isolerade när de omringas av den
            israeliska muren.
          </p>
          <p xml:id="i-24PqwMuq7frz7APCK42v9N">
            Syftet med annekteringen är att bygga en ny väg, 3 500 bostäder
            samt ett industriområde. Det enda vägbygget syftar till är att
            sörja för en alternativ väg för palestinierna inom det så kallade
            E 1-området. På detta sätt kommer palestinier som rör sig på Västbanken
            i framtiden att tvingas runt den israeliska bosättningen. Annekteringen
            och förstörelsen av palestinsk mark tjänar alltså inget som helst
            militärt syfte.
          </p>
          <p xml:id="i-F4tCvXFsixHCma6kSgMboc">
            Flera bedömare menar att det är högst troligt att annekteringen
            görs just nu med syfte att hinna så långt som möjligt med utvecklingen
            på Västbanken före det stundande toppmötet mellan premiärminister
            Ehud Olmert och president Mahmoud Abbas i USA. Israel har helt
            enkelt bråttom att bygga på Västbanken innan någon stoppar dem.
          </p>
          <p xml:id="i-WYEJAYuogaNnQ1xAfiYkDN">
            Bosättningarna och byggandet av muren är båda handlingar som
            bryter mot internationella lagar och utgör allvarliga hinder för
            att nå en hållbar fred i området. Israels senaste amputation av
            palestinsk mark inkräktar starkt på det palestinska självbestämmandet
            och förhindrar en fredlig utveckling och en stark självständig
            palestinsk stat. Resultatet blir i stället ett tudelat Västbanken,
            med en nordlig och en sydlig del, som omöjliggör en fredlig utveckling.
          </p>
          <p xml:id="i-87uVUUf8DScU9ztK9CbytU">
            Mot detta måste Sverige agera, som självständigt land och som
            en del av EU. Sverige måste tydligt försvara det palestinska folkets
            fundamentala rättigheter. Som enskild stat är vi skyldiga att
            aktivt agera mot brott som begås mot fjärde Genèvekonventionen.
            Enligt FN:s resolution 2625 har vi dessutom som enskild stat skyldighet
            att verka för att principen om alla människors lika rättigheter
            och värde efterlevs.
          </p>
          <p xml:id="i-ALXqBZ4UCToidwmokS73bR">
            Som medlem i EU måste Sverige driva på för att Europeiska unionens
            riktlinjer för främjande av efterlevnaden av internationell humanitär
            rätt följs. Sverige måste helt enkelt agera för att sätta stopp
            för dessa övergrepp på civila palestinier.
          </p>
          <p xml:id="i-SUfn4TxZx376FmRKcFkWRz">
            Med anledning av ovanstående vill jag fråga utrikesminister Carl
            Bildt:
          </p>
          <p xml:id="i-X8qsuthNewUJ1W6CStKfV2">
            Vilka åtgärder avser ministern att vidta för att Israels brott
            mot fjärde Genèvekonventionen upphör?
          </p>
          <p xml:id="i-Jjf2EcxNPbzNZi8Zuzr8Xc">
            Vilka åtgärder avser ministern att vidta för att Europeiska unionens
            riktlinjer för främjande av efterlevnaden av internationell humanitär
            rätt följs?
          </p>
          <p xml:id="i-4n8DAmiyDcAGntYkejXZY9">
            Vilka åtgärder avser ministern att vidta för att Israels annektering
            av palestinsk mark upphör?
          </p>
          <p xml:id="i-HgY2oFs3N5RgntU6EcEvqC">
            Vilka åtgärder avser ministern att vidta för att Israels olagliga
            bosättningar och byggande av muren avvecklas?
          </p>
        </div>
      </div>
    </body>
  </text>
</TEI>
