<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0324">
  <teiHeader>
    <fileDesc>
      <titleStmt>
        <title>Användandet av fyrverkeripjäser</title>
        <author>Lindholm, Jan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Användandet av fyrverkeripjäser till Sten Tolgfors (m), försvarsminister om Användandet av fyrverkeripjäser</title>
          <idno type="rdwebb">GV10324</idno>
          <ref type="dokument_url_text">http://data.riksdagen.se/dokument/GV10324/text</ref>
          <ref type="dokument_url_html">http://data.riksdagen.se/dokument/GV10324</ref>
          <ref type="dokumentstatus_url_xml">http://data.riksdagen.se/dokumentstatus/GV10324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rk8anQXDqVskq4Y7PMg16M" corresp="i-VRHymVx7EsX48sg7b5qmpS">
          <date when="2008-01-21"/>
        </correspAction>
        <correspAction type="received" xml:id="i-M2UH7RrjApiMJQnX2hzbHV" corresp="i-Q6uWG1k3pbJio9CebNs3Cz">
          <date when="2008-01-22"/>
        </correspAction>
        <correspAction type="answered" xml:id="i-NnFoh1eQrPnG4Qfa5djhgW" corresp="i-Q6uWG1k3pbJio9CebNs3Cz">
          <date when="2008-01-24"/>
        </correspAction>
        <correspContext corresp="i-NnFoh1eQrPnG4Qfa5djhgW">
          <ref type="record" target="prot-200708--057">Riksdagens protokoll 2007/08:57 Torsdagen den 24 januari</ref>
          <ref type="recordSection" target="unsetDivId">9 § Svar på interpellationerna 2007/08:303 och 324 om skärpt lagstiftning om fyrverkeriartiklar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LvmXJCFfeYoJT8wd5uj9ch">
            Interpellation 2007/08:324 Användandet av fyrverkeripjäser av
            Jan Lindholm (mp) till försvarsminister Sten Tolgfors (m)
          </p>
        </div>
        <div type="ipqSubmissionInfo">
          <p xml:id="i-7yGncVNKSny9vAYwCVJeNQ">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ARRDwi7PE9qxKS22RNQ2VD">
            Årets nyårsfirande visar att det behövs en kraftfull reglering
            av användandet av pyroteknik för nöjesändamål. Varje år kommer
            ett antal människor till skada och egendomsskadorna som uppstår
            på grund av fyrverkerierna är omfattande.
          </p>
          <p xml:id="i-SCFL5L3eHhrauhwZ5PGbgJ">
            Olägenheterna är stora för många, inte minst husdjuren, och en
            del diffusa skador som exempelvis skador på syn och hörsel kan
            ha sitt ursprung i pyrotekniska artiklar även om den enskilde
            inte alltid inser sambandet. Miljöaspekten ska inte heller glömmas
            bort. Det är stora mängder kemikalier som sprids av raketer och
            smällare.
          </p>
          <p xml:id="i-EUPbBRUX4FrjL5ate2w9ak">
            Klimatfrågan innebär en gigantisk utmaning för oss alla. Vi politiker
            kan inte lägga ansvaret på den enskilde att klara av att göra
            alla de bortval av onödig konsumtion som en anpassning till knappare
            resurser kommer att innebära. Det går inte längre att blunda för
            att de länder som är på väg att få en stark ekonomi inte kan hindra
            sina medborgare att begå våra misstag om inte vi i konkret handling
            visar att vi ändrar vår livsstil.
          </p>
          <p xml:id="i-DyxFkViAqNgTReebRiuWRT">
            Förbud ska användas endast när det är välmotiverat. Samtidigt
            måste vi styra bort onödig nedsmutsning och uppvärmning. En kraftfull
            reglering av användningen av fyrverkeripjäser skulle kunna vara
            ett litet bidrag.
          </p>
          <p xml:id="i-Mk3STTTZCWLF7dRbjX6avK">
            Sprängkraften och värmeutvecklingen i större pjäser är farligt
            stor för att hanteras av personer utan adekvat utbildning. Även
            mindre pjäser är störande, väl i klass med mången tillståndspliktig
            verksamhet som exempelvis utomhuskonserter och marknader. Det
            vore därför inte orimligt med tillståndskrav för fyrverkerier
            och att enbart av Räddningsverket utbildade personer har rätt
            att hantera dessa farliga produkter.
          </p>
          <p xml:id="i-JKeTsCDmrQWr3vAjGZ5eyb">
            Polisen har i dag mycket små möjligheter att beivra de brott
            mot lokala bestämmelser som en del kommuner har infört. Ett genomtänkt
            regelverk för försäljning av pyrotekniska produkter kanske kan
            underlätta polisens arbete att få en bättre regelefterlevnad.
          </p>
          <p xml:id="i-XeM9gUGBvnzHgM4ppfCPvb">
            Många människor, särskilt de drabbade och anhöriga, ställer sig
            årligen frågan om regering eller myndigheter aktivt blundar för
            problemet. Jag får frågor i stil med: Vilka krafter ligger bakom
            att detta vansinne kan få fortsätta?
          </p>
        </div>
        <div type="ipQuestion">
          <p xml:id="i-Xec9XBiik9WGTYvwxVGKS8">
            Med anledning av den beskrivna problematiken har jag följande
            frågor till ministern:
            <list rend="ordered">
              <item>
                1. Avser ministern att verka för att dessa problem lyfts fram
                i regeringsarbetet?
              </item>
              <item>
                2. Vilka konkreta åtgärder kan ministern vidta för att minska
                den risk för människor, djur, natur och egendom som nuvarande
                ordning vad gäller pyrotekniskt material innebär?
              </item>
            </list>
          </p>
        </div>
      </div>
    </body>
  </text>
</TEI>
