<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0601">
  <teiHeader>
    <fileDesc>
      <titleStmt>
        <title>Avvisningar till Irak</title>
        <author>Kakabaveh, Amineh (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avvisningar till Irak till Tobias Billström (m), statsråd om Avvisningar till Irak</title>
          <idno type="rdwebb">GV10601</idno>
          <ref type="dokument_url_text">http://data.riksdagen.se/dokument/GV10601/text</ref>
          <ref type="dokument_url_html">http://data.riksdagen.se/dokument/GV10601</ref>
          <ref type="dokumentstatus_url_xml">http://data.riksdagen.se/dokumentstatus/GV10601</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh (V)</persName>
            <state type="partyAffiliation" ref="unknown">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5rtLdTTXzGgZQ8o5RLiNCQ" corresp="i-548HUVvKe8n48M3pQmFeUC">
          <date when="2008-04-18"/>
        </correspAction>
        <correspAction type="received" xml:id="i-CHLSthdbGUvouLBLfUx1RE" corresp="i-KPGvtK4s6Zp3E6XH6vj18n">
          <date when="2008-04-21"/>
        </correspAction>
        <correspAction type="answered" xml:id="i-DX13bvcbuK4RiuGbhSsLgT" corresp="i-KPGvtK4s6Zp3E6XH6vj18n">
          <date when="2008-05-09"/>
          <time when="15:50:53" dur="PT352S"/>
        </correspAction>
        <correspContext corresp="i-MwbWNpMFMxf93PhWidxZdy">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-TzpoHAiVRGUmsFedEqZwyy" type="discussed" corresp="i-548HUVvKe8n48M3pQmFeUC">
          <date when="2008-05-09"/>
          <time when="15:55:16" dur="PT330S"/>
        </correspAction>
        <correspContext corresp="i-TzpoHAiVRGUmsFedEqZwyy">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-M6BbyTYgqJ7vFyXem5UiHd" type="discussed" corresp="i-KPGvtK4s6Zp3E6XH6vj18n">
          <date when="2008-05-09"/>
          <time when="15:59:18" dur="PT320S"/>
        </correspAction>
        <correspContext corresp="i-M6BbyTYgqJ7vFyXem5UiHd">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-8adefYkscjVXVP97BivVGW" type="discussed" corresp="i-548HUVvKe8n48M3pQmFeUC">
          <date when="2008-05-09"/>
          <time when="16:03:11" dur="PT336S"/>
        </correspAction>
        <correspContext corresp="i-8adefYkscjVXVP97BivVGW">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-LeW1e8ncr6fRHKMvjDgGbN" type="discussed" corresp="i-KPGvtK4s6Zp3E6XH6vj18n">
          <date when="2008-05-09"/>
          <time when="16:07:19" dur="PT328S"/>
        </correspAction>
        <correspContext corresp="i-LeW1e8ncr6fRHKMvjDgGbN">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-KxTGXZnwJyg4vot78yK3pY" type="discussed" corresp="i-548HUVvKe8n48M3pQmFeUC">
          <date when="2008-05-09"/>
          <time when="16:11:18" dur="PT236S"/>
        </correspAction>
        <correspContext corresp="i-KxTGXZnwJyg4vot78yK3pY">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
        <correspAction xml:id="i-BsRHSx6xs64iYu4EhYc6oi" type="discussed" corresp="i-KPGvtK4s6Zp3E6XH6vj18n">
          <date when="2008-05-09"/>
          <time when="16:13:46" dur="PT395S"/>
        </correspAction>
        <correspContext corresp="i-BsRHSx6xs64iYu4EhYc6oi">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">18 § Svar på interpellation 2007/08:601 om avvisningar till Irak</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y3ddpepoAonGCCejSCmsMQ">
            Interpellation 2007/08:601 Avvisningar till Irak av Amineh Kakabaveh
            (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-DdaunUGYDKCY7vN9CYgdFD">
            den 18 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SAHUFh7G837W6jBnx3eCFY">
            I Sverige förbjuder grundlagen ministerstyre. Därmed kan inte
            ansvariga ministrar lägga sig i myndigheternas konkreta verksamhet.
            De kan inte blanda sig i enskilda ärenden. Vad de kan göra är
            att formulera principiella direktiv för handläggande myndigheter.
          </p>
          <p xml:id="i-2gtZnLavFbP73KACWw9iSz">
            Enligt den svenska grundlagen är domstolarna självständiga i
            förhållande till den politiska makten. Regering och riksdag får
            inte blanda sig i den dömande maktens konkreta verksamhet.
          </p>
          <p xml:id="i-4STyzb16NY6vjCoXfyNXqw">
            Domstolarna har dock att följa av riksdagen stiftade lagar.
          </p>
          <p xml:id="i-7UjSVqqs2PtGuHsXFBaRDi">
            Allt detta är i och för sig utmärkt. Men för att ett på ett abstrakt
            plan utmärkt system ska fungera krävs omfattande konkreta kunskaper
            i den stora mängd ärenden som myndigheter och domstolar måste
            ta ställning till.
          </p>
          <p xml:id="i-9oVvZx8mVk8SVAkrviKoWb">
            Ett område där det kan vara förenat med särskilda svårigheter
            att skaffa sig den nödvändiga kunskapen är när en myndighet eller
            domstol ska ta ställning till förhållanden i andra länder, inte
            sällan geografiskt och kulturellt avlägsna länder i exempelvis
            Mellanöstern, i Indien, Pakistan eller en rad afrikanska länder.
            Ännu svårare blir det att ta ställning i konkreta ärenden om de
            handlar om kvinnors situation i dessa länder. Myndigheter har
            inte sällan intresse av att dölja verkliga förhållanden när det
            gäller kvinnors rättigheter. Det kan också vara så att även om
            myndigheterna på ett allmänt plan stöder kvinnors rättigheter
            finns det starka kvinnoförtryckande traditioner och sedvänjor
            mot vilka landets myndigheter har svårt att hävda sig. I stället
            för landets progressiva lagstiftning tillämpas i praktiken traditioner
            och sedvänjor enligt vilka kvinnor är rättslösa. Kvinnors rättigheter
            stannar på papperet.
          </p>
          <p xml:id="i-QdVYtNfBJYHw7BqapLdx6j">
            I flera sammanhang kan myndighetspersoner i sådana samhällen
            i sin verksamhet tillämpa en sorts dubbel bokföring. Utåt och
            officiellt är man för en jämställdhet, inofficiellt och i praktiken
            är man djupt traditionsbunden.
          </p>
          <p xml:id="i-1WgxSsMY7ZQy9UrPhZH3m">
            I dag avvisar Migrationsverket och migrationsdomstolen kvinnor
            som hotas av hedersrelaterat våld till exempelvis norra Irak,
            irakiska Kurdistan.
          </p>
          <p xml:id="i-5xydozPCYzLPvgdkPGyrwX">
            Ett exempel som jag själv känner väl till är en kvinna som kom
            2001 till Sverige från norra Irak, irakiska Kurdistan. Hon kommer
            från en stor, mäktig och traditionsbunden släkt. Hon blev av föräldrarna
            redan som tioåring bortlovad till giftermål med en äldre kusin.
            När A blev äldre och förstod sin situation som bortlovad gjorde
            hon allt för att skjuta upp datum för giftermålet. När hon gått
            i skola i elva år ville familjen att hon äntligen skulle gifta
            sig. Trots familjens protester lyckades hon skaffa sig ett arbete
            i en närbelägen stad.
          </p>
          <p xml:id="i-Ak7eW9HBfB1J8a1z7atYmA">
            Vid flera tillfällen sökte en grupp manliga släktingar, bröder
            och kusiner, upp henne och försökte tvinga henne att ingå det
            planerade äktenskapet. När hon vägrade blev hon misshandlad och
            tillfogades bestående handikapp av den behandling hon utsattes
            för. Efter dessa övergrepp började hon frukta för sitt liv. Flera
            kvinnor i liknande situationer i hennes hemtrakt hade både misshandlats
            och dödats när de vägrat gifta sig med av släkten utsedda män.
            Hon beslutade att fly och kom till Sverige.
          </p>
          <p xml:id="i-G88KSRbmcFvXoPboAFrMFF">
            Kvinnan jag berättat om har flera gånger vägrats uppehållstillstånd
            i Sverige, med motiveringen att det i norra Irak, irakiska Kurdistan,
            finns skyddat boende. Det är en ytterligt svag motivering, om
            ens en motivering alls. Finns det sådant boende är det för det
            första sedan länge överbelagt. För det andra innebär det i praktiken
            inget annat än skyddshäkte, eftersom kvinnan så snart hon lämnar
            detta boende löper risk att bli dödad. I själva verket betyder
            ”skyddat boende” ett fängelsestraff på obegränsad tid.
          </p>
          <p xml:id="i-BxXWRZ384rArzd7A6abtX7">
            Några bevis för att några konkreta möjligheter till detta så
            kallade skyddade boende finns i sinnevärlden kan inte Migrationsverket
            förete.
          </p>
          <p xml:id="i-4NQawXSeX4jZCisorSmE9f">
            Statistiken visar tydligt att Migrationsverkets hänvisning till
            att det finns skyddat boende inte är något annat än fiktiv. Enligt
            en rapport från kurdiska parlamentets jämställdhetsutskott mördas
            i genomsnitt en kvinna per dag i norra Irak, irakiska Kurdistan.
            Enligt ledamoten i irakiska Kurdistans parlament, Pakhshan Zangana,
            finns en lagstiftning mot hedersmord men hon betonar samtidigt
            att ”det kan se positivt ut för Kurdistan, men problemet är att
            lagen inte tillämpas”(SvD den 21 mars 2008). Enligt kurdiska medier
            mördades på den internationella kvinnodagen den 8 mars i år sex
            unga kvinnor i regionen.
          </p>
          <p xml:id="i-WThznk2cgvMpWzgqff118A">
            Vad Migrationsverket håller på med när man hänvisar till lagar
            som kvinnors rättigheter är ingenting annat än en byråkratisk
            låtsaslek med kvinnors liv.
          </p>
          <p xml:id="i-Ltv27ooo9x6dmySu6vwWmi">
            De kvinnor som hotas av hedersrelaterat våld och förvägras uppehållstillstånd
            har två saker att välja på – att återvända hem och löpa risk att
            bli dödade eller i bästa fall hamna i skyddshäkte på obestämd
            – men oftast kort – tid. Ett annat alternativ är att försöka leva
            ett liv som gömda i Sverige och utan rättigheter.
          </p>
          <p xml:id="i-QupSLcJyW4ociXCqXhJ3n2">
            Jag kan inte tolka Migrationsverkets hantering när det gäller
            kvinnor som hotas av hedersrelaterat våld på annat sätt än att
            den grundar sig på mycket ringa kunskap om de samhällen dessa
            kvinnor kommer ifrån och att många tjänstemän på Migrationsverket
            inte inser vidden och allvaret av den problematik de har att hantera.
          </p>
          <p xml:id="i-PKRDh32Ankuwbs537avqNf">
            Under senare tid har en rad nya grepp tagits när det gäller flyktingpolitiken.
            Tar man del av PUK:s (Patriotiska unionen för Kurdistan) hemsida,
            Kurdistanî Nwé, kan man där läsa följande:
          </p>
          <p xml:id="i-DpHPG98j9UfpVVuSK1Mx7">
            ”Då Kurdistans regionala regering inte velat skriva något avtal
            med svenska myndigheter om att med tvång utvisa kurder som saknar
            uppehållstillstånd har representanter för Sverige och Irak slutit
            ett avtal där man kommit överens att utvisa irakier som saknar
            uppehållstillstånd, bland dem 4 000 kurder som kommit till Sverige.”
          </p>
          <p xml:id="i-KQq43hdtPTeBavMEJaJwU8">
            Burhan Habib som är representant för PUK och KRG (Kurdistans
            regionala regering) i Sverige berättar vidare i Kurdistanî Nwé:
          </p>
          <p xml:id="i-K2g9HPVwAchCRQqHqPX7Pn">
            ”Då överenskommelsen om avvisningarna av irakier är klar och
            då Kurdistans regionala regering inte velat ta emot dem så kommer
            de att utvisas till Bagdad. Kurderna som inte fått uppehållstillstånd
            mellan 2001 och 2007 uppgår till 4 000.”
          </p>
          <p xml:id="i-59K8VjQoYEyw7Pdkkd2Mua">
            I samma andetag förklarar PUK:s och KRG:s representant Burhan
            Habib: ”Enligt överenskommelse kommer Sverige att öppna en ambassad
            i Bagdad och ett konsulat i Hewler. KRG har ställts inför fullbordat
            faktum och kan inte annat än acceptera att kurderna sänds tillbaka…”
          </p>
          <p xml:id="i-9W4RhhcAEN5ToaifdV1R6H">
            Det är Sveriges Irakambassadör i Amman som förhandlat med Iraks
            utrikesminister om att ca 4 000 kurdiska flyktingar i Sverige
            ska återsändas till Irak och då inte till de kurdiska delarna
            i norra Irak utan till Bagdad. Irak tar emot dessa flyktingar
            mot att Sverige, i enlighet med ett gammalt och starkt önskemål
            från KRG, inrättar ett konsulat i Hewler/Erbil. Enligt utrikesminister
            Carl Bildt lär det sannolikt bli frågan om ett honorärkonsulat.
            KRG har tidigare förklarat att man inte har resurser att ta emot
            flyktingar i den utsträckning som Sverige och andra länder i Europa
            krävt.
          </p>
          <p xml:id="i-6PzwirJQsQy2odjqq6Yand">
            Det är förfärande att läsa hur Sverige sluter avtal direkt med
            den irakiska regeringen när man inte kan komma överens med KRG,
            som borde vara den naturliga motparten. Överenskommelsen ter sig
            än mer oansvarig eftersom de irakiska myndigheterna i Bagdad (huvudstad
            i världens farligaste land enligt Amnesty International) torde
            ha betydligt sämre möjligheter än KRG i norra Irak, irakiska Kurdistan,
            att ta hand om 4 000 kurder som inte känner sig hemma där och
            som dessutom av olika militanta islamistiska organisationer betraktas
            som politiska fiender.
          </p>
          <p xml:id="i-FyAYWjz2fhScCetPqUDz1A">
            Vidare undrar man över hur man tänkt då man vid ett och samma
            tillfälle förhandlar om att ett bestämt antal flyktingar ska avvisas
            som man kommer överens om ett konsulat – hur går det då med principen
            att myndigheterna ska behandla alla flyktingärenden som individuella
            fall?
          </p>
          <p xml:id="i-NeykiFa87JGCq4whNPy7yX">
            När man börjar tala om hur bestämda kvantiteter människor ska
            behandlas övergår man snart från att behandla dem som individuella
            fall till att hantera dem som kollektiv och dra alla över en kam.
            Om man gör denna typ av överenskommelser som Sverige gjort med
            Irak föreligger en stor fara för att en av den svenska migrationspolitikens
            grundprinciper undermineras.
          </p>
        </div>
        <div type="ipQuestion">
          <p xml:id="i-8PkpwHrHLFNvVQ2852L79e">
            Jag vill fråga statsrådet:
            <list rend="ordered">
              <item>
                1. Vad avser statsrådet att göra för att Migrationsverket i samband
                med avvisningsbeslut på ett konkret sätt försäkrar sig om kvinnors
                rätt och materiella möjlighet till liv och personlig säkerhet
                i länder, stater och kulturer där det förekommer hedersrelaterat
                våld?
              </item>
              <item>
                2. Vad avser statsrådet att göra för att Migrationsverkets personal
                ska ges möjligheter att förkovra sig i frågor som rör länder,
                stater och kulturer där hedersrelaterat våld mot kvinnor förekommer?
              </item>
              <item>
                3. Vilka åtgärder avser statsrådet att vidta för att se till
                att överenskommelsen om konsulatet i Hewler/Erbil inte medför
                någon kollektiv hantering av flyktingärenden utan att varje flyktings
                rätt att få sitt ärende korrekt och omsorgsfullt prövat som individuellt
                fall fullt ut respekteras?
              </item>
            </list>
          </p>
        </div>
      </div>
    </body>
  </text>
</TEI>
