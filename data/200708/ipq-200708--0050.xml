<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0050">
  <teiHeader>
    <fileDesc>
      <titleStmt>
        <title>Legitimation för cytodiagnostiker</title>
        <author>Ericson, Gunvor G (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Legitimation för cytodiagnostiker till Göran Hägglund (kd), socialminister om Legitimation för cytodiagnostiker</title>
          <idno type="rdwebb">GV1050</idno>
          <ref type="dokument_url_text">http://data.riksdagen.se/dokument/GV1050/text</ref>
          <ref type="dokument_url_html">http://data.riksdagen.se/dokument/GV1050</ref>
          <ref type="dokumentstatus_url_xml">http://data.riksdagen.se/dokumentstatus/GV1050</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Lb6jxLcsCoTsNWwgyGs5gz" corresp="i-7YbH6oTUwG4Qn94QEVE6as">
          <date when="2007-10-17"/>
        </correspAction>
        <correspAction type="received" xml:id="i-6Pom8fRtEKmkKdT52gWLRQ" corresp="i-8BTYtQ95yRpC5syyC4aHoY">
          <date when="2007-10-17"/>
        </correspAction>
        <correspAction type="answered" xml:id="i-PAPameLXYZQ7WaDoPAfPG7">
          <date when="2007-10-23"/>
        </correspAction>
        <correspAction type="answered" xml:id="i-Jgdk8yfK9kNiXWTp9957kj" corresp="i-8BTYtQ95yRpC5syyC4aHoY">
          <date when="2007-10-23"/>
        </correspAction>
        <correspContext corresp="i-Jgdk8yfK9kNiXWTp9957kj">
          <ref type="record" target="prot-200708--014">Riksdagens protokoll 2007/08:14 Tisdagen den 23 oktober</ref>
          <ref type="recordSection" target="unsetDivId">16 § Svar på interpellation 2007/08:50 om legitimation för cytodiagnostiker</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-L9o21AZKdMvZDsWxZj75Qs">
            Interpellation 2007/08:50 Legitimation för cytodiagnostiker av
            Gunvor G Ericson (mp) till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-28dqsB1CaQzXoUknH7x6dY">
            den 17 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ktpn5HpR38bqa3epM47tU4">
            I samband med riksdagens behandling av proposition 2005/06:43
            Legitimation och skyddad yrkestitel den 8 februari 2006 behandlades
            även frågan om legitimation för yrkesgruppen cytodiagnostiker.
            Legitimation för cytodiagnostiker var inte föreslagen av den dåvarande
            regeringen. Ett enigt socialutskott (2005/06:SoU10) uttalade emellertid
            att yrkesgruppen cytodiagnostiker var kvalificerade för legitimation.
            ”De utför ett självständigt icke-delegerat diagnostiskt analysarbete.
            Cytodiagnostikerna signerar själv besvarade prover. De har således
            ett direkt ansvar för patientsäkerheten. Sammanfattningsvis anser
            utskottet att mycket talar för att cytodiagnostikerna uppfyller
            de krav som kan ställas på en yrkesgrupp för rätt till legitimation.
            Frågan om legitimation kräver emellertid ytterligare överväganden
            när det gäller sådant som t.ex. avgränsningsfrågor och övergångsbestämmelser.
            Enligt utskottet bör legitimationsfrågan utredas mycket skyndsamt.
            Detta kan ske genom den aviserade utredningen eller på annat lämpligt
            sätt. Regeringen bör därefter snarast återkomma till riksdagen.”
            Detta blev också riksdagens beslut.
          </p>
          <p xml:id="i-Spxj1hNHytoZz33DxW4VjS">
            Det bör också tilläggas att cytodiagnostikerna uppfyller alla
            de krav på legitimation som lagen om yrkesverksamhet på hälso-
            och sjukvårdens område (LYHS) uppställer.
          </p>
          <p xml:id="i-GQTz59dvtexqbTkgqT5bHx">
            Den dåvarande regeringen tillsatte därefter en särskild utredning
            som presenterade sitt betänkande den 20 februari 2007 (A2007/1789/HS).
            Utredaren konstaterade: ”I propositionen (2005/06:43) aviserades
            en utredning om hur behörighetsreglerna inom hälso- och sjukvåren
            skall utformas i framtiden. En skyndsam utredning av frågan om
            en särskild legitimation för cytodiagnostiker kan av tidsskäl
            inte göras inom ramen för en sådan utredning. Den särskilda utredning
            av frågan som nu gjorts visar emellertid att det inte finns något
            hinder mot att cytodiagnostikerna får en särskild rätt till legitimation.
            I promemorian föreslås därför att en sådan rätt skall införas
            från den 1 januari 2008.” (s. 1)
          </p>
          <p xml:id="i-KiRM1eB9WMNxTYziztnK7M">
            Den särskilda utredningen remissbehandlades under våren 2007.
            De allra flesta remissinstanser var klart positiva till legitimation
            för cytodiagnostikerna. Några sakliga skäl av betydelse har inte
            redovisats av de remissinstanser som var tveksamma eller avvisande
            till legitimation.
          </p>
          <p xml:id="i-GySmM7WVJLxq2ugJT6uhBF">
            Ett viktigt skäl för legitimation är ökad patientsäkerhet. Cytodiagnostikerna
            analyserar och diagnosticerar framför allt cellprover för att
            upptäcka cancer. För att kunna göra det med hög säkerhet krävs
            både en lång och kvalificerad utbildning och betydande yrkeserfarenhet.
            Exempelvis utförs varje år ca 30 000 diagnoser på kvinnor med
            misstänkta förstadier till livmoderhalscancer. Det är en av de
            mest vanliga cancersjukdomarna hos kvinnor. Omkring 500 kvinnor
            insjuknar och 200 avlider varje år i denna sjukdom. För att ytterligare
            minska antalet insjuknande och avlidna krävs att analys- och diagnosarbetet
            förbättras. Det förutsätter att den yrkesgrupp som utför analyserna
            och sätter diagnoserna är högt kvalificerade.
          </p>
          <p xml:id="i-VrqgBL5mXd1CtCtUxoEXfu">
            I ett uttalande den 18 november 2006 sade socialminister Göran
            Hägglund bland annat följande: ”Den nya regeringen kommer att
            införa en nationell cancerplan. Var tredje nu levande person kommer
            att drabbas av cancer. Om tio år beräknas varannan att drabbas.
            Det är därför viktigt att vi i Sverige använder våra resurser
            på bästa möjliga sätt för att förebygga, tidigt upptäcka, förbättra
            vård och behandling och bedriver avancerad forskning när det gäller
            cancer.” (Pressmeddelande från Kristdemokraterna den 18 november
            2006)
          </p>
          <p xml:id="i-MfXdv5FFQ8jXAy99k38ML9">
            Särskilt viktigt i uttalandet är socialministerns betoning av
            att förebygga och tidigt upptäcka cancer. Det är just detta som
            cytodiagnostikerna gör. Därför är det viktigt med legitimation
            för cytodiagnostikerna eftersom beviljandet av legitimation är
            en mycket viktig metod för samhället att säkerställa att endast
            kvalificerad och för uppgiften utbildad personal utför analys-
            och diagnosarbetet.
          </p>
          <p xml:id="i-GMSAoVQ7tEnomic2fd9ewH">
            Slutsatsen av detta är att, eftersom det finns starka skäl för
            legitimation för cytodiagnostikerna, riksdagens intentioner från
            beslutet 2006 snarast måste genomföras.
          </p>
          <p xml:id="i-P5Z6X5JUVUkGCxbWf9QooP">
            Men i den lista över skrivelser och förslag som regeringen planerar
            att lägga till riksdagen (september–januari 2008) finns frågan
            inte med.
          </p>
        </div>
        <div type="ipQuestion">
          <p xml:id="i-L1hPc7vmJmW5t3h86cFUnt">
            Mina frågor till statsrådet är:
            <list rend="ordered">
              <item>
                1. Är statsrådet beredd att verka för att legitimation för yrkesgruppen
                cytodiagnostiker kommer att införas den 1 januari 2008 i enlighet
                med utredarens förslag?
              </item>
              <item>
                2. Vilka åtgärder kommer statsrådet att vidta för att verkställa
                det tidigare riksdagsbeslutet och lämna en proposition till riksdagen
                med förslag om legitimation för yrkesgruppen cytodiagnostiker?
              </item>
            </list>
          </p>
        </div>
      </div>
    </body>
  </text>
</TEI>
