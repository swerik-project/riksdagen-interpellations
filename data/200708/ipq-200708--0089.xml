<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0089">
  <teiHeader>
    <fileDesc>
      <titleStmt>
        <title>Rätten till skydd undan väpnad konflikt</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till skydd undan väpnad konflikt till Tobias Billström (m), statsråd om Rätten till skydd undan väpnad konflikt</title>
          <idno type="rdwebb">GV1089</idno>
          <ref type="dokument_url_text">http://data.riksdagen.se/dokument/GV1089/text</ref>
          <ref type="dokument_url_html">http://data.riksdagen.se/dokument/GV1089</ref>
          <ref type="dokumentstatus_url_xml">http://data.riksdagen.se/dokumentstatus/GV1089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MEtb5g9ydmZpgWnHz2inx9" corresp="i-mN8mVTBvBYjtHLNThWLo4">
          <date when="2007-10-29"/>
        </correspAction>
        <correspAction type="received" xml:id="i-8Rbn6A493fqdAwztNFeQQT" corresp="i-KPGvtK4s6Zp3E6XH6vj18n">
          <date when="2007-10-30"/>
        </correspAction>
        <correspAction type="answered" xml:id="i-WcPdZMgMXDq61WikWG71Uq">
          <date when="2007-11-23"/>
        </correspAction>
        <correspAction type="answered" xml:id="i-JrSHopZQJmchDGonxsKWC6" corresp="i-KPGvtK4s6Zp3E6XH6vj18n">
          <date when="2007-11-23"/>
        </correspAction>
        <correspContext corresp="i-JrSHopZQJmchDGonxsKWC6">
          <ref type="record" target="prot-200708--030">Riksdagens protokoll 2007/08:30 Fredagen den 23 november</ref>
          <ref type="recordSection" target="unsetDivId">12 § Svar på interpellation 2007/08:89 om rätten till skydd undan väpnad konflikt</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PV62e8t4h6VaduuTZksXVw">
            Interpellation 2007/08:89 Rätten till skydd undan väpnad konflikt
            av Kalle Larsson (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-KUokaqkwngBrkQ7WyuPSzp">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7VkRsmCPvgZh72Dm463Fge">
            Den nya instans- och processordningen och den nya utlänningslagen
            har nu varit i verkan under en tid. Det börjar bli tydligt på
            vilket sätt lagstiftningen uttolkas av rättsskipande myndigheter.
            På senare tid har en diskussion uppkommit angående begreppet ”väpnad
            konflikt”. Bakgrunden är de vägledande beslut från Migrationsöverdomstolen
            som slår fast att begreppet inte ska anses innefatta den situation
            som råder i Irak och Afghanistan. Enligt domstolen krävs att det
            rör sig om strider mellan regeringsstyrkor och upprorsmakare som
            ”under ansvarigt kommando utövar sådan kontroll över en del av
            statens territorium att de kan utföra sammanhängande och samordnade
            militära operationer” för att väpnad konflikt eller andra svåra
            motsättningar ska anses råda. Detta anses, enligt domstolen, inte
            vara fallet i Irak och Afghanistan. I stället måste varje enskild
            asylsökande från dessa länder påvisa hur han eller hon personligen
            är utsatt och varför skydd behövs i det individuella fallet.
          </p>
          <p xml:id="i-VW6r769DQ2zVJZP86DVfgH">
            Svenska migrationsmyndigheter grundar därmed sina beslut på en
            bedömning av säkerhetssituationen i Irak och Afghanistan som går
            emot den uttolkning som gjorts av Internationella rödakorskommittén
            (ICRC), som ju har ansvaret att övervaka Genèvekonventionernas
            tillämpning. Flera svenska och internationella organisationer,
            som Röda Korset, Amnesty International och Sveriges kristna råd,
            liksom en rad folkrättsexperter, har invänt mot den definition
            av begreppet väpnad konflikt som nu styr svensk rättspraxis.
          </p>
          <p xml:id="i-Bj57SbMQKXNyZDcjpPsAhV">
            Utöver 1949 års Genèvekonvention finns bestämmelsen om skydd
            undan väpnad konflikt även reglerad i skyddsgrundsdirektivet.
            Den brittiska överklagandeinstansen Asylum and Immigration Tribunal
            har i ett beslut från den 26 september 2007 fastställt att asylsökande
            från Irak har rätt till subsidiärt skydd undan väpnad konflikt
            i enlighet med skyddsgrundsdirektivet. Skyddsgrundsdirektivet,
            som reglerar EU-ländernas gemensamma definition om vem som ska
            betraktas som flykting eller skyddsbehövande i övrigt, skulle
            ha varit implementerat i svensk lagstiftning senast den 10 oktober
            2006.
          </p>
          <p xml:id="i-AX2hVqngLG4FdbKM5pDT9B">
            Situationen i Irak har successivt försämrats under den amerikanska
            ockupationen. Ca 600 000 människor har, enligt den studie som
            den brittiska medicintidskriften The Lancet presenterade 2006,
            hittills dödats av kriget. Uppåt två miljoner internflyktingar
            finns inne i Irak och ytterligare ungefär två miljoner människor
            har flytt landet. De allra flesta finns kvar i närområdet, men
            antalet som söker skydd i väst, däribland Sverige, ökar.
          </p>
          <p xml:id="i-38tVTBxXES4mRpTaUatyDp">
            UNHCR beskriver i sina rekommendationer från den 1 augusti 2007
            säkerhetsläget i Irak som mycket allvarligt. De stridigheter som
            råder mellan olika grupper och miliser betecknas som väpnad konflikt.
            Extremt våld och kraftig instabilitet anges råda i de centrala
            och södra delarna. Också de norra delarna av landet präglas av
            osäkerhet och oförutsägbarhet. Mot bakgrund av det fortsatt försämrade
            säkerhetsläget rekommenderar UNHCR att irakiska asylsökande från
            de södra och centrala delarna av Irak ska ges flyktingstatus i
            de länder där de söker asyl. Man tillbakavisar också uttryckligen
            möjligheten att avvisa asylsökande med hänvisning till internflyktsalternativet,
            liksom att återsända asylsökande från de centrala eller södra
            delarna till de kurdiska områdena i norra Irak.
          </p>
          <p xml:id="i-H7RLu4GaqwtZK62bNbB1bR">
            Detta till trots har Migrationsdomstolen i Stockholm, i ett beslut
            från den 18 oktober 2007, avslagit ett överklagande av Migrationsverkets
            beslut att avvisa en asylsökande irakisk man till Bagdad. Mycket
            anmärkningsvärt är att domstolens beskrivning av säkerhetsläget
            i första hand hänvisar till den rapport som presenterats av USA:s
            överbefälhavare i Irak, general David Petreus – en rapport som
            tagits fram i syfte att framhäva den amerikanska närvaron i landet
            som framgångsrik. I domen lyfter migrationsdomstolen fram att
            antalet vålds- och säkerhetsincidenter minskat i år i hela Irak,
            inklusive i Bagdad, och att antalet dödsoffer för våldet minskat,
            vilket anges som motiv till att avvisningar är möjliga att verkställa.
            De individuella skäl om personliga säkerhetsrisker som anförts
            i den aktuella överklagan avslås. Det anses kunna styrkas att
            det föreligger hot mot mannen personligen.
          </p>
          <p xml:id="i-AYcg3j2NFSsXKSystiTPJK">
            Också situationen i Afghanistan är mycket allvarlig. Under 2006
            miste över 4 000 personer livet i strider och attentat. Migrationsverket
            har i ett vägledande beslut från den 15 maj 2007 skrivit: ”Migrationsverket
            kan konstatera att säkerhetsläget i Afghanistan har försämrats
            under det senaste året” och vidare: ”Någon förbättring av säkerhetsläget
            på kort eller medellång sikt är emellertid inte att vänta.” Dessa
            konstateranden görs med hänvisning till svenska Utrikesdepartementets
            rapport om mänskliga rättigheter i Afghanistan 2006, till landrapport
            från Home Office (Storbritannien) om Afghanistan den 16 oktober
            2006 och rapport från UNHCR om Afghanistan i juni 2005. Trots
            kännedomen om säkerhetssituationen i landet har Migrationsverket
            alltså beslutat att avvisningar ska verkställas. Eftersom ”situationen
            i Kabul är stabilast”, som man skriver, bedöms avvisningar kunna
            ske hit. Det råder ingen tvekan om att säkerhetsläget i landet
            förvärrats sedan dessa rapporters publicering. Regeringen definierade
            själv under våren 2007, i samband med beslutet om svenskt deltagande
            i den internationella säkerhetsstyrkan i Afghanistan (ISAF), att
            väpnad konflikt råder i Afghanistan. Sedan dess har situationen
            förvärrats ytterligare.
          </p>
          <p xml:id="i-EvpMN5Bqhg5LKyxMZUVwSp">
            I Sverige lever i dag över 600 afghaner och över 1 400 irakier
            med hot om att sändas tillbaka till ett land där deras liv är
            i fara och deras mänskliga rättigheter med största säkerhet kommer
            att kränkas. Enligt min och Vänsterpartiets mening är det tydligt
            att det i dag råder en väpnad konflikt i lagens mening i såväl
            Afghanistan som Irak. Därför borde det vara möjligt att redan
            med nu gällande utlänningslag ge personer från dessa länder permanenta
            uppehållstillstånd i Sverige. Utlänningslagens definition av vilka
            som ska betraktas som flyktingar eller skyddsbehövande i övrigt
            anger nämligen att uppehållstillstånd ska beviljas till personer
            som behöver skydd på grund av yttre eller inre väpnad konflikt
            eller på grund av andra svåra motsättningar i hemlandet (4 kap.
            2 § utlänningslagen).
          </p>
          <p xml:id="i-LpcJ3uG9FyHZ6G75y1BntU">
            Eftersom denna uppfattning inte delas av riksdagsmajoriteten
            har det i stället öppnats för en översyn av utlänningslagen i
            syfte att göra definitionen tydligare och därmed skapa en rättspraxis
            som bättre följer det allmänna språkbruket och gängse folkrätt.
            Det skulle innebära en vidare tolkning av begreppet som innefattar
            den situation som i dag råder i hela Irak och i hela Afghanistan,
            och alltså möjliggöra för att avvisningarna stoppas.
          </p>
          <p xml:id="i-VUWTBhKMU8nFfLe8gQ7J9k">
            Statsrådet har i ett svar (2006/07:1606) på en skriftlig fråga
            från mig emellertid avvisat en sådan översyn eftersom statsrådet
            vill ge Migrationsöverdomstolen möjlighet att klargöra innebörden
            av bestämmelsen om skyddsbehövande i övrigt (4 kap. 2 § utlänningslagen)
            innan någon översyn görs. Enligt min och Vänsterpartiets mening
            är det emellertid tydligt att fastställandet av rättspraxis på
            detta område inte sker i enlighet med lagstiftarens intentioner.
            Regeringen bör därmed betraktas vara skyldig att vidta de åtgärder
            som är nödvändiga för att ett tillräckligt skydd för berörda grupper
            upprättas. I Migrationsverkets eget informationsmaterial angående
            förändringarna i utlänningslagen från 31 mars 2006 anges, angående
            den aktuella bestämmelsen, att ”till skyddsbehövande i övrigt
            räknas också personer, som utan att vara individuellt förföljda,
            behöver skydd på grund av en inre eller yttre väpnad konflikt
            eller andra svåra motsättningar i hemlandet. Hittills har personer
            som drabbats av svåra mottsättningar i hemlandet – s.k. politiskt
            humanitära skäl – kunnat få uppehållstillstånd av humanitära skäl.”
            När den nya utlänningslagen genomfördes var riksdagens mening
            tydlig i att de nya skyddsbestämmelserna inte skulle innebära
            en inskränkning i möjligheterna till uppehållstillstånd. Med hänvisning
            till att beslut om avvisningar påbörjats först i den nya utlänningslagen
            och trots ett oförbättrat säkerhetsläge är det tydligt att rättspraxis
            utvecklats i en riktning bort från vad som avsågs när riksdagen
            fattade beslut om vad som skulle inrymmas i den bestämmelse som
            rör skydd undan väpnad konflikt.
          </p>
        </div>
        <div type="ipQuestion">
          <p xml:id="i-53rbeHqmc19srLopnZidTt">
            Jag vill mot bakgrund av ovanstående ställa följande frågor till
            statsrådet Tobias Billström:
            <list rend="ordered">
              <item>
                1. Vilka initiativ är statsrådet beredd att ta för att säkerställa
                att personer från Irak och Afghanistan, som behöver skydd på grund
                av väpnad konflikt eller andra svåra motsättningar i hemlandet,
                inte ska avvisas från Sverige?
              </item>
              <item>
                2. Vilka åtgärder är statsrådet beredd att vidta för att ett
                tydliggörande av definitionen av begreppet väpnad konflikt enligt
                4 kap. 2 § utlänningslagen ska komma till stånd?
              </item>
              <item>
                3. Vilka åtgärder avser statsrådet att vidta för att svenska
                rättsskipande myndigheters tillämpning av begreppet väpnad konflikt
                ska stå i överensstämmelse med internationell humanitär rätt?
              </item>
              <item>
                4. Vilka åtgärder är statsrådet beredd att vidta för att de bestämmelser
                i utlänningslagen som rör begreppet väpnad konflikt ska vara i
                överensstämmelse med de definitioner som är fastställda enligt
                skyddsgrundsdirektivet?
              </item>
            </list>
          </p>
        </div>
      </div>
    </body>
  </text>
</TEI>
