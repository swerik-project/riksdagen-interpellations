<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0191">
  <teiHeader>
    <fileDesc>
      <titleStmt>
        <title>Situationen i Israel och Palestina</title>
        <author>Pethrus Engström, Désirée (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen i Israel och Palestina till Carl Bildt (m), utrikesminister om Situationen i Israel och Palestina</title>
          <idno type="rdwebb">GV10191</idno>
          <ref type="dokument_url_text">http://data.riksdagen.se/dokument/GV10191/text</ref>
          <ref type="dokument_url_html">http://data.riksdagen.se/dokument/GV10191</ref>
          <ref type="dokumentstatus_url_xml">http://data.riksdagen.se/dokumentstatus/GV10191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus Engström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-K3JcKNzKje8PGpGE9rNdmC" corresp="i-BaBRFz7sgjhbuqYiz8u7vt">
          <date when="2007-11-20"/>
        </correspAction>
        <correspAction type="received" xml:id="i-2fRvSY5uGs7rGpHCF24nkP" corresp="i-AZnaWEAg22YQ3HzVMfNSHR">
          <date when="2007-11-20"/>
        </correspAction>
        <correspAction type="answered" xml:id="i-3E9kRM7WjUp23js6845qZH">
          <date when="2007-12-04"/>
        </correspAction>
        <correspAction type="answered" xml:id="i-UenNd6LjC5MsACC2vgDdbA" corresp="i-AZnaWEAg22YQ3HzVMfNSHR">
          <date when="2007-12-04"/>
        </correspAction>
        <correspContext corresp="i-UenNd6LjC5MsACC2vgDdbA">
          <ref type="record" target="prot-200708--036">Riksdagens protokoll 2007/08:36 Tisdagen den 4 december</ref>
          <ref type="recordSection" target="unsetDivId">3 § Svar på interpellationerna 2007/08:192, 191, 194 och 195 om situationen i Israel och Palestina</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W7eyB6uP3W5k2atLMAEMwd">
            Interpellation 2007/08:191 Situationen i Israel och Palestina
            av Désirée Pethrus Engström (kd) till utrikesminister Carl Bildt
            (m)
          </p>
        </div>
        <div type="ipqSubmissionInfo">
          <p xml:id="i-FTY5sUzCrpQnJ78HWYPF5R">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UFDH1oBuzTA8ALcwTFuJ2D">
            Konflikten mellan Israel och Palestina är en långvarig konflikt
            som ofta upplevs som olöslig. På båda sidor lever människor under
            olika former av press. Säkerhetsfrågorna i regionen är en ständigt
            återkommande diskussion som inte tycks finna någon lösning. Flyktingfrågan
            liksom hur man ska lösa frågan om Jerusalems framtida status är
            frågor som ofta verkar ha gått i stå. Världssamfundet har under
            decennier försökt lösa konflikten utan någon större framgång.
            Samtidigt får vi aldrig ge upp hoppet om att ge människor en bättre
            framtid där de kan leva i fred och frihet. Europabygget handlade
            om att starta en fredsprocess via ett ömsesidigt handelsberoende.
            Kanske kan man hitta någon liknande modell för Israel–Palestina-konflikten.
          </p>
          <p xml:id="i-EVipkmJ4HTjksGGtCRZGxY">
            Vid ett besök nyligen i regionen med en parlamentarisk delegation
            från Sveriges riksdag framkom att situationen alltmer försvåras
            för olika grupper. Den handel som trots allt funnits mellan israeler
            och palestinier har nu mer eller mindre dött, sedan muren byggts.
            Områden kan inte längre ha kontakt med varandra vilket försämrar
            möjlighet till dialog och utbyte mellan medborgare från de olika
            sidorna. Efter valet där Hamas tog makten och det internationella
            samfundet drog tillbaka handeln har fattigdomen ökat markant.
            Personer som arbetar i offentlig sektor har inte fått ut sina
            löner vilket drabbat hela familjer. Gaza har stängts av från omvärlden
            och endast de mest basala matleveranser kommer in – det ökar risken
            för smuggling och därmed ökad kriminalitet. Fattigdomen i de palestinska
            områdena är stor och man räknar nu med att ca 80 procent av befolkningen
            lever i fattigdom. Bnp har minskat med 40 procent på något år
            och 34 procent av befolkningen är beroende av matleveranser(1,3
            miljoner personer).
          </p>
          <p xml:id="i-ViFeSn5NNXfbPZX5XDpFbs">
            Byggnationen av muren mellan Israel och de palestinska områdena
            har ökat motsättningarna i området. Gröna linjen är 320 kilometer
            medan muren är 712 kilometer enligt ett FN-organ, OCHA. Antalet
            bosättningar fortsätter att öka i antal och under 2005 kom 9 000
            bosättare till 21 olika platser. Palestiniernas liv kringskärs
            alltmer och de har svårt att röra sig och ta sig till arbete,
            sjukvård men också för sociala kontakter då resor som tidigare
            tog 15 minuter nu kan ta två timmar på grund av murar, vägspärrar
            med mera.
          </p>
          <p xml:id="i-D79URfb4wLxaqrHgmB2ZWj">
            I detta prekära läge ökar motsättningarna och vägen till fred
            syns alltmer långt borta. För att bryta det dödläge som varat
            i flera år och där reella fredsförhandlingar inte ägt rum på ungefär
            sju år krävs nu åtgärder som kan öka stabiliteten i regionen.
            Det är oroväckande med den radikalisering som nu pågår i de palestinska
            områdena men framför allt i Gaza. Det gynnar inte fredssträvanden
            i området. Den radikalisering som ökar missgynnar särskilt två
            grupper. Det gäller kvinnor men också de kristna som finns i området.
            Många kristna försöker lämna området på grund av att det inte
            går att försörja sig längre på handel, men de riskerar också att
            utsättas för trakasserier av de fundamentalistiska krafterna om
            de får mer utrymme och om religionsfriheten beskärs. De palestinska
            förhandlarna säger att de vill ha en sekulär stat, vilket måste
            uppmuntras i syfte att stärka religionsfriheten.
          </p>
          <p xml:id="i-HqSQdXajkPwsCwWpjsHpCF">
            För kvinnorna har situationen nämnvärt försämrats de senaste
            åren. Kvinnor tvingas i allt större utsträckning att underkasta
            sig ett patriarkaliskt system med begränsat handlingsutrymme.
            Kvinnor ska ha lika rättigheter som män enligt FN:s kvinnokonvention.
            Därför måste det internationella samfundet nu agera för kvinnors
            fred och frihet i området. Dessutom måste kvinnor involveras i
            fredsförhandlingar enligt FN:s resolution 1325. Det innebär att
            kvinnors särskilda situation i krig och konflikter ska uppmärksammas.
          </p>
          <p xml:id="i-W2YA8jotPHsoicmqYqdrE5">
            Inom en snar framtid kommer förhoppningsvis ett möte att äga
            rum i Annapolis utanför Washington med USA:s utrikesminister Rice
            och de två parterna. Det kan förhoppningsvis bli en start på en
            långsiktig lösning på konflikten.
          </p>
          <p xml:id="i-P3yibY4oExAhMiSKtNhn9e">
            Sverige har ett gott rykte internationellt vad gäller fred och
            frihet. Sverige borde kunna ta på sig att anordna en Stockholmskonferens
            i syfte att komma vidare i fredsförhandlingarna. Sverige har som
            neutral stat en viktig roll att spela och har goda kontakter med
            båda parter, vilket borde användas.
          </p>
          <p xml:id="i-UJg2sgtDmgj36ynPg783ej">
            Vad avser ministern att göra för att uppmärksamma situationen
            för de kristna grupperna i Palestina?
          </p>
          <p xml:id="i-VGbYXLSXqizqZbMHeZe5GB">
            Vad avser ministern att göra för att uppmärksamma kvinnornas
            situation i de palestinska områdena?
          </p>
          <p xml:id="i-TzEBdWjZrAi8pKnnUcTFVj">
            Vad avser ministern att göra för att ta initiativet till en fredskonferens
            i Stockholm i en nära framtid?
          </p>
        </div>
      </div>
    </body>
  </text>
</TEI>
