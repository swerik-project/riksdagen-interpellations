<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0305">
  <teiHeader>
    <fileDesc>
      <titleStmt>
        <title>Rätten till sjukvård för asylsökande, gömda och papperslösa</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till sjukvård för asylsökande, gömda och papperslösa till Göran Hägglund (kd), socialminister om Rätten till sjukvård för asylsökande, gömda och papperslösa</title>
          <idno type="rdwebb">GV10305</idno>
          <ref type="dokument_url_text">http://data.riksdagen.se/dokument/GV10305/text</ref>
          <ref type="dokument_url_html">http://data.riksdagen.se/dokument/GV10305</ref>
          <ref type="dokumentstatus_url_xml">http://data.riksdagen.se/dokumentstatus/GV10305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-B6DgB6uyZRumsNkU1zaz1p" corresp="i-mN8mVTBvBYjtHLNThWLo4">
          <date when="2008-01-09"/>
        </correspAction>
        <correspAction type="received" xml:id="i-LRTzohRdCmuYE8c2y7UjiM" corresp="i-8BTYtQ95yRpC5syyC4aHoY">
          <date when="2008-01-15"/>
        </correspAction>
        <correspAction type="answered" xml:id="i-8seoHA1NvJfYfS6NV8yTnV" corresp="i-8BTYtQ95yRpC5syyC4aHoY">
          <date when="2008-01-22"/>
        </correspAction>
        <correspContext corresp="i-8seoHA1NvJfYfS6NV8yTnV">
          <ref type="record" target="prot-200708--055">Riksdagens protokoll 2007/08:55 Tisdagen den 22 januari</ref>
          <ref type="recordSection" target="unsetDivId">8 § Svar på interpellation 2007/08:305 om rätten till sjukvård för asylsökande, gömda och papperslösa</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9WbqDJp13xUvuE2k49sB2R">
            Interpellation 2007/08:305 Rätten till sjukvård för asylsökande,
            gömda och papperslösa av Kalle Larsson (v) till socialminister
            Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-TiEnErjHapgZ4t8nKYxmLc">
            den 9 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VRnABtRyMxPyoyqXU6Pw6b">
            Uppgifter från Sveriges Kommuner och Landsting visar att landstingen
            missköter hälsoundersökningar av asylsökande. Under 2006 har endast
            ca 30 procent av samtliga nyanlända asylsökande genomgått en hälsoundersökning.
            Detta är mycket otillfredsställande. Landstingen har redovisat
            brister också när det gäller informationen till asylsökande.
          </p>
          <p xml:id="i-TACEE5sRFaBcv9wWFZ9UB2">
            Det är mycket angeläget att asylsökandes rätt till hälsoundersökningar
            tillgodoses och att landstingen därmed skapar väl fungerande rutiner
            för att nå så många nyanlända asylsökande som möjligt. Socialstyrelsen
            skulle under 2006 lägga fram förslag till nya allmänna råd i fråga
            om hälsoundersökningar av asylsökande, men hittills har inga sådana
            allmänna råd presenterats. Det finns vidare ett stort behov av
            att diskutera hur dessa undersökningar bör följas upp, hur resultaten
            bör sammanställas och så vidare. Det som krävs är att en omfattande
            informationssatsning kommer till stånd om landstingens skyldigheter
            att tillhandahålla hälsoundersökningar för asylsökande.
          </p>
          <p xml:id="i-PunVNHiUefUV7XFFCxpTUg">
            Sveriges Kommuner och Landsting har också påvisat att den psykiatriska
            vården av asylsökande minskat med hela 40 procent de senaste två
            åren. Den främsta förklaringsfaktorn är att den tillfälliga asyllagen
            gav många asylsökande med lång vistelsetid uppehållstillstånd.
            Också minskningen av antalet barn med så kallat uppgivenhetssyndrom
            har påverkat vårdbehovet för asylsökande som grupp inom den slutna
            psykiatrin.
          </p>
          <p xml:id="i-9i5huMiYGWGZDA7dWoxzfJ">
            Behovet av insatser när det gäller vård för asylsökande och gömda
            är emellertid fortsatt alarmerande. FN:s särskilda rapportör för
            rätten till hälsa, professor Paul Hunt, lämnade i en rapport från
            den 28 mars 2007 skarp kritik mot Sverige för att brista avseende
            de internationella konventionerna om mänskliga rättigheter eftersom
            asylsökande och gömda inte har samma tillgång till vård som andra.
          </p>
          <p xml:id="i-NTi2p4Vz5144iengKxdJcH">
            I Sverige har endast asylsökande barn rätt till full sjukvård.
            Sjukvård för asylsökande vuxna ges i dag endast för så kallat
            akuta tillstånd. Det innebär att en grupp som ofta har särskilt
            stora behov av exempelvis primärvård och psykiatri inte får dessa
            tillgodosedda. För att Sverige ska leva upp till sina internationella
            åtaganden måste asylsökande och så kallade gömda personer ges
            rätt till full sjukvård på samma villkor som alla andra i Sverige,
            det vill säga rätt till behandling även för icke akuta sjukdomstillstånd.
          </p>
          <p xml:id="i-FwgZz1a1iyurKWvGznS1Sm">
            Gömda flyktingars tillgång till vård i Sverige är alltså mycket
            begränsad. I vissa fall försätts därmed personer i livshotande
            tillstånd eftersom regelverket inte möjliggör tidigare behandling.
            Enligt läkare med stor erfarenhet av vård åt gömda flyktingar
            har många patienter fått permanenta skador eller men under tiden
            som gömda på grund av att de inte haft tillgång till vård.
          </p>
          <p xml:id="i-H9nH5X4nFpHoHTCLsGYK3p">
            Sedan flera år tillbaka pågår ett beredningsarbete inom Regeringskansliet
            om att utforma en särskild lagstiftning om asylsökandes sjukvård.
            Något förslag har ännu inte kommit fram. Men promemorian om förslag
            till lag om hälso- och sjukvård samt tandvård för asylsökande
            med flera (UD2003/59636/MAP), som ligger till grund för beredningsarbetet,
            utesluter gruppen gömda vuxna. Detta innebär att gömda även i
            framtiden enbart skulle erbjudas akutvård enligt 4 § hälso- och
            sjukvårdslagen.
          </p>
          <p xml:id="i-EvbFaCm6YiH4piKhdGcvkU">
            Enligt uppgifter från Socialdepartementet kommer regeringen att
            lägga fram en lagrådsremiss som bekräftar nuvarande ordning. De
            utgångspunkter som en sådan lagstiftning har medför en särbehandling
            av vissa patientgrupper och skulle befästa Sveriges ställning
            som ett av de mest restriktiva länderna i EU vad gäller tillgång
            till vård för gömda och papperslösa personer. Sverige är för övrigt
            ett av de få länder där man tar betalt för akutsjukvård.
          </p>
          <p xml:id="i-RcGakWGkCWxruAyGaake5Y">
            Det diskuterade förslaget skulle vidare även fortsättningsvis
            begränsa vården för asylsökande. Det är enligt promemorian omedelbar
            vård, ”vård som inte kan anstå”, mödrahälsovård, preventivmedelsrådgivning
            samt vård vid abort som kommer att vara i fråga. För att värna
            asylsökandes rätt till vård och för att understryka den medicinska
            etikens grundläggande principer är det viktigt att understryka
            att asylsökande ska omfattas av den allmänna hälso- och sjukvården
            och alltså inte av någon särlagstiftning.
          </p>
          <p xml:id="i-Ep23YUnfoVEq2RBpwZMVZZ">
            Ett annat mycket stort hinder för gömda att få tillgång till
            vård är deras egen rädsla att bli anmälda. På grund av att det
            är svårt att registrera gömda patienter och att hela betalningsansvaret
            ligger på patienten själv är första bemötandet i receptionen ofta
            en skräckfylld upplevelse för den vårdsökande.
          </p>
          <p xml:id="i-9VAtYzi5RahhYCL16kZgPC">
            Eftersom det blivit känt att sjukvårdspersonal vid flera tillfällen,
            i strid med gällande sekretesslagstiftning, meddelat polisen eller
            Migrationsverket att man har en patient hos sig för vilken ett
            lagakraftvunnet avvisningsbeslut föreligger, väntar många gömda
            in i det sista med att söka vård. I andra fall tvingas de lämna
            sjukhuset innan de blivit bedömda av en läkare. Därför bör regeringen
            ge Socialstyrelsen i uppdrag att sammanställa nödvändig kunskap
            om sekretesslagens innehåll i fråga om gömda personer som söker
            sjukvård, och sprida denna i form av särskild utbildningsinsats
            för sjukvårdspersonal.
          </p>
          <p xml:id="i-1okK4BZf3RC6Le1TqkJ3L">
            Ytterligare en problematik som gör att gömda ofta undviker att
            vända sig till sjukvården handlar om kostnaderna. Eftersom staten
            inte kompenserar landstingen för vård till gömda tvingas gömda
            att betala vårdkostnaderna själva, även efter det att uppehållstillstånd
            beviljats. Det rör sig ofta om extrema belopp, och i flera fall
            har dessa ärenden gått vidare till Kronofogdemyndigheten för indrivning.
            Detta förfarande kan upplevas mycket kränkande för den enskilde
            som redan lever under svår psykisk press. Hos flera landsting
            har man mer eller mindre uttryckligt antagit en policy om att
            efterskänka kostnaderna i sådana fall. I sammanhanget bör även
            nämnas att det finns signaler att polisen alltmer börjat söka
            upp exempelvis psykiatrin för att genomföra avvisningar av gömda
            flyktingar. Mot denna bakgrund bör regeringen se över rutinerna
            hos landstingen i ärenden som rör gömda asylsökande.
          </p>
        </div>
        <div type="ipQuestion">
          <p xml:id="i-KjW2L7Kui4H1wgerPn7ood">
            Ingen människa borde kunna nekas vård i Sverige. Behandlingen
            av asylsökande, gömda och papperslösa i fråga om rätten till vård
            är skamlig. Jag vill därför ställa följande frågor till socialminister
            Göran Hägglund:
            <list rend="ordered">
              <item>
                1. Vilka åtgärder avser socialministern att vidta för att asylsökandes
                rätt till hälsoundersökningar ska tillgodoses?
              </item>
              <item>
                2. Vilka åtgärder avser socialministern att vidta för att människor
                inte ska nekas vård i Sverige?
              </item>
              <item>
                3. Vilka åtgärder avser socialministern att vidta för att asylsökande
                lagstiftningsmässigt inte ska hamna i ett sidospår där rätten
                till sjukvård inte vilar på samma principer som gäller för alla
                andra?
              </item>
              <item>
                4. Vilka åtgärder avser socialministern att vidta för att se
                över hur en utökad rätt till full sjukvård för asylsökande och
                gömda ska genomföras?
              </item>
              <item>
                5. Vilka åtgärder avser socialministern att vidta för att sjukvårdspersonal
                ska förfoga över nödvändig kunskap om sekretesslagens innehåll
                i fråga om gömda personer som söker sjukvård?
              </item>
              <item>
                6. Vilka åtgärder avser socialministern att vidta för att rutinerna
                när det gäller gömda asylsökande och vårdkostnader ska ses över?
              </item>
            </list>
          </p>
        </div>
      </div>
    </body>
  </text>
</TEI>
