<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0539">
  <teiHeader>
    <fileDesc>
      <titleStmt>
        <title>Rimligare ordning för familjeåterförening</title>
        <author>Lundgren, Kerstin (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rimligare ordning för familjeåterförening till Tobias Billström (m), statsråd om Rimligare ordning för familjeåterförening</title>
          <idno type="rdwebb">GV10539</idno>
          <ref type="dokument_url_text">http://data.riksdagen.se/dokument/GV10539/text</ref>
          <ref type="dokument_url_html">http://data.riksdagen.se/dokument/GV10539</ref>
          <ref type="dokumentstatus_url_xml">http://data.riksdagen.se/dokumentstatus/GV10539</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <persName>Kerstin Lundgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4yK9LJBQaam72cyNfYzBxK" corresp="i-H7qdW9GRQn7LaQ2UGGAvYC">
          <date when="2008-03-31"/>
        </correspAction>
        <correspAction type="received" xml:id="i-9u39JZn3iaVDUmeJwjdHQi" corresp="i-KPGvtK4s6Zp3E6XH6vj18n">
          <date when="2008-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ngag9VHoGMRt9RAEZGHEWq">
            Interpellation 2007/08:539 Rimligare ordning för familjeåterförening
            av Kerstin Lundgren (c) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-7J4jrwrfv4GnHcwjpZAWen">
            den 31 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EHj4nAq4hYNmwp9D12ZaEU">
            Enligt utlänningslagen ska en utlänning som vill ha uppehållstillstånd
            i Sverige ha ansökt om och beviljats ett sådant tillstånd före
            inresan i landet. En ansökan får inte bifallas efter inresan om
            personen inte har stark anknytning eller om det är oskäligt att
            kräva att man reser till ett annat land för att ge in ansökan
            där.
          </p>
          <p xml:id="i-YYJiZMEc9i6u2noKFXepnJ">
            Det är dock inte helt ovanligt att människor kommer till Sverige
            som asylsökande och under asylprocessen möter kärleken. Låt mig
            berätta en saga jag tog del av i slutet av förra året. Den handlar
            om ett par som sällskapat under flera år, varit gifta över ett
            år – kvinnan var hotad i sitt hemland till följd av att hon lämnat
            en misshandlande make som hotat att döda henne. Familjen prövade
            utifrån gällande lagstiftning, men resultatet blev att de först
            måste splittras för att sedan kunna familjeåterförenas. Kvinnan
            fick som andra först lämna landet för att sedan söka uppehållstillstånd
            för den familjeåterförening som hon hade rätt till. I detta fall
            fick hon resa till ett land vars ambassadör är stationerad i Stockholm.
            Denna saga fick ett lyckligt slut.
          </p>
          <p xml:id="i-8ozY7GzP59vnLioaZbJeTd">
            Utlänningslagen från 2005 ändrades 2006 till följd av ett EG-direktiv
            som ger rätt till familjeåterförening. Det principiella kravet
            på att uppehållstillstånd ska ha utverkats före inresan i Sverige
            skulle då vägas mot rätten till familjeåterförening. Här uttalades
            att de tillämpande myndigheterna vid sin bedömning skulle pröva
            skäligheten i att kräva att ansökan gjordes före inresan och de
            undantag som skäligen skulle godtas. Utifrån den erfarenhet som
            vunnits och den praxis som skapats måste frågan ställas om dagens
            system kan fortsätta att gälla. Ska familjer behöva splittras
            för att tillgodose kravet på att platsen för ansökan om familjeåterförening
            ska ligga utanför Sverige?
          </p>
        </div>
        <div type="ipQuestion">
          <p xml:id="i-Le2QHpM2HuA5FYCHrMbn1o">
            Med hänvisning till vad som här anförts vill jag ställa följande
            frågor:
            <list rend="ordered">
              <item>
                1. Avser statsrådet att vidta någon åtgärd för att åstadkomma
                en förändring av dagens praxis vad gäller hur och var ansökan
                om uppehållstillstånd för familjeåterförening ska ske?
              </item>
              <item>
                2. Vilka åtgärder avser statsrådet i så fall att vidta och när
                kan vi då få se förslag i denna del?
              </item>
            </list>
          </p>
        </div>
      </div>
    </body>
  </text>
</TEI>
