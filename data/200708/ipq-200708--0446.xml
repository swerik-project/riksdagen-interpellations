<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0446">
  <teiHeader>
    <fileDesc>
      <titleStmt>
        <title>Strategi för att få stora internationella idrottsevenemang till Sverige</title>
        <author>Backman, Hans (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategi för att få stora internationella idrottsevenemang till Sverige till Lena Adelsohn Liljeroth (m), kulturminister om Strategi för att få stora internationella idrottsevenemang till Sverige</title>
          <idno type="rdwebb">GV10446</idno>
          <ref type="dokument_url_text">http://data.riksdagen.se/dokument/GV10446/text</ref>
          <ref type="dokument_url_html">http://data.riksdagen.se/dokument/GV10446</ref>
          <ref type="dokumentstatus_url_xml">http://data.riksdagen.se/dokumentstatus/GV10446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <persName>Hans Backman</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2pnQdeRGtjibtaa7h7j461" corresp="i-A1WkfiAbmndDMThhAvrWEm">
          <date when="2008-02-27"/>
        </correspAction>
        <correspAction type="received" xml:id="i-2TUMYkTFqc8NYgmQwFJTYn" corresp="i-TGAeNgQV9rZoovTn5C8JAd">
          <date when="2008-03-03"/>
        </correspAction>
        <correspAction type="answered" xml:id="i-3UBy9tPYpRNQ7T9zBqJwiQ" corresp="i-TGAeNgQV9rZoovTn5C8JAd">
          <date when="2008-03-25"/>
        </correspAction>
        <correspContext corresp="i-3UBy9tPYpRNQ7T9zBqJwiQ">
          <ref type="record" target="prot-200708--082">Riksdagens protokoll 2007/08:82 Tisdagen den 25 mars</ref>
          <ref type="recordSection" target="unsetDivId">18 § Svar på interpellationerna 2007/08:435 och 446 om strategi för att få stora internationella idrottsevenemang till Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7bvN6uz2zEj4qnSAURsq5K">
            Interpellation 2007/08:446 Strategi för att få stora internationella
            idrottsevenemang till Sverige av Hans Backman (fp) till kulturminister
            Lena Adelsohn Liljeroth (m)
          </p>
        </div>
        <div type="ipqSubmissionInfo">
          <p xml:id="i-JaBY9EfEAd1mgzAJ7JN2v9">
            den 27 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SHd5C87Kvu5VQH5gNK6YTL">
            Internationella idrottsevenemang är inte bara en fråga för idrotten
            – de är också en näringspolitisk fråga. Det är hög tid att också
            Sverige får en strategi för att få hit stora internationella idrottsevenemang.
          </p>
          <p xml:id="i-QfunRDjrGepJ5djkAg5MDj">
            Sedan länge har det stått klart att stora internationella evenemang
            inom idrotten har en potential att inbringa stora intäkter för
            samhället. Vissa intäkter kan mätas ekonomiskt i reda skattekronor.
            Andra kommer i mer svårmätbara storheter som ett ökat intresse
            för idrottande i en era där problem med stillasittande och övervikt
            diskuteras snart sagt varje dag. Under de tolv år som Socialdemokraterna
            satt vid makten efterlyste också idrottsrörelsen och vi inom Folkpartiet
            liberalerna en tydlig strategi för hur Sverige ska gå till väga
            för att locka hit stora idrottsevenemang utan att något hände.
          </p>
          <p xml:id="i-B5CVUbv1qx4simgsQmbW93">
            Trots den samhällsnytta de stora evenemangen gör på olika plan
            är det oftast den arrangerande idrottsorganisationen tillsammans
            med berörd kommun som ensam tvingas stå för riskerna. Ett exempel
            är friidrotts-VM i Göteborg 1995, som enligt den gjorda utvärderingen
            genererade avsevärda samhällsintäkter, men ändå medförde ett stort
            ekonomiskt avbräck för Friidrottsförbundet. Denna situation har
            lett till att många idrottsförbund i dag säger sig vara tveksamma
            till att söka arrangörskap för stora internationella mästerskap
            eftersom de inte vill riskera sin framtida verksamhet. Det gäller
            också idrottsrörelsen som helhet.
          </p>
          <p xml:id="i-FtMBLWfAd9dingHmwEq6ZH">
            Med tanke på evenemangens samhällsbetydelse anser Folkpartiet
            liberalerna att det är viktigt att slå fast att de inte enbart
            ska betraktas som en fråga för idrotten och idrottspolitiken utan
            lika mycket som en näringspolitisk fråga. Det innebär att alla
            berörda parter – idrottens organisationer, besöksnäringen, kommunerna
            och staten – involveras i diskussionerna och tar sin del av de
            ekonomiska riskerna och möjligheterna. Det bör även understrykas
            att en strategi för att locka internationella evenemang måste
            innehålla mycket mer än regleringar av hur utfästelser om eventuella
            statliga garantier ska gå till. En strategi är en färdplan som
            beskriver hur vi ska samla oss som nation för att kunna hävda
            oss i den internationella konkurrensen för att få möjligheten
            att arrangera dessa evenemang.
          </p>
          <p xml:id="i-BDgWSJq88B2RJqPezq5xH">
            Den internationella konkurrensen om arrangörskapet för stora
            idrottsevenemang har hårdnat. I många länder har särskilda organisationer,
            med deltagande från olika berörda parter, skapats för att stötta
            såväl ansökningar inför som senare genomförande av evenemang.
            Det är därför hög tid att också Sverige får en strategi för att
            få hit stora internationella idrottsevenemang.
          </p>
          <p xml:id="i-KPpGVPkMsRMdKhec1Yi4Kn">
            Den 17 september 2006 gav svenska folket Allians för Sverige
            möjligheten att föra in landet i en ny, mer hoppfull och mer rättvis
            riktning. Det dröjde bara 19 dagar innan statsministern i regeringsförklaringen
            meddelade att regeringen hade som mål att Sverige aktivt skulle
            verka för att få fler stora internationella idrottsevenemang till
            vårt land.
          </p>
          <p xml:id="i-GLjASACC7yKhDA6S8pXmTi">
            Sedan dess har regeringen aktivt arbetat med att lösa de många
            och omfattande utmaningar som ligger framför oss. Utanförskapet
            har pressats tillbaka, klyftorna i samhället har minskat och de
            med minst pengar kvar i slutet på varje månad har genom jobbavdraget
            fått de marginaler som gör det lite lättare att få ekonomin att
            gå ihop. Mycket arbete återstår dock och arbetet med att ta fram
            en strategi för att uppfylla den framsynta målsättningen från
            regeringsförklaringen med att få hit stora internationella idrottsevenemang
            är ett sådant område.
          </p>
          <p xml:id="i-TidLwdMs7aHkmVq5uGVokX">
            Sverige bör samla sig till en gemensam ansträngning för att få
            hit flera av de spännande idrottsevenemang som närmar sig. För
            varje dag som går ökar riskerna att vi tvingas säga nej till intressanta
            evenemang som skulle kunna lyfta vårt land. Möjligheten att arrangera
            EM i fotboll 2016 tillsammans med Norge är ett exempel, möjligheten
            att ordna vinter OS 2018 ett annat. Det väsentliga i nuläget är
            inte att föra en diskussion om vilket departement eller person
            som har gjort vad, utan det är att snarast leverera en genomtänkt
            och effektiv strategi för hur vi får hit de stora internationella
            idrottstävlingarna. I detta arbete kan regeringen räkna med ett
            aktivt och energiskt stöd från mig och Folkpartiet liberalerna.
          </p>
          <p xml:id="i-Gh2m9JdEc8MAibVfcmdKjV">
            Mot bakgrund av ovanstående vill jag ställa följande fråga till
            kulturminister Lena Adelsohn Liljeroth:
          </p>
          <p xml:id="i-UUKm3g39pyVbk7f9sHfspJ">
            Avser statsrådet att vidta åtgärder som innebär att den utlovade
            strategin för hur vi får hit de stora internationella idrottsevenemangen
            tas fram?
          </p>
        </div>
      </div>
    </body>
  </text>
</TEI>
