<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0021">
  <teiHeader>
    <fileDesc>
      <titleStmt>
        <title>Situationen i Burma</title>
        <author>Streijffert, Magdalena (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen i Burma till Carl Bildt (m), utrikesminister om Situationen i Burma</title>
          <idno type="rdwebb">GV1021</idno>
          <ref type="dokument_url_text">http://data.riksdagen.se/dokument/GV1021/text</ref>
          <ref type="dokument_url_html">http://data.riksdagen.se/dokument/GV1021</ref>
          <ref type="dokumentstatus_url_xml">http://data.riksdagen.se/dokumentstatus/GV1021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <persName>Magdalena Streijffert</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MM3CWrf2J8J9AxycdcBrSZ" corresp="i-HMf3KYjw3nvgVVjUa7gnGs">
          <date when="2007-09-25"/>
        </correspAction>
        <correspAction type="received" xml:id="i-RWzUbhhkBcAkARXzDSXk8i" corresp="i-AZnaWEAg22YQ3HzVMfNSHR">
          <date when="2007-09-26"/>
        </correspAction>
        <correspAction type="answered" xml:id="i-AuFa82h5jLBmLN1oHaKV7X">
          <date when="2007-10-16"/>
        </correspAction>
        <correspAction type="answered" xml:id="i-QVhuRBuhL7mrevmdRiNSH8" corresp="i-AZnaWEAg22YQ3HzVMfNSHR">
          <date when="2007-10-16"/>
        </correspAction>
        <correspContext corresp="i-QVhuRBuhL7mrevmdRiNSH8">
          <ref type="record" target="prot-200708--010">Riksdagens protokoll 2007/08:10 Tisdagen den 16 oktober</ref>
          <ref type="recordSection" target="unsetDivId">11 § Svar på interpellation 2007/08:21 om situationen i Burma</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Efx8z95BHdtftsVPv5vKR">
            Interpellation 2007/08:21 Situationen i Burma av Magdalena Streijffert
            (s) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-VCZM1UgtizDq2GrrfDTPYP">
            den 25 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4dSsAeLeG5uC7RKadGSj41">
            Burma styrs sedan 1962 av en av världens hårdaste militärjuntor.
            Åsiktsförtryck, tvångsförflyttningar, systematiska våldtäkter,
            tortyr och slavarbete är en del av vardagen. Hundratusentals människor
            har tvingats fly landet och lever under svåra förhållanden i flyktingläger
            i Burmas grannländer. Efter år av vanstyre och förtryck är Burma
            ett av världens fattigaste länder. Militärjuntan skyr inga medel
            och utbredda brott mot de mänskliga rättigheterna rapporteras
            från organisationer som Amnesty International, Human Rights Watch
            och FN.
          </p>
          <p xml:id="i-LNaqQoy3oASZVBg8fUNTRd">
            Omfattande studentledda protester 1988 ledde till en massaker
            liknande den vid Himmelska fridens torg men tvingade fram ett
            parlamentsval. Oppositionen segrade men valsegrarna fängslades,
            bland dem ledaren för oppositionspartiet och mottagaren av Nobels
            fredspris, Aung San Suu Kyi. Valet ledde inte till några förändringar
            utan juntan fortsatte att styra med järnhand, men lovade att en
            ny konstitution skulle skrivas. Den är i dag fortfarande inte
            färdig.
          </p>
          <p xml:id="i-5GXeB9jwT125dEhHAg46JU">
            I dagens Burma trakasseras, torteras, fängslas och mördas oppositionella.
            Sexuellt våld används systematiskt för att kuva, kontrollera och
            fördriva befolkningen. Säkerhetspolisen försöker genom påtvingat
            angiveri vända burmeserna mot varandra. Miljoner lever i landsflykt.
            Tvångsomflyttningar av etniska minoriteter kväser spillrorna av
            det väpnade motståndet. Den demokratiska oppositionens antivåldsmetoder
            och budskap om jämlikhet mellan etniska grupper bemöter regimen
            med våld och övergrepp. Omvärldens politik för ett demokratiskt
            Burma under senare år, att locka militären till förhandlingsbordet
            genom ökade kontakter med juntan (så kallat engagement) har misslyckats.
          </p>
          <p xml:id="i-XqjTzVdCeJCwtmwbiR9Adt">
            De demonstrationer, i protest mot chockhöjning av bränslepriser,
            som nu pågår i Burma är de största sedan studentupproret 1988.
            Under den kommande veckan ska juntan samlas, och omvärlden tror
            att det är under det mötet som Burmas framtid kommer att avgöras.
            Antingen gör den ingenting åt det folkliga missnöjet och blir
            en sårbar militärregim. Detta skulle kunna möjliggöra förändring
            i landet. Eller så gör den som 1988, 1990 och 1996 och slår ned
            protester med våld. I så fall riskerar den folklig vrede eftersom
            munkarna vördas högt.
          </p>
          <p xml:id="i-WGjxMWjb5nx25v4C9Uag68">
            Folket i Burma behöver nu omvärldens stöd. Utrikesminister Carl
            Bildt uttalade sig den 25 augusti, då han fördömde de arresteringar
            som gjorts i Burma. Vad som händer i Burma nu är historiskt; inte
            sedan 1988 har liknande aktivitet skett. Det närmar sig en kritisk
            brännpunkt.
          </p>
          <p xml:id="i-6zy4RaRujBCF6tkMUbdaPb">
            Min fråga till utrikesminister Carl Bildt är därför följande:
          </p>
          <p xml:id="i-Sit7pzPso6qnn1YMdncQM6">
            Vilka ytterligare åtgärder avser utrikesministern att vidta för
            att ge folket i Burma sitt stöd för ett demokratiskt och fritt
            land?
          </p>
        </div>
      </div>
    </body>
  </text>
</TEI>
