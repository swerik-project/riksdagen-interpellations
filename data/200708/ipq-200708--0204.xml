<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0204">
  <teiHeader>
    <fileDesc>
      <titleStmt>
        <title>Nedmontering av arbetsmiljöfrågorna</title>
        <author>Holm, Ulf (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedmontering av arbetsmiljöfrågorna till Sven Otto Littorin (m), arbetsmarknadsminister om Nedmontering av arbetsmiljöfrågorna</title>
          <idno type="rdwebb">GV10204</idno>
          <ref type="dokument_url_text">http://data.riksdagen.se/dokument/GV10204/text</ref>
          <ref type="dokument_url_html">http://data.riksdagen.se/dokument/GV10204</ref>
          <ref type="dokumentstatus_url_xml">http://data.riksdagen.se/dokumentstatus/GV10204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <persName>Ulf Holm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DAfhrB8uqJgpcFX533CJ3P" corresp="i-9x2nw6aosA3pyEJfJTc1eD">
          <date when="2007-11-22"/>
        </correspAction>
        <correspAction type="received" xml:id="i-9mHNaAciHe4JPnn7TEXQHP" corresp="i-NVas7B7uQTiMw4d6EGPVqz">
          <date when="2007-11-22"/>
        </correspAction>
        <correspAction type="answered" xml:id="i-Wk958k6rzNi1SLchEwp8ui">
          <date when="2007-12-07"/>
        </correspAction>
        <correspAction type="answered" xml:id="i-BD87rxz11syEJVq5RPmiZy" corresp="i-NVas7B7uQTiMw4d6EGPVqz">
          <date when="2007-12-07"/>
        </correspAction>
        <correspContext corresp="i-BD87rxz11syEJVq5RPmiZy">
          <ref type="record" target="prot-200708--039">Riksdagens protokoll 2007/08:39 Fredagen den 7 december</ref>
          <ref type="recordSection" target="unsetDivId">13 § Svar på interpellation 2007/08:204 om nedmontering av arbetsmiljöfrågorna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GUhPhi1WhZQwcqVCAGdsn5">
            Interpellation 2007/08:204 Nedmontering av arbetsmiljöfrågorna
            av Ulf Holm (mp) till arbetsmarknadsminister Sven Otto Littorin
            (m)
          </p>
        </div>
        <div type="ipqSubmissionInfo">
          <p xml:id="i-J8Q4AQ85YkJYzhJanR3V74">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GXoTJXUUGL1fKbsZPNZJpc">
            Arbetsmiljöverket meddelade i början av november 2007 att ytterligare
            50 anställda måste sägas upp på grund av att regeringen dragit
            ned på anslagen till Arbetsmiljöverket. De som nu får lämna Arbetsmiljöverket
            är främst arbetsmiljöinspektörerna, enligt tidningen Arbetarskydd.
          </p>
          <p xml:id="i-JijH97oWi38KmcKFFxp4jx">
            Några veckor tidigare rapporterade fackförbunden SIF och HTF
            i en stor arbetsmiljöundersökning, som omfattade 500 000 tjänstemän,
            att tre av fyra företag bryter mot arbetsmiljölagen. Undersökningen
            visar också att den psykosociala arbetsmiljön är dålig i vartannat
            företag och att de största problemen tycks finnas i de små företagen.
          </p>
          <p xml:id="i-HgNXiz2TRSVZ3Xq8ZaVQRq">
            Enligt min uppfattning gör Arbetsmiljöverket ett omfattande och
            bra inspektionsarbete på arbetsplatserna. Det är uppenbart att
            Arbetsmiljöverket arbetar i anda av att i samförstånd lösa arbetsmiljöproblem
            och inte i första hand att sätta dit arbetsgivare och deras ansvariga
            fysiska företrädare. Trots att Arbetsmiljöverkets inspektörer
            har rätt att göra oanmälda arbetsplatsbesök anmäler de vanligen
            sin inspektion i förväg.
          </p>
          <p xml:id="i-Y8CY9qGWzx1jvazfFVB8F5">
            Ett stöd till det lokala arbetsmiljöarbetet genom företagshälsovård
            eller motsvarande resurser är av stor betydelse. Med hänsyn tagen
            till de stora pensionsavgångarna inom företagshälsovården de närmaste
            åren och det utökade behovet av företagshälsovård som kan förutses
            är det viktigt att utbildningen av företagshälsovårdspersonal
            utvecklas både kvalitativt och kvantitativt.
          </p>
          <p xml:id="i-SA8ujRndqMdwPUy9FA4AgD">
            Redan i förra årets budgetproposition minskade regeringen sitt
            anslag till Arbetsmiljöverket med 50 miljoner kronor för 2007.
            Det har bland annat inneburit att cirka hundra tjänster avvecklats
            på myndigheten. I förslaget till statsbudget för 2008 fortsätter
            regeringen på den inslagna vägen och föreslår en ytterligare neddragning
            med 33 miljoner kronor. Det är mycket olyckligt enligt min mening
            och kommer att innebära försämrat arbete ute på fältet.
          </p>
          <p xml:id="i-TTBeNutpnrcvNuKGQkKMgG">
            Miljöpartiet motsätter sig regeringens förslag att minska anslagen
            till Arbetsmiljöverket och anslår i förhållande till regeringens
            förslag 83 miljoner kronor, varav 10 miljoner kronor till företagshälsovården,
            för 2008.
          </p>
          <p xml:id="i-WEaudXuwBxQc9bMbP2xvvm">
            De nya aviserade besparingarna från regeringen innebär att arbetsmiljö­frågorna
            prioriteras ned väsentligt. Det bekräftas också när Arbetsmiljöverket,
            den 26 april 2006, i sin återrapportering till Arbetsmarknadsdepartementet
            angående regleringsbrevets uppdrag om minskade anslag skriver:
          </p>
          <p xml:id="i-3ueLDRRc64Mc4NxbaRYUAy">
            ”AV:s tillsynsresurser (räknat i antalet inspektörer per 1 000
            anställda) ligger redan innan neddragningarna under ILO:s rekommendationer
            och väsentligt under övriga skandinaviska länders resurser. Efter
            neddragningarna blir gapet än större. Inspektionsverksamhetens
            omfattning kommer troligen att minska med drygt 20 procent då
            en neddragning av den regionala tillsynen inte kunnat undvikas.”
          </p>
          <p xml:id="i-5LhZQLBDNmn9ssb1giT3dG">
            Längre fram i samma dokument skriver man:
          </p>
          <p xml:id="i-TLmHLHxxSt2wtEYm6y2kej">
            ”Möjligheterna att fortsätta ett framåtsyftande förebyggande
            arbetsmiljöarbete kommer att minska, vilket ytterligare förstärks
            av nedläggningen av Arbetslivsinstitutet.”
          </p>
        </div>
        <div type="ipQuestion">
          <p xml:id="i-4P8aKGqCYLZZpNas6yvXdU">
            Mot bakgrund av vad som framförts vill jag fråga arbetsmarknadsministern
            följande:
            <list rend="ordered">
              <item>
                1. På vilket sätt tänker arbetsmarknadsministern verka för att
                arbetsmiljölagen följs av landets arbetsgivare?
              </item>
              <item>
                2. Vilka initiativ tänker arbetsmarknadsministern ta för att
                ILO:s rekommendationer kring tillsynsresurser ska följas?
              </item>
              <item>
                3. Kommer arbetsmarknadsministern att verka för att företagshälsovården
                byggs ut?
              </item>
              <item>
                4. Kommer arbetsmarknadsministern att verka för att Arbetsmiljöverket
                läggs ned under denna mandatperiod? Om så är fallet, vilken myndighet
                ska då ta över ansvaret för att arbetsmiljölagstiftningen efterlevs?
              </item>
            </list>
          </p>
        </div>
      </div>
    </body>
  </text>
</TEI>
