<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0431">
  <teiHeader>
    <fileDesc>
      <titleStmt>
        <title>Förebyggande arbetsmiljöarbete</title>
        <author>Björlund, Torbjörn (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande arbetsmiljöarbete till Sven Otto Littorin (m), arbetsmarknadsminister om Förebyggande arbetsmiljöarbete</title>
          <idno type="rdwebb">GV10431</idno>
          <ref type="dokument_url_text">http://data.riksdagen.se/dokument/GV10431/text</ref>
          <ref type="dokument_url_html">http://data.riksdagen.se/dokument/GV10431</ref>
          <ref type="dokumentstatus_url_xml">http://data.riksdagen.se/dokumentstatus/GV10431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <persName>Torbjörn Björlund</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BNntXsu5MBWyq54xnj4gh1" corresp="i-Beux79YM43dDCxrVuBqfWw">
          <date when="2008-02-25"/>
        </correspAction>
        <correspAction type="received" xml:id="i-GWkuhvVb3vETjW1eRG2Mpi" corresp="i-NVas7B7uQTiMw4d6EGPVqz">
          <date when="2008-03-03"/>
        </correspAction>
        <correspAction type="answered" xml:id="i-DPjr2z1sHCo7zi3JqVnMQY" corresp="i-NVas7B7uQTiMw4d6EGPVqz">
          <date when="2008-03-14"/>
        </correspAction>
        <correspContext corresp="i-DPjr2z1sHCo7zi3JqVnMQY">
          <ref type="record" target="prot-200708--079">Riksdagens protokoll 2007/08:79 Fredagen den 14 mars</ref>
          <ref type="recordSection" target="unsetDivId">13 § Svar på interpellationerna 2007/08:428 och 431 om förebyggande arbetsmiljöarbete</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Qq6LQ4Hub4BudetV6qjmWC">
            Interpellation 2007/08:431 Förebyggande arbetsmiljöarbete av
            Torbjörn Björlund (v) till arbetsmarknadsminister Sven Otto Littorin
            (m)
          </p>
        </div>
        <div type="ipqSubmissionInfo">
          <p xml:id="i-M7ZygDy7XaWtnRS6tFAu6N">
            den 25 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lz52kNv1xYowKKo5B67n3t">
            Arbetsmiljögruppen på LO-distriktet i Norrbotten gick den 21
            februari ut med ett brev till arbetsmarknadsministern med bland
            annat följande innehåll:
          </p>
          <p xml:id="i-C5PbM6f7oRi8MHGzSg6Ljd">
            "Den 20 december 2006 företrädde vi mer än 209 000 skyddsombud
            och förtroendevalda motsvarande mer än en halv miljon medlemmar
            på arbetsplatserna då vi överlämnade ett upprop till den borgerliga
            regeringen.
          </p>
          <p xml:id="i-TNooNUHnTnpH9Qrun6FQzy">
            I uppropet framförde vi kravet att regeringen skulle göra en
            konsekvensanalys av vad nedläggningen av Arbetslivsinstitutet
            och den drastiska nedskärningen av anslagen till Arbetsmiljöverket
            kommer att leda till.
          </p>
          <p xml:id="i-9CBQNZeLxRB2wdrfMxSpnm">
            Trots ett antal påminnelser om att vi skyddsombud kräver en offentligt
            redovisad konsekvensanalys har vi inte sett röken av en sådan.
            I stället fortsätter den borgerliga alliansregeringen att lägga
            det ena förslaget efter det andra om ytterligare försämringar
            som kommer att få förödande konsekvenser för våra arbetskamrater
            i samhället."
          </p>
          <p xml:id="i-UDAARjAa39pRJQVrizD1jm">
            De åtgärder som regeringen konkret vidtagit har varit färgade
            av nyliberala värderingar utan förankring i verkligheten. Skyddsombud
            är något dåligt, myndighetstillsyn av riskabla arbetsmiljöer kostar
            pengar som borde gå till skattesänkningar och så vidare.
          </p>
          <p xml:id="i-ShaT6FdEVK2KVBNYMipr4i">
            Samtidigt kan vi i olika budgettexter läsa om vikten av ett bättre
            förebyggande arbetsmiljöarbete. Kunskap och kunskapsspridning
            borde förbättras kring arbetsmiljöfrågor, arbetsmiljöer måste
            anpassas så att utanförskapet kan minska. De nyliberala åtgärderna
            som regeringen började med stämmer dåligt överens med vad man
            ibland säger.
          </p>
          <p xml:id="i-88LniFRV5qywUDsWtot5BZ">
            Samma dag som LO-distriktet publicerade sitt brev lade Regeringskansliet
            fram en tankeram kring arbetsmiljöarbetet (Ds 2008:16). Innehållet
            i promemorian är till stor del en sammanfattning av tidigare kunskaper
            på området. När man läser promemorian blir det väldigt uppenbart
            att det är helt ny kunskap för den politiska ledningen som lagt
            förslag om försämringar i det förebyggande arbetsmiljöarbetet.
          </p>
          <p xml:id="i-Q1RWwGps4AJfVZXWEAjsTP">
            Promemorian inleds med: "Företags och andra verksamheters omvärld
            har blivit mer komplex och svårförutsägbar. Många företag är beroende
            av snabbt föränderliga ofta globala marknader. Omloppstiderna
            för teknik och produkter har förkortats avsevärt och produktdifferentieringen
            och kundanpassningen har ökat. En ökad konkurrens på dessa marknader
            medförde under 1990-talet en utveckling mot managementstrategier
            som 'mager produktion' och 'just-in-time-produktion' som ett sätt
            att minska kostnader och uppnå bättre konkurrensförmåga."
          </p>
          <p xml:id="i-RcZNANMDcMoHyAbek54KiB">
            Vidare fortsätter promemorian med en trendanalys (se även det
            nu nedlagda Arbetslivsinstitutets trendanalys).
          </p>
          <p xml:id="i-7RcZ5nssoTkd3wiZsYhnde">
            "En omstrukturering av arbetsmarknaden pågår med en minskande
            industrisektor och en växande tjänstesektor. Av de omkring 45
            000 företag som startas varje år är omkring 80 procent tjänsteproducerande
            och 18 procent varuproducerande. Ett annat viktigt förhållande
            är att en relativt stor del av företagen i Sverige är små och
            medelstora företag. Av totalt drygt 915 000 företag i Sverige
            har majoriteten inga eller färre än nio anställda. Endast drygt
            1 700 företag har fler än 200 anställda (se tabell 1)."
          </p>
          <p xml:id="i-MrsFbXtthuDjPdHHieJ7oi">
            Promemorian kan inte annat än betecknas som en sågning av regeringens
            hittillsvarande åtgärder. Den trendanalys som promemorian innehåller
            visar på behovet av fler arbetsmiljöinspektörer och ett förstärkt
            stöd till skyddsombudens verksamhet - inte minst de regionala
            skyddsombuden. Fler små arbetsplatser med mindre möjlighet att
            ha egna skyddsombud och skyddskommittéer, ett mer pressat arbetsliv
            där det blir svårare att gå ifrån det ordinarie jobbet för fackliga
            uppdrag talar inte för en nedrustning av det regionala skyddsarbetet.
          </p>
          <p xml:id="i-W84BLV4WgQDgPMh7rTH7L9">
            Vi påminns ständigt om riskerna i arbetslivet. En byggnadsarbetare
            i 40-årsåldern avled efter att ha fallit från ett tak vid en byggarbetsplats
            utanför Trelleborg. En 21-årig man dog av rasmassor i Kirunagruvan.
          </p>
          <p xml:id="i-JVvTyb7KHNFE2gwdADYNgi">
            Den nedrustning som regeringen gjort av det förebyggande arbetsmiljöarbetet
            ser vi ännu inte de fulla effekterna av det kan dröja åratal.
          </p>
          <p xml:id="i-R81QBp8hN9ybj8GigMM3sH">
            Promemorian avslutas med att ett antal frågor ställs. Det är
            i och för sig viktiga frågor men en frågeställning som statsrådet
            tidigare framfört har tyvärr försvunnit, nämligen hur arbetsmiljöpolitiken
            ska bli mer förebyggande och mindre reaktiv. Med tanke på regeringens
            konkreta åtgärder kanske det är begripligt men inte försvarligt.
          </p>
          <p xml:id="i-yWp32u2y8grMhsS6AKrTt">
            Med anledning av ovanstående vill jag fråga:
          </p>
          <p xml:id="i-SpmJySeCdN2MGT8u6fLVDw">
            Ämnar statsrådet ta initiativ till en konsekvensanalys av nedskärningarna
            av Arbetsmiljöverket och stödet till skyddsombudens utbildning
            samt till att offentliggöra den för skyddsombuden i Norrbotten
            och annorstädes?
          </p>
          <p xml:id="i-923NyXMmdGv86FRWKCxwRC">
            Ämnar statsrådet ta initiativ till att göra arbetsmiljöpolitiken
            mer förebyggande och mindre reaktiv?
          </p>
        </div>
      </div>
    </body>
  </text>
</TEI>
