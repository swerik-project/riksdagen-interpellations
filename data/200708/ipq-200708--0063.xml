<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0063">
  <teiHeader>
    <fileDesc>
      <titleStmt>
        <title>Situationen i Turkiet och det spända läget mellan Turkiet och irakiska Kurdistan</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen i Turkiet och det spända läget mellan Turkiet och irakiska Kurdistan till Carl Bildt (m), utrikesminister om Situationen i Turkiet och det spända läget mellan Turkiet och irakiska Kurdistan</title>
          <idno type="rdwebb">GV1063</idno>
          <ref type="dokument_url_text">http://data.riksdagen.se/dokument/GV1063/text</ref>
          <ref type="dokument_url_html">http://data.riksdagen.se/dokument/GV1063</ref>
          <ref type="dokumentstatus_url_xml">http://data.riksdagen.se/dokumentstatus/GV1063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3fMpsk27g1XENDf9zTU9ow" corresp="i-CNBy5dFgNNyEozHVpAj93c">
          <date when="2007-10-19"/>
        </correspAction>
        <correspAction type="received" xml:id="i-LHB8byQSHySzbmxjVQuNje">
          <date when="2007-10-19"/>
        </correspAction>
        <correspAction type="received" xml:id="i-Q9KJCs6sFzV2hFLBJN5SA" corresp="i-AZnaWEAg22YQ3HzVMfNSHR">
          <date when="2007-10-19"/>
        </correspAction>
        <correspAction type="answered" xml:id="i-BuBA4Pj9cGNpV9hz2y29dm">
          <date when="2007-10-26"/>
        </correspAction>
        <correspAction type="answered" xml:id="i-Ruznt9JYWGargfckT2Eyv4" corresp="i-AZnaWEAg22YQ3HzVMfNSHR">
          <date when="2007-10-26"/>
        </correspAction>
        <correspContext corresp="i-Ruznt9JYWGargfckT2Eyv4">
          <ref type="record" target="prot-200708--017">Riksdagens protokoll 2007/08:17 Fredagen den 26 oktober</ref>
          <ref type="recordSection" target="unsetDivId">8 § Svar på interpellationerna 2007/08:42 och 63 om situationen i Turkiet och det spända läget mellan Turkiet och irakiska Kurdistan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4NHBRd8rVayxC2RM3bvXum">
            Interpellation 2007/08:63 Situationen i Turkiet och det spända
            läget mellan Turkiet och irakiska Kurdistan av Jacob Johnson (v)
            till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-JaJknEeHFKNXX7FzWzTUBL">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UCtd1EU5VVxh4oCSnKDE2E">
            Turkiet söker medlemskap i EU. Närmandet till EU-medlemskap inleddes
            under Bülent Ecevits tid som premiärminister och har intensifierats
            under AKP-regeringens tid under ledning av Erdogan som premiärminister
            och Gül som utrikesminister. Turkiet har genomfört ett antal reformer
            som avser att förbättra förhållandena när det gäller demokratiska
            och mänskliga rättigheter i landet samt situationen för de nationella
            minoriteterna som lever i Turkiet. Förändringar i lagstiftningen
            har skett, men när det gäller tillämpningen av dem finns åtskilligt
            mer att önska sig.
          </p>
          <p xml:id="i-AvcN9RZdXywuqMbGw9tBHP">
            Dessa reformer är på intet sätt okontroversiella i Turkiet. Starka
            turknationalistiska krafter, dit militären kan räknas, är motståndare
            till de nya lagarna och till förslagen om ytterligare reformer.
            Särskilt kritisk är man till en förändring när det gäller behandlingen
            av den kurdiska minoritetens grundläggande fri- och rättigheter.
          </p>
          <p xml:id="i-LFtTG16sbXxBEbZYe1eiUU">
            Kurderna i Turkiet är till överväldigande delen mycket positiva
            till ett EU-medlemskap – även PKK, som för en väpnad kamp mot
            den turkiska regeringen. Kriget mellan den turkiska staten och
            PKK har kostat omkring 10 000 militärer och poliser och mellan
            30 000 – 50 000 kurder livet. Vid flera tillfällen har dock PKK
            utlyst ensidiga vapenstillestånd och krävt amnesti och dialog.
            De turkiska regeringarna har dock alltid avfärdat dessa inviter.
            De nationalistiska krafterna och militären har hela tiden varit
            motståndare till reformer som skulle förbättra kurdernas och andra
            minoriteters situation och helt oförsonlig när det gäller PKK.
          </p>
          <p xml:id="i-CrmwVcCP8RJuEWcmHcgWas">
            Under en tid opererade PKK från Syrien, men tvingades lämna landet.
            I dag har man baser i norra Irak. Under de senaste decennierna
            har turkisk militär, vid ett 20-tal tillfällen, gått in i Irak
            för att angripa PKK:s baser. Under Saddam Hussein hade Turkiet
            ett avtal med Irak om att turkisk militär kunde gå in i området,
            bara man anmälde sitt intrång till den irakiska regeringen i förväg.
          </p>
          <p xml:id="i-GAP4K5n85cpNriN4Hpuck7">
            PKK:s gerillakrig mot den turkiska militären har under åren blossat
            upp med jämna mellanrum, men under långa perioder legat i träda.
            I sammanhanget bör det understrykas att endast en mindre del av
            den kurdiska befolkningen hyser sympatier för PKK och dess krigföring.
            Dessa sympatier har minskat med åren. De nationalistiska krafternas
            och militärens hållning till kurdernas rättigheter har dock förblivit
            desamma. Man utnyttjar PKK:s gerillakrigföring som en förevändning
            för att förhindra en demokratisk utveckling och för att kurderna
            som etnisk minoritet i landet får sina rättigheter tillgodosedda.
            Den 6–7 oktober i år gick PKK till angrepp mot turkisk trupp och
            dödade 13 soldater, vilket kommit att användas som förevändning
            för att turkisk militär ska gå in i irakiska Kurdistan. Att turkisk
            militär dödat 12 bybor i samma område en kort tid dessförinnan
            har inte givits samma publicitet vare sig i turkiska eller europeiska
            medier.
          </p>
          <p xml:id="i-PRD2PjUGJN8Wbb6kwixujw">
            Det kan synas märkligt att det EU-positiva PKK intensifierar
            sin krigföring när den turkiska regeringen lägger fram nya reformpaket
            som ska öka möjligheterna till ett EU-medlemskap. PKK har emellertid
            under många år betraktat den väpnade kampen som den enda framkomliga
            vägen när det gäller den kurdiska befolkningens rättigheter. När
            så den turkiska regeringen börjar lägga fram ett reformpaket som
            innebär förbättringar i fråga om mänskliga rättigheter, demokrati
            och etniska minoriteters rättigheter hotas organisationens existensberättigande.
            Andra vägar än de PKK anvisar ter sig framkomliga. När det till
            exempel visar sig att den parlamentariska vägen ter sig möjlig
            och att 22 kurdiska ledamöter kan forma en egen grupp i det turkiska
            parlamentet minskar trovärdigheten i PKK:s strategi. Ett sätt
            för PKK att öka sitt inflytande är att svara på den turkiska statens
            våld med våldsamma motangrepp eller motprovokationer, vilka avser
            att visa på den turkiska statens terroristiska karaktär. De nationalistiska
            krafterna och militären är inte sena att utnyttja tillfället att
            svara på provokationen på det sätt som PKK eftersträvat. Våldet
            trappas upp. Resultatet leder tveklöst till att den kurdiska befolkningen
            utsätts för ökat förtryck och än mer förföljelser. Omfattande
            mediekampanjer, med den stora tidningen Hurriyet i spetsen, drivs
            i dag i Turkiet riktade mot kurderna, mot PKK och för att Turkiet
            ska gå in i irakiska Kurdistan för att jaga PKK-anhängare.
          </p>
          <p xml:id="i-F9TktYeh2g1ApGvnqpqjjf">
            Dessa kampanjer drabbar också den kurdiska parlamentsgruppen
            hårt. När de politiska spänningarna och förtrycket av kurderna
            ökar utgör de kurdiska parlamentsledamöterna inget undantag. De
            kan berövas sin immunitet och fängslas. Det har tidigare inträffat
            i fallet Leijla Zana. Det är inte omöjligt att det kan hända igen.
          </p>
          <p xml:id="i-A7Ri4KJjim6aMsiBSWiS9a">
            Huvudmotivet för ett turkiskt militärt intrång i irakiska Kurdistan
            är inte i första hand att utrota PKK. Självfallet kommer man att
            angripa PKK, men huvudsyftet med intrånget är främst att försvaga
            det regionala självstyret i irakiska Kurdistan, vars utveckling
            på många sätt varit lyckosam. De turknationalistiska krafterna
            ser utvecklingen i irakiska Kurdistan som en farlig inspiratör
            för kurderna i Turkiet.
          </p>
          <p xml:id="i-QJxzKR7szTg2RN8wJNjh7h">
            Ett ingripande i irakiska Kurdistan skulle sannolikt bli blodigt.
            Hur skiljer man PKK-anhängare från andra kurder? I militära kampanjer
            som drivs av turknationalistiska militärer är risken mycket stor
            för ett urskillningslöst dödande.
          </p>
          <p xml:id="i-GEyApmFpmJSV2eQSzq1bxj">
            I de kampanjer som drivits i Turkiet har den folkrättsliga aspekten
            av ett turkiskt militärt ingripande inte beaktats. I stället har
            man starkt betonat ”kampen mot terrorismen”. Detta innebär att
            den turkiska regeringen vänt på klacken och övergivit sin kritiska
            hållning till USA, som medförde att man vägrade ställa upp i Irakkriget.
            Man har anammat samma vokabulär och tankesätt när det gäller irakiska
            Kurdistan som president Bush använt i frågan om Irak.
          </p>
          <p xml:id="i-MCDQizuVRjSWeMMQEgZdee">
            Det bör noteras att Kurdistans regionala regering aldrig uttalat
            ambitionen att bilda en kurdisk stat i norra Irak. Man håller
            på sin nationella självbestämmanderätt, men har förklarat att
            man vill se den gestaltad i form av ett federalt Irak. För turknationalisterna
            i Turkiet har detta dock varit utmaning nog.
          </p>
          <p xml:id="i-5gg1mBHyE3jZPiP5gMmoeS">
            Sverige bör som enskild stat och som medlem av EU aktivt arbeta
            för att förhindra att den turkiska staten bryter mot folkrätten
            och förhindra att den turkiska staten och PKK provocerar varandra
            och vrider upp våldsspiralen ytterligare ett varv. Ett turkiskt
            militärt ingripande i irakiska Kurdistan skulle sannolikt medföra
            omfattande blodspillan. Likaså måste den turkiska regeringen ta
            som sin uppgift att förhindra att spänningarna mellan turkar och
            kurder trappas upp. Förhållandet mellan Turkiet och regionalregeringen
            i irakiska Kurdistan måste normaliseras. Den turkiska regeringen
            måste medverka till en fredligare utveckling, dialog och försoning
            och just nu allra mest till besinning.
          </p>
          <p xml:id="i-E1yq2MJ7LBYdL9BCch1W9Q">
            Jag vill fråga utrikesminister Carl Bildt:
          </p>
          <p xml:id="i-QjH74n4jq3Mqw5AprFRTd9">
            Vad avser utrikesministern att göra för Sveriges del som enskild
            stat och inom EU för att förhindra att Turkiet begår ett folkrättsbrott
            genom att militärt ingripa i irakiska Kurdistan?
          </p>
          <p xml:id="i-MAsv28chiMHL6Z5eB8Y6ny">
            Vad avser utrikesministern att göra för Sveriges del som enskild
            stat och inom EU för att förhindra att de kurdiska parlamentsledamöternas
            immunitet hotas?
          </p>
          <p xml:id="i-6m4RmatzxTiUFYwVZnsrbq">
            Vad avser utrikesministern att göra för Sveriges del som enskild
            stat och inom EU för att förhindra ökad polarisering mellan de
            turkiska och kurdiska folkgrupperna i Turkiet?
          </p>
          <p xml:id="i-9SRDQg5SXvYxWMPmPutSwu">
            Vad avser utrikesministern att göra för Sveriges del som enskild
            stat och inom EU för att förhindra att Turkiet och PKK provocerar
            varandra så att våldet och krigföringen trappas upp?
          </p>
          <p xml:id="i-UgGRYWTJcBWM9WWgnm84VP">
            Vad avser utrikesministern att göra för Sveriges del som enskild
            stat och inom EU för att förstärka möjligheterna till försoning
            och dialog mellan kurdiska organisationer och den turkiska regeringen?
          </p>
          <p xml:id="i-R1Ay2Q1P5dTUr5i95N1yyv">
            Vad avser utrikesministern att göra för Sveriges del som enskild
            stat och inom EU för att de hinder, som ökade spänningar och krigföring
            innebär, när det gäller Turkiets möjligheter att utveckla mänskliga
            rättigheter, demokrati och förbättrade förhållanden för etniska
            minoriteter undanröjs?
          </p>
          <p xml:id="i-VcDvvKkL4HmDa8zhPMK1vi">
            Vad avser utrikesministern att göra för Sveriges del som enskild
            stat och inom EU för att verka för att de intensiva kampanjerna
            mot den kurdiska befolkningen och militära ingripanden i irakiska
            Kurdistan ersätts med en politik som närmar sig Europas ståndpunkter
            när det gäller demokrati och mänskliga rättigheter?
          </p>
        </div>
      </div>
    </body>
  </text>
</TEI>
