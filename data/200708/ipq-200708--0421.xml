<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0421">
  <teiHeader>
    <fileDesc>
      <titleStmt>
        <title>Statlig service i glesbygden</title>
        <author>Zakrisson, Kristina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statlig service i glesbygden till Maud Olofsson (c), näringsminister om Statlig service i glesbygden</title>
          <idno type="rdwebb">GV10421</idno>
          <ref type="dokument_url_text">http://data.riksdagen.se/dokument/GV10421/text</ref>
          <ref type="dokument_url_html">http://data.riksdagen.se/dokument/GV10421</ref>
          <ref type="dokumentstatus_url_xml">http://data.riksdagen.se/dokumentstatus/GV10421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-K5zTLSXt1UWyYngcbEuofY</idno>
            <persName>Kristina Zakrisson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YLnxwSjyjkT8wcZv7PdUk6" corresp="i-K5zTLSXt1UWyYngcbEuofY">
          <date when="2008-02-21"/>
        </correspAction>
        <correspAction type="received" xml:id="i-6PPL2bTJLsU5FyhtTqJSbG" corresp="i-PRFN1BS8QWUhjjGAM8w3Fj">
          <date when="2008-02-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A6RedXHohjrkSrjuSHoN4T">
            Interpellation 2007/08:421 Statlig service i glesbygden av Kristina
            Zakrisson (s) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-AbM7yd3HtAgkVxAsH6NoF3">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BepxpBz4EJYgB6iScGtr9R">
            Förutsättningarna att bo och arbeta i Sverige varierar kraftigt
            mellan landets olika delar. De tre storstadsregionerna och regionala
            centrum utgör navet för ekonomin och näringslivet i landet. Därför
            krävs också i fortsättningen långsiktiga åtgärder för att stödja
            utvecklingen och tillväxten i landets glest bebyggda delar.
          </p>
          <p xml:id="i-H62DDkYavUVKoDHSSQSeL7">
            Hittills har regeringen inte kommit med några konkreta förslag
            till hur denna utveckling kan stärkas utan enbart hänvisat till
            sin övriga politik. Den är främst anpassad till förhållandena
            i storstadsregioner, varför besluten har haft motsatt effekt för
            glesbygden. Det handlar om avskaffande av arbetsmarknadsutbildning,
            förändringar i den kommunala skatteutjämningen, avskaffande av
            det allmänna avdraget för småföretag, beskattning av trafikförsäkringen
            och liknande förslag.
          </p>
          <p xml:id="i-8Pb5FCvXHbHn65H4Cszyxk">
            Det sammanfattande intrycket hittills är att regeringen har valt
            att styra de gemensamma resurserna till grupper som bor i de tre
            storstadsregionerna och till den tiondel av befolkningen som tjänar
            mest. För Norrlands del innebär det att avsevärda samhällsresurser
            har försvunnit från regionen, vilket försvårar fortsatt utveckling
            inte minst i Norrlands glest bebyggda delar.
          </p>
          <p xml:id="i-9sSQwic52i1Z1WC42ZK3YG">
            Ett stort problem är att den statliga servicen koncentreras till
            ett fåtal större orter, vilket sägs ske av effektivitetsskäl.
            Det måste vara ännu effektivare att ha verksamheten på mindre
            orter, som har låga lokalkostnader och liten personalomsättning.
            Dessutom har glesbygdsborna rätt till likvärdig service som övriga
            skattebetalare i landet. Också inlandsföretagare behöver stöd
            och hjälp av statliga myndigheter i sin verksamhet. Att myndigheterna
            finns i inlandet ger inte bara ett antal viktiga arbetstillfällen
            i sig. De är nödvändiga för att man ska kunna bedriva företag
            och locka folk att flytta tillbaka till byarna.
          </p>
          <p xml:id="i-MVjodqK1r2G1Ptf9WQcM7U">
            Med anledning av detta vill jag fråga näringsministern vilka
            åtgärder hon avser att vidta för att stärka den statliga servicen
            i glesbygden.
          </p>
        </div>
      </div>
    </body>
  </text>
</TEI>
