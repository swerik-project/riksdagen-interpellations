<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0671">
  <teiHeader>
    <fileDesc>
      <titleStmt>
        <title>Försäkringskassans regeltillämpning och behovet av socialbidrag</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäkringskassans regeltillämpning och behovet av socialbidrag till Cristina Husmark Pehrsson (m), statsråd om Försäkringskassans regeltillämpning och behovet av socialbidrag</title>
          <idno type="rdwebb">GV10671</idno>
          <ref type="dokument_url_text">http://data.riksdagen.se/dokument/GV10671/text</ref>
          <ref type="dokument_url_html">http://data.riksdagen.se/dokument/GV10671</ref>
          <ref type="dokumentstatus_url_xml">http://data.riksdagen.se/dokumentstatus/GV10671</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LsCR7bTZRpTHh4mUeumVJV" corresp="i-Sn3HArFcXWQDenVvrpFSQe">
          <date when="2008-05-09"/>
        </correspAction>
        <correspAction type="received" xml:id="i-67DS9nVhXgyfRrh3U2dToa" corresp="i-Dh86x4tP3poRsuGn2pQFUn">
          <date when="2008-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6uWtSB15pyBmQQNDPrPKqh">
            Interpellation 2007/08:671 Försäkringskassans regeltillämpning
            och behovet av socialbidrag av LiseLotte Olsson (v) till statsrådet
            Cristina Husmark Pehrsson (m)
          </p>
        </div>
        <div type="ipqSubmissionInfo">
          <p xml:id="i-Jje4bKU61uQk1nc7pHV6U6">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R736ks5nLYsWdfdbPTZQKD">
            Sveriges Kommuner och Landsting visar i rapporten Det ekonomiska
            biståndet 2007 från den 30 april 2008 att Försäkringskassans striktare
            regeltillämpning har medfört kostnadsökningar för det ekonomiska
            biståndet i kommunerna.
          </p>
          <p xml:id="i-YSph3Pdc6AoMkY8eRVsk5f">
            I en enkätundersökning som besvarats av 237 kommuner anger ungefär
            hälften av kommunerna att kostnaderna för socialbidrag har ökat
            under 2007 och hälften av kommunerna att de har minskat. Av alla
            svarande kommuner uppger 42 procent att förändringarna i arbetsmarknadspolitiken
            har medfört ökade kostnader för socialbidrag. 70 procent av kommunerna
            uppger att de har fått ökade kostnader på grund av beslut som
            fattats av Försäkringskassan. Kommunerna uppfattar att orsaken
            till de ökade kostnaderna är striktare regeltillämpning på Försäkringskassan.
          </p>
          <p xml:id="i-H5qJ8qkj2vUzUtj6Z5KF4P">
            Den goda utvecklingen på arbetsmarknaden i början av 2007 gör
            att kostnaderna för det ekonomiska biståndet inte har ökat totalt
            sett. Däremot uttrycker många kommuner oro för att behovet av
            socialbidrag ska öka betydligt i och med att konjunkturen nu vänder
            nedåt.
          </p>
          <p xml:id="i-3nbiwo8AxFZZJq2DCv2ZuY">
            Regeringen har i proposition 2007/08:136 En reformerad sjukskrivningsprocess
            för ökad återgång i arbete föreslagit historiska försämringar
            av sjukförsäkringen. Försämringarna slår extra hårt mot kvinnor
            och skadar tilliten till välfärdssamhället på oöverskådlig sikt.
            Försäkringskassan, Arbetsförmedlingen, SKL och regeringen själv
            tror att den så kallade rehabiliteringskedjan kommer att medföra
            ett ökat behov av kommunalt försörjningsstöd.
          </p>
          <p xml:id="i-SW4Kn9C9sGmooqWzPWLHDX">
            Regeringen skriver i proposition 2007/08:136 att personer som
            efter en period med förlängd sjukpenning eller tidsbegränsad sjukersättning
            inte har en anställning kommer att hänvisas till ”samhällsnyttig
            sysselsättning” som ska erbjudas i den tredje fasen i jobb- och
            utvecklingsgarantin. Vidare skriver regeringen att ”bland dem
            som vid denna tidpunkt saknar arbetsförmåga kan även finnas personer
            som behöver ansöka om ekonomiskt bistånd från socialtjänsten”
            (s. 97 i proposition 2007/08:136). Regeringen anser med andra
            ord att socialbidrag är ett acceptabelt alternativ till försäkringsersättningar.
          </p>
          <p xml:id="i-5UCWdwnv8Ur1gKQbm3hh4d">
            Försörjningsstödet är samhällets yttersta skyddsnät och tänkt
            som en tillfällig ersättning. I dag får 280 000 personer någon
            gång under året ekonomiskt bistånd. Men Sveriges Kommuner och
            Landsting skriver i sitt remissvar till regeringens förslag: ”För
            dessa nya grupper [sjuka] kan behovet av ekonomiskt bistånd bli
            långvarigt. Om konsekvensen blir den har det ekonomiska biståndet
            förlorat sitt ursprungliga syfte.”
          </p>
          <p xml:id="i-VjmycQGbfEX4Z6tqdzUSRZ">
            Regeringen har inte presenterat några ekonomiska konsekvensanalyser
            avseende utvecklingen när det gäller sjukas behov av försörjningsstöd
            till följd av försämrad sjukförsäkring. Enligt preliminära beräkningar
            från Försäkringskassan, Arbetsförmedlingen och SKL kommer dock
            10–12 procent av de sjukskrivna att ansöka om ekonomiskt bistånd
            vilket medför en kostnadsökning om 500 miljoner kronor per år
            för kommunerna.
          </p>
          <p xml:id="i-5MPmyfsYGNGAAh9Njsv2cV">
            I rapporten Det ekonomiska biståndet 2007 skriver SKL: ”Det är
            oroväckande att de beslutade förändringarna [i proposition 2007/08:136]
            kan innebära att enskilda hänvisas till det ekonomiska biståndet.
            Det är dessutom inte i samklang med syftet med det ekonomiska
            biståndet som är att det ska vara kortsiktigt och inte vara ett
            alternativ till andra trygghetssystem.” Sammanfattningsvis ser
            SKL med oro på att de beslutade förändringarna i kombination med
            en allt svagare konjunktur kan få kraftigt genomslag i kostnaderna
            för ekonomiskt bistånd.
          </p>
          <p xml:id="i-CUeHw1jBKTND8xJMNaZpNF">
            Enligt proposition 2007/08:136 avser regeringen inte att ersätta
            kommunerna ekonomiskt för de ökade socialbidragskostnaderna eftersom
            man anser att finansieringsprincipen inte är tillämplig vid förändringar
            i transfereringssystemen. Det innebär en övervältring av kostnader
            på kommunerna. Regeringen har dessutom beslutat att frysa inne
            statsbidragen till kommunerna med 3,1 miljarder kronor 2009 och
            6 miljarder kronor 2010. Det motsvarar sammanlagt 13 800 heltidstjänster
            i kommuner och landsting. De minskade statsbidragen och de ökade
            kostnaderna för ekonomiskt bistånd innebär att kommunerna kommer
            att verkställa nedskärningar i välfärden.
          </p>
        </div>
        <div type="ipQuestion">
          <p xml:id="i-V2yfvsWFHhhui9KDo1zWhh">
            Mot bakgrund av det som anförts vill jag fråga statsrådet:
            <list rend="ordered">
              <item>
                1. Avser statsrådet att vidta åtgärder för att sjuka som står
                utan sjukförsäkring inte ska behöva söka socialbidrag?
              </item>
              <item>
                2. Avser statsrådet att vidta åtgärder för att regeringen ska
                ersätta kommunerna ekonomiskt för de ökande socialbidragskostnaderna?
              </item>
            </list>
          </p>
        </div>
      </div>
    </body>
  </text>
</TEI>
