<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0356">
  <teiHeader>
    <fileDesc>
      <titleStmt>
        <title> Förbifart Stockholm</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title> Förbifart Stockholm till Åsa Torstensson (c), statsråd om  Förbifart Stockholm</title>
          <idno type="rdwebb">GV10356</idno>
          <ref type="dokument_url_text">http://data.riksdagen.se/dokument/GV10356/text</ref>
          <ref type="dokument_url_html">http://data.riksdagen.se/dokument/GV10356</ref>
          <ref type="dokumentstatus_url_xml">http://data.riksdagen.se/dokumentstatus/GV10356</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JoFXB8dwvx3q145nXKGiTq" corresp="i-5QNmudGpnjjRJCTYzakn9H">
          <date when="2008-01-30"/>
        </correspAction>
        <correspAction type="received" xml:id="i-Rwmo6YM3qJuCwuC7FSGjK7" corresp="i-J74sVAjCTSxzD8rbnxRRA">
          <date when="2008-01-31"/>
        </correspAction>
        <correspAction type="answered" xml:id="i-R24su9czXTCbNfZrCFToN7" corresp="i-J74sVAjCTSxzD8rbnxRRA">
          <date when="2008-02-15"/>
        </correspAction>
        <correspContext corresp="i-R24su9czXTCbNfZrCFToN7">
          <ref type="record" target="prot-200708--065">Riksdagens protokoll 2007/08:65 Fredagen den 15 februari</ref>
          <ref type="recordSection" target="unsetDivId">6 § Svar på interpellation 2007/08:356 om Förbifart Stockholm</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KmqZFrnWwehdvqb5qwNUV6">
            Interpellation 2007/08:356 Förbifart Stockholm av Karin Svensson
            Smith (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-Q2KkqGu7mcr4MfFmY9uTmr">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SnxSGMJ4yV7LbZ9JEGUmiR">
            Den senaste månaden har jag haft ett par meningsutbyten med ministern
            angående Förbifart Stockholm. Jag har tyvärr inte fått svar på
            alla mina frågor; ministern avböjer flera av dem med hänvisning
            till att ärendet ännu inte har kommit till regeringens bord. Jag
            böjer mig för detta argument tills vidare; ministern bör vara
            påläst inför en debatt i kammaren och det är uppmuntrande att
            det finns en sådan vilja.
          </p>
          <p xml:id="i-XQEm765nCQSown5GEgHP6a">
            Men jag uppehåller mig ändå vid Förbifart Stockholm eftersom
            jag anser att projektet är av stor vikt. Att bygga motorleden
            är ytterligare ett stort steg på den väg som har skapat de problem
            som trafiken i dag för med sig: utsläpp av hälsoskadliga ämnen
            och gaser, olyckor, buller och – inte minst – en ökande klimatpåverkan.
          </p>
          <p xml:id="i-MvD4kQj5EsyaKERv2c8Go1">
            När regeringen har sagt att klimatfrågan är en ödesfråga – och
            trafiken är den enda sektor där koldioxidutsläppen ökar – är det
            en gåta för mig hur man kan vara positiv till att bygga fler motorvägar.
          </p>
          <p xml:id="i-NEhvSf1DNSXTe1L7FnBrZT">
            Förbifart Stockholm är själva pulsådern i den borgerliga politik
            som kommer att leda till över 40 procents ökning av Stockholms
            klimatpåverkan. Miljöpartiet anser att politikens roll är att
            hitta lösningar på sådana utmaningar – inte att bygga fler motorvägar
            som bidrar till problemet och gör att Stockholm utvecklas till
            ett Nordens Los Angeles.
          </p>
          <p xml:id="i-QD6oZ3W1s6FUV3d2aPcTWi">
            Projektet belyser ihåligheten i den borgerliga retoriken och
            klimatpolitiken. Den visar tydligt på de politiska skillnaderna
            mellan å ena sidan regeringens oförmåga att ta till sig vad klimatfrågan
            innebär och å andra sidan de som tar saken på allvar, vill finna
            nya lösningar och skapa ett klimatsmart samhälle.
          </p>
          <p xml:id="i-6JWDmZ5rKsC3BVu6DW9wzc">
            På en av de frågor som jag ställde i min förra interpellation
            om Förbifart Stockholm svarade ministern att projektet inte har
            något egenvärde, ”det är effekterna av investeringen som är det
            viktiga”. Det inger hopp. Med den ståndpunkten vore det orimligt
            för regeringen att tillåta bygget när ärendet väl hamnar på regeringens
            bord. En 40-procentig ökning av trafikens klimatpåverkan kan inte
            anses vara en acceptabel effekt.
          </p>
          <p xml:id="i-T5nEgfZJw8UVvcS46wQgFk">
            Men i samma andetag som ministern sade att effekterna är det
            viktiga sade hon också att ”olika alternativ prövats ingående;
            åtgärder i befintligt system, vägutbyggnader och ett alternativ
            med mycket kollektivtrafik. Resultatet av Vägutredningen visar
            att de enda alternativ som klarar arbetsuppgiften och som bäst
            uppfyller målen är en vägutbyggnad över Saltsjö-Mälarsnittet”.
            Hon säger vidare att Vägverkets planeringsprocess är strikt reglerad
            och inte ger utrymme för godtycke.
          </p>
          <p xml:id="i-13bRn2Pyn3LytfequjYXsL">
            Det är i och för sig bra att ministern hyser tilltro till regelverken
            och myndigheternas agerande, men svaret tyder på en viss godtrogenhet.
            I verkligheten har endast två alternativ till Förbifart Stockholm
            diskuterats: Diagonal Ulvsunda – en annan motorled närmare innerstaden
            – och det så kallade Kombinationsalternativet, ett hastigt hopkommet
            paket av otillräckliga kollektivtrafikåtgärder och mindre vägutbyggnader
            som Vägverket har kokat ihop själva.
          </p>
          <p xml:id="i-PL6Try3eUvP2GUrTUKuiqy">
            Ända från början av utredningsarbetet har det stått klart att
            de andra två alternativen huvudsakligen har funnits med i diskussionen
            som alibi. De har aldrig betraktats som reella alternativ eftersom
            ”alla vill ha” Förbifart Stockholm. Detta speglas inte minst av
            de mål för projektet som Vägverket själva har formulerat för projektet
            och som ministern hänvisar till:
          </p>
          <p xml:id="i-LAyNTpCJPJ3aaXLddXdoXp">
            ”Syftet med Vägutredningen är att finna den lösning som sammantaget
            svarar mot de övergripande målen och att finna den vägkorridor
            som bäst löser uppgiften att:
            <list rend="unordered">
              <item>
                &lt;![if !supportLists]&gt;· &lt;![endif]&gt;knyta samman de norra och södra
                länsdelarna och göra det möjligt att färdas mellan dessa utan
                att belasta Stockholms centrala delar,
              </item>
              <item>
                &lt;![if !supportLists]&gt;· &lt;![endif]&gt;skapa en förbifart för långdistant
                trafik,
              </item>
              <item>
                &lt;![if !supportLists]&gt;· &lt;![endif]&gt;förbättra framkomligheten på
                infartslederna,
              </item>
              <item>
                &lt;![if !supportLists]&gt;· &lt;![endif]&gt;förbättra möjligheterna att
                genom utjämnad tillgänglighet få en gemensam arbets- och bostadsmarknad
                för hela regionen,
              </item>
              <item>
                &lt;![if !supportLists]&gt;· &lt;![endif]&gt;möjliggöra en flerkärning region,
              </item>
              <item>
                &lt;![if !supportLists]&gt;· &lt;![endif]&gt;ge förutsättningar för utveckling
                i en region med stark tillväxt.”
              </item>
            </list>
          </p>
          <p xml:id="i-HtnE8QcGjp1AwFiU9XD1qc">
            I målbeskrivningen anger verket alltså att de övergripande målen
            förutsätter att det som ska byggas är en vägkorridor och en förbifart
            för långdistant trafik. Hur skulle då något av de andra alternativen
            vara möjligt?
          </p>
          <p xml:id="i-6xFt49rWmjyBSQAZ5My65C">
            Men varför ska det nödvändigtvis vara en vägkorridor? Och varför
            ska det byggas en förbifart runt Stockholm när det bara är ett
            par hundra fordon per dygn som passerar Stockholm utan att ha
            start eller mål där? När tre fjärdedelar av trafiken på Stockholms
            in- och utfarter är på väg till eller från mål i innerstaden?
          </p>
          <p xml:id="i-CoRu7G3yVKoYhf2UooVi7v">
            Kombinationsalternativet avfärdades av Vägverket på ett tidigt
            stadium. Någon ingående analys gjordes aldrig, trots att alternativet
            ansågs bättre ur många synpunkter, framför allt vad gäller påverkan
            på miljö, kultur, hälsa och fritidsaktiviteter. Att satsa på detta
            alternativ skulle exempelvis minska utsläppen av klimatstörande
            gaser med 300 000 ton per år jämfört med Förbifart Stockholm.
            Kombinationsalternativet uppfyllde också målet vad gällde trängsel
            och var det bästa alternativet vad gäller trafikavlastning i innerstaden.
          </p>
          <p xml:id="i-UuSqFeb3MU9pWekSSeehHb">
            Men enligt Vägverkets synsätt är Kombinationsalternativet helt
            enkelt inget alternativ eftersom det inte är en ”vägkorridor”
            och inte heller någon ”förbifart”. Dessutom var införandet av
            trängselskatt en del av alternativet, och någon trängselskatt
            ville Vägverket inte ha eftersom det ansågs kunna hämma utvecklingen
            i regionen.
          </p>
          <p xml:id="i-DF7EzYs4aLNmsKCEEi7b5q">
            Det andra alternativet, Diagonal Ulvsunda, utreddes mer seriöst
            än Kombinationsalternativet och man fann att detta alternativ
            skulle medföra mest nytta för trafiken och vara mer lönsamt än
            Förbifart Stockholm. Även detta alternativ avfärdades emellertid
            av Vägverket med motivering att det skulle medföra större lokal
            påverkan för boende och att kommunerna i länet hellre vill ha
            Förbifart Stockholm.
          </p>
          <p xml:id="i-KYJE2NHaKp6xJYPpcHwZDb">
            Vägverkets vägutredning visar dessutom att Förbifart Stockholm
            är det alternativ som ökar tillgängligheten med bil minst. Kombinationsalternativet
            skulle innebära en större ökning av tillgängligheten med bil till
            arbetsplatser i Stockholms län, mätt som andel arbetsplatser som
            kan nås på 30 minuter, än Förbifart Stockholm i tio av länets
            tolv kommuner. Endast för Ekerö och Järfälla skulle tillgängligheten
            med bil öka mer med Förbifart Stockholm.
          </p>
          <p xml:id="i-8y9DdJJSbC6uV2nsvaQnKT">
            Tillgängligheten med kollektivtrafik, mätt som andelen arbetsplatser
            i länet som kan nås med 45 minuters resa, skulle öka mer i alla
            kommuner utom Ekerö med Kombinationsalternativet.
          </p>
          <p xml:id="i-D7iogcqfHzs731ZKiX8P3R">
            Förbifart Stockholm skulle medföra sämre tillgänglighet för människor
            som inte använder bil i sina dagliga resor; ny bebyggelse kommer
            i första hand att koncentreras till ledens sträckning och i områden
            som är svåra att försörja med kollektivtrafik, andelen människor
            som använder kollektivtrafik kommer att minska och bebyggelsen
            kommer att glesas ut i vad som kallas urban sprawl.
          </p>
          <p xml:id="i-VBRxRxTbaWBENfNTd653Dx">
            Att påstå att Förbifart Stockholm efter noggranna utredningar
            har befunnits vara det bästa av många alternativ vore helt enkelt
            fel. Utredningarna har inte varit noggranna, alternativen har
            varit få och Förbifart Stockholm har likväl visat sig vara sämst.
          </p>
          <p xml:id="i-3s8iJrwGGpdv1cPTsnKSPd">
            De enda krav som Förbifart Stockholm uppfyller bättre än de andra
            är att vara en vägkorridor och en förbifart. Men om man redan
            i målen anger att något ska byggas och att det som ska byggas
            är en förbifart, då är det inte så konstigt att Förbifarten är
            det som passar bäst.
          </p>
          <p xml:id="i-6DJsCHPDA4CFssof5YBxrX">
            Allt detta åskådliggör behovet av att följa den fyrstegsprincip
            som vi talade om vid den förra interpellationen i detta ärende.
            Det åskådliggör också att principen inte har följts av Vägverket.
            Jag vill därför uppmana ministern att titta mer noggrant på Vägverkets
            underlag när ärendet väl kommer på regeringens bord.
          </p>
          <p xml:id="i-FvuXkREtkLhqDNct62agBZ">
            En annan fråga som jag ställde till ministern gällde vad hon
            tänkte göra för att bromsa biltrafikens tillväxt i Sveriges storstadsområden.
            Det är ju trots allt detta som är själva grundproblemet. I svaret
            hänvisade ministern till att regeringen har höjt koldioxidskatten,
            dieselskatten och infört trängselavgift.
          </p>
          <p xml:id="i-9cKGWMv9UCLcupW4VRgp2j">
            Dessutom, säger ministern, har regeringen som ambition att alla
            transportslag måste samverka. Då kan vi få över en del av det
            som går på vägarna till järnväg och sjöfart.
          </p>
          <p xml:id="i-53M6jJmzy2ogyPGz1PybjF">
            Om jag börjar med det sistnämnda är det förvisso bra om regeringen
            har detta som ambition, men det var inte en beskrivning av regeringens
            önsketänkande jag efterlyste. Jag vill veta vilka nya åtgärder
            som planeras.
          </p>
          <p xml:id="i-Mc15E3XEo4h38Tt2WD2cci">
            Enligt prognoserna i det Cederschiöldska bilpaketet kommer trafiken
            i Stockholm att nästan fördubblas till 2020 – trots de åtgärder
            som ministern räknar upp. Särskilt allvarlig är utvecklingen när
            det gäller godstransporter; trafiken ökar kraftigt och statistik
            från Sika visar att antalet tomma lastbilar ökar. Fyra av tio
            lastbilar på våra vägar är tomma. Första kvartalet 2007 kördes
            13,9 miljoner mil med tomma svenska lastbilar i Sverige, en sträcka
            motsvarande 3 475 varv runt jorden.
          </p>
          <p xml:id="i-SExpomuvfY8tqeuDhy8Svw">
            Regeringens höjning av koldioxid- och dieselskatterna förslår
            inte långt. Faktum är att det inte förslår någonstans. Trafiken
            fortsätter att öka i samma takt som före höjningen. Trängselskatten,
            som än så länge bara finns i Stockholm, måste också utvecklas
            och spridas till andra storstäder om den på sikt ska kunna spela
            någon större roll i sammanhanget. Men framför allt finns det ett
            mycket stort behov av ytterligare åtgärder.
          </p>
          <p xml:id="i-Kp6n1FEs8ZsrD5WnjCFhNg">
            Med anledning av ovanstående vill jag fråga statsrådet:
          </p>
          <p xml:id="i-JHgcEtVcmuMKASzKXQpbfL">
            Hur avser statsrådet att agera för att värdera Vägverkets ansökan
            om tillåtlighet utifrån fyrstegsprincipen när ärendet hamnar på
            regeringens bord?
          </p>
          <p xml:id="i-SPqP1Dh4UEBUQ163BjDfUj">
            Hur avser statsrådet att agera ytterligare för att begränsa den
            kraftiga tillväxten i biltrafiken i storstadsregionerna?
          </p>
          <p xml:id="i-AZs4qEfrDgpc9jbYTti3Hy">
            Hur avser statsrådet att agera för att öka effektiviteten i lastbilstransporterna?
          </p>
          <p xml:id="i-W9LDWF8Zs69piBX5XcogNf">
            Hur avser statsrådet att agera för att föra över mer godstransport
            från lastbilar till järnväg och sjöfart?
          </p>
        </div>
      </div>
    </body>
  </text>
</TEI>
