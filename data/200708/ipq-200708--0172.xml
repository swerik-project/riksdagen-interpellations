<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0172">
  <teiHeader>
    <fileDesc>
      <titleStmt>
        <title>Mäns våld mot kvinnor</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mäns våld mot kvinnor till Anders Borg (m), finansminister om Mäns våld mot kvinnor</title>
          <idno type="rdwebb">GV10172</idno>
          <ref type="dokument_url_text">http://data.riksdagen.se/dokument/GV10172/text</ref>
          <ref type="dokument_url_html">http://data.riksdagen.se/dokument/GV10172</ref>
          <ref type="dokumentstatus_url_xml">http://data.riksdagen.se/dokumentstatus/GV10172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Carina Hägg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MhziCVaR1cwVLG5ZCJT2Ri" corresp="i-8Nio1rUw3hSjL6pvCGw22Y">
          <date when="2007-11-15"/>
        </correspAction>
        <correspAction type="received" xml:id="i-W8HU7NnA4BsZptLnmNCynC">
          <date when="2007-11-15"/>
        </correspAction>
        <correspAction type="received" xml:id="i-AbsWgUrGwUSPCUwD8nLPC2" corresp="i-EemRytGskeDvwKV2im64qt">
          <date when="2007-11-15"/>
        </correspAction>
        <correspAction type="answered" xml:id="i-RjSgs1uPRKJCTYnr1CPwn3">
          <date when="2007-12-18"/>
        </correspAction>
        <correspAction type="answered" xml:id="i-SQwrVmHE4HXSaDn2Gu9JEw" corresp="i-Rtt4vV6Vr1WnfJAi2Dn9hN">
          <date when="2007-12-18"/>
        </correspAction>
        <correspContext corresp="i-SQwrVmHE4HXSaDn2Gu9JEw">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">22 § Svar på interpellation 2007/08:172 om mäns våld mot kvinnor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ABuQhSkqZfaSsaPTW2H1ry">
            Interpellation 2007/08:172 Mäns våld mot kvinnor av Carina Hägg
            (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-RimpzToj7u39feTrciWLoJ">
            den 15 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TwCXvy2LTJw5Zgv1f16uz8">
            Europarådet har proklamerat 2007 som kampanjår för arbetet mot
            mäns våld mot kvinnor. Kampanjen inleddes under högtidliga former
            i Madrid 2006 och kommer att avslutas under 2008. Regeringar och
            parlament över hela Europa står bakom kampanjen. I Sveriges riksdag
            pågår nu detta arbete i utskotten såväl som i relevanta tvärpolitiska
            grupper.
          </p>
          <p xml:id="i-5EWKEguvXLkLrdUusPHKwV">
            Nationella handlingsplanen väntas inom kort komma till riksdagen
            vilken kan komma att påverka även finansutskottets arbete. Frågan
            om avsatta resurser i ländernas statsbudgetar och parlamentens
            budgetarbete tillhör de områden som nu lyfts fram inom kampanjens
            ram. Som ett led i arbetet med att kartlägga synen på avsatta
            resurser samt peka på vikten av ökade insatser i kommande statsbudget
            om satsningar ställs nu en interpellation till finansminister
            Anders Borg. Våldet är även en ekonomisk fråga som påverkar hela
            samhället och är därmed i dag inte längre en fråga som begränsas
            till något fackdepartement utan även en fråga för Finansdepartementet
            och finansministern.
          </p>
          <p xml:id="i-Nz41UviMsWVebu5LF7Di7f">
            Rapportör Mendes Bota från Portugal skrev i rapporten till Europarådet,
            som den parlamentariska församlingen enhälligt beslutat ställa
            sig bakom, att länderna skulle avsätta minst 1 euro per invånare
            till arbetet för att stoppa våld mot kvinnor, något som även kampanjens
            ansvariga parlamentariker inom kretsen Norden–Baltikum beslutat
            att följa upp vid ett samordnande möte i Helsingfors.
          </p>
          <p xml:id="i-6XcvNL5Arzpggfe74vtCTc">
            Inför FN-dagen, internationella dagen för avskaffande av mäns
            våld mot kvinnor, den 25 november hålls ett seminarium i Sveriges
            riksdag torsdagen den 22 november i samverkan med Unifem Sverige.
            Samhällets kostnader för mäns våld kommer då att belysas ytterligare.
          </p>
          <p xml:id="i-53HCBWY1HxFEw8MvMeQUc9">
            Men att fastställa ett exakt belopp över beviljade anslag för
            arbetet med våld mot kvinnor har visat sig vara svårt. Vilken
            definition som används är i högsta grad avgörande för resultatet.
            Skattebortfall på grund av att förvärvsinkomsten påverkas av hot,
            våld och övergrepp är i dag svårbedömda.
          </p>
          <p xml:id="i-3WthHUYD88o1CnAJgZd89J">
            Svenskt Näringsliv som tillhör dem jag tillfrågade har inte kunnat
            redovisa något tidigare, nuvarande eller kommande arbete på området.
            På grund av pågående förändringar med neddragningar är det i dag
            svårt att initiera forskning på området inom arbetsmarknadens
            område.
          </p>
          <p xml:id="i-KrS2VVRKHC4w66UBnvaiyY">
            Och trots en ökad medvetenhet och därmed ökat ansvar för att
            avsätta medel i budgeten mot mäns våld i samhället saknas tillgängliga
            uppgifter från flera samhällsområden. Finansministern har här
            det övergripande ansvaret för avsättningar i statsbudgeten, liksom
            för att riksdagen kan ställa kostnaden för mäns våld i relation
            till förebyggande åtgärder samt insatser för våldsutsatta kvinnor.
          </p>
          <p xml:id="i-E9xmTa5fLndHcizXEFERhC">
            Medvetenheten liksom omfattningen av uteblivna intäkter till
            staten till följd av mäns våld mot kvinnor är beklagligt låg.
            Omfattningen av uteblivna skatteinkomster för en kvinna som förnekas
            förvärvsarbete eller det arbete hon vill ha är inte belagda.
          </p>
          <p xml:id="i-X9Jd3uhFzuaJyJRLuirwjJ">
            Sveriges anslag för arbetet med våld mot kvinnor torde uppgå
            till en högre summa än av Europarådet angivna minimum 1 euro.
          </p>
          <p xml:id="i-7e2c3HYi4UZXGRbfR1y6t3">
            Min fråga till finansminister Anders Borg är vilket antal euro
            utöver miniminivån 1 euro som regeringen har satt upp som mål
            till medel för arbetet mot mäns våld mot kvinnor på nationell
            nivå och när han bedömer att detta mål är uppfyllt.
          </p>
          <p xml:id="i-SDCqBdYFVyQikst3UqLqso">
            Min fråga är om finansministern kommer att ta initiativ till
            att i nästa statsbudget synligt samla och redogöra för samtliga
            statliga såväl direkt som indirekt avsatta medel till arbetet
            med mäns våld mot kvinnor.
          </p>
          <p xml:id="i-VAnkf75mvgaNWkZVcTxPy4">
            Min fråga är om finansministern avser att ta initiativ för att
            årligen sammanställa Sveriges sammantagna avsatta medel för mäns
            våld mot kvinnor eftersom det i dag är svårt att fastställa belopp
            över beviljade anslag.
          </p>
          <p xml:id="i-9CxcdHmhUaYjpBdNn5vgzR">
            Min fråga är om finansministern tillsammans med övriga finansministrar
            inom kretsen Norden–Baltikum kommer att ta upp frågan om att avsätta
            medel på minst miniminivån 1 euro för mäns våld mot kvinnor.
          </p>
          <p xml:id="i-Ap58a4ZjwkDTnYj83RWUXu">
            Min fråga är om finansministern tillsammans med de övriga finansministrarna
            inom Europa kommer att ta upp frågan om att avsätta medel på minst
            miniminivån 1 euro mot mäns våld mot kvinnor.
          </p>
        </div>
      </div>
    </body>
  </text>
</TEI>
