<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0522">
  <teiHeader>
    <fileDesc>
      <titleStmt>
        <title>Ryska exporttullar</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ryska exporttullar till Ewa Björling (m), statsråd om Ryska exporttullar</title>
          <idno type="rdwebb">GV10522</idno>
          <ref type="dokument_url_text">http://data.riksdagen.se/dokument/GV10522/text</ref>
          <ref type="dokument_url_html">http://data.riksdagen.se/dokument/GV10522</ref>
          <ref type="dokumentstatus_url_xml">http://data.riksdagen.se/dokumentstatus/GV10522</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-Vuf2iovr2aWWgDThaeqMPN</idno>
            <persName>Ewa Björling</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Vuf2iovr2aWWgDThaeqMPN</idno>
            <persName>Ewa Björling</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Hct985RCDM6e6JJRNVJGMm" corresp="i-XcAqMe3ntVBboWUxqACfz">
          <date when="2008-03-17"/>
        </correspAction>
        <correspAction type="received" xml:id="i-DaNv6H2BgpM11yW147acDu" corresp="i-Vuf2iovr2aWWgDThaeqMPN">
          <date when="2008-03-18"/>
        </correspAction>
        <correspAction type="answered" xml:id="i-Exmh8QrMQiuvwrtw344Yex" corresp="i-Vuf2iovr2aWWgDThaeqMPN">
          <date when="2008-04-08"/>
        </correspAction>
        <correspContext corresp="i-Exmh8QrMQiuvwrtw344Yex">
          <ref type="record" target="prot-200708--091">Riksdagens protokoll 2007/08:91 Tisdagen den 8 april</ref>
          <ref type="recordSection" target="unsetDivId">17 § Svar på interpellation 2007/08:522 om ryska exporttullar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A7NYC6Yx3jzAtAY5fKp4WQ">
            Interpellation 2007/08:522 Ryska exporttullar av Gunnar Andrén
            (fp) till statsrådet Ewa Björling (m)
          </p>
        </div>
        <div type="ipqSubmissionInfo">
          <p xml:id="i-FQhdA7rNCtFRUWvuFYtkzx">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GPCG6e7dJFBPtJ4UvZWtJh">
            Få saker har gagnat Sverige mer och bättre än frihandeln, en
            handel fri från tullar och andra handelshinder. Det är inte för
            mycket sagt att det svenska välståndet – byggt på konkurrenskraftiga,
            framgångsrika, teknik- och kunskapsintensiva och exportinriktade
            företag – vilar på rationell handel, på varu- och tjänsteutbyte
            länder emellan.
          </p>
          <p xml:id="i-QNLacVXcRC3QekrgfgSmnr">
            Fasthållandet vid frihandeln är också Sveriges främsta bidrag
            till att både uppnå välstånd i vårt land och att sprida välfärd
            till andra länder. En av våra viktigaste basnäringar, skogindustrin,
            hotas i dagsläget av höjda ryska exporttullar på massaved. Den
            1 april 2008 avser Ryssland att höja exporttullarna på massaved
            och andra träprodukter. Höjningen är måttlösa 50 procent, från
            dagens 10 euro per kubikmeter till 15 euro. Fram till februari
            2007 var tullen 4 euro per kubikmeter. Men det är värre än så:
            Från den 1 januari 2009 – om drygt åtta månader! – tänker Ryssland
            höja exporttullen till 50 euro per kubikmeter.
          </p>
          <p xml:id="i-TRqfmu17cWheC5fED3ft9c">
            Vad betyder detta?
          </p>
          <p xml:id="i-GbxmdDdckMwNeAMFmLseMB">
            Jo, i förment syfte att stärka den egna, låt mig säga det i klartext,
            ineffektiva och outvecklade ryska skogsindustrin vill Moskva exportera
            arbetslöshet till Sverige men framför allt Finland, detta genom
            att fördyra en av de ofrånkomliga råvarorna i skogsindustrin,
            trä.
          </p>
          <p xml:id="i-DFZVCUKwaSFN2Mrbpu2u6r">
            Jag har den senaste tiden vid två tillfällen i riksdagen tagit
            upp detta mycket stora hot mot svensk skogsindustri och svenskt
            välstånd. Dessbättre har handelsministern visat stor förståelse
            för min oro – som jag tror delas av tiotusentals anställda inom
            svensk skogsindustri, det må gälla Hallstavik, Skutskär, Ortviken
            eller någon annan ort där skogen är det guld som producerar välstånd.
          </p>
          <p xml:id="i-niVQfuis1TjtAZmAzz1Cf">
            Utan framgångsrik skogsindustri – varmed ska vi då betala barnbidrag,
            utbildning, rättsväsen, försvar, sjukvård och annat välstånd?
            Nu vill Ryssland att export av trävaror bara ska få ske vid tre
            tullstationer på gränsen mot norra Finland – Ryssland har tullen
            kvar. Detta häpnadsväckande drag av stark protektionism ligger
            visserligen i linje med annat i rysk handelspolitik – avbrutna
            gasleveranser inte minst – men måste påtalas med extrem klarhet
            i Moskva.
          </p>
          <p xml:id="i-UpDXmMuyP4YyKuzQ2rpawz">
            Eftersom det gäller så stora värden för Sveriges och Finlands
            del bör enligt min mening övervägas att såväl Sveriges som Finlands
            utrikes- och handelsministrar gemensamt tydliggör för sina motsvarigheter
            i Moskva att detta attentat mot svensk och finländsk industri
            – och de tiotusentals för att inte säga hundratusentals anställda
            som berörs – inte kommer att tolereras.
          </p>
          <p xml:id="i-Xn8nDgNhZcSHjqgjRYJxBn">
            Formellt är det EU-kommissionen som på uppdrag av förutvarande
            svenske handelsministern Sten Tolgfors, m, förhandlar för Sverige
            i denna fråga, EU-kommissionären är britten Peter Mandelsohn.
            Visst vore det skönt att kunna säga att vi kan förlita oss på
            EU – men i detta sammanhang tror inte jag det är tillräckligt.
          </p>
          <p xml:id="i-YVfuNKygTXEcdYjpMqiZcB">
            Sverige och Finland måste, även om motdrag som annars är oss
            främmande i kampen för frihandeln måste nyttjas, vara beredda
            att i samverkan med andra länder vidtaga motåtgärder. Rysslands
            politiska ledning måste bringas att förstå att Sveriges skogsindustri,
            som årligen importerar ungefär 20 procent – av 10 miljoner kubikmeter
            – från Ryssland, och Finland, som i dag hämtar ungefär 80 procent
            av sitt importvirke från Ryssland, anser att exporttullbesluten
            strider mot Rysslands upprepade försök att bli medlemmar i WTO,
            World Trade Organisation, men framför allt mot god kommersiell
            etik och politisk anständighet och pålitlighet i det internationella
            handelsutbytet. Sverige och Finland kan omöjligen godtaga Rysslands
            illa dolda försök att via extrema exporttullar exportera arbetslöshet
            till Sveriges och Finlands effektiva trä‑, pappers‑, sågverks-
            och massaindustrier.
          </p>
          <p xml:id="i-KkKZkiSpKApMRxA5FgQsqU">
            Min fråga till statsrådet blir därför:
          </p>
          <p xml:id="i-UPkXYwQwMYH39v2dz6YJFw">
            Vilka åtgärder avser regeringen att vidtaga för tydliggöra för
            Rysslands statsledning att Rysslands exporttullar på träprodukter
            måste betraktas som ett oblygt och etiskt förkastligt sätt att
            skydda den egna industrin och ytterst exportera arbetslöshet till
            Sverige och Finland?
          </p>
        </div>
      </div>
    </body>
  </text>
</TEI>
