<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0443">
  <teiHeader>
    <fileDesc>
      <titleStmt>
        <title>Förbifart Stockholm och jämställdheten</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbifart Stockholm och jämställdheten till Åsa Torstensson (c), statsråd om Förbifart Stockholm och jämställdheten</title>
          <idno type="rdwebb">GV10443</idno>
          <ref type="dokument_url_text">http://data.riksdagen.se/dokument/GV10443/text</ref>
          <ref type="dokument_url_html">http://data.riksdagen.se/dokument/GV10443</ref>
          <ref type="dokumentstatus_url_xml">http://data.riksdagen.se/dokumentstatus/GV10443</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8bri4goTU6D8sGScQc8H3m" corresp="i-J74sVAjCTSxzD8rbnxRRA">
          <date when="2008-03-03"/>
        </correspAction>
        <correspAction type="sent" xml:id="i-JG24CysxwXQv3ezPUfNUPX" corresp="i-5QNmudGpnjjRJCTYzakn9H">
          <date when="2008-02-26"/>
        </correspAction>
        <correspAction type="answered" xml:id="i-UAeU6dRN7QjAKmQi8w7wQ3">
          <date when="2008-03-14"/>
        </correspAction>
        <correspAction type="answered" xml:id="i-WtnturYekAZcLxjN5Zp7Tk" corresp="i-J74sVAjCTSxzD8rbnxRRA">
          <date when="2008-03-14"/>
        </correspAction>
        <correspContext corresp="i-WtnturYekAZcLxjN5Zp7Tk">
          <ref type="record" target="prot-200708--079">Riksdagens protokoll 2007/08:79 Fredagen den 14 mars</ref>
          <ref type="recordSection" target="unsetDivId">8 § Svar på interpellation 2007/08:443 om Förbifart Stockholm och jämställdheten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RVajs9TKyqvkg2Kmo931Fy">
            Interpellation 2007/08:443 Förbifart Stockholm och jämställdheten
            av Karin Svensson Smith (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-5KtvGv4NRTRaVcW3av98XK">
            den 26 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NShUcS2PBH3QSYQKqhtjjG">
            De senaste månaderna har jag och statsrådet haft återkommande
            dialoger om Förbifart Stockholm, den sexfiliga motorväg som om
            den byggs kommer att bidra till ökad klimatpåverkan och kosta
            minst 25 miljarder kronor. Förbifart Stockholm är en katastrof
            ur klimatperspektiv, dessutom till en kostnad av miljardbelopp
            som i stället kan användas till klimatsmarta investeringar som
            kollektivtrafik. Detta har redan jag och statsrådet diskuterat,
            vilket vi säkerligen kommer att ha anledning att återkomma till.
          </p>
          <p xml:id="i-QDiXkVTwT3bZnFrcVVHH67">
            Denna gång vill jag särskilt lyfta fram Förbifart Stockholms
            effekt på jämställdheten. Av forskningen är det väl dokumenterat
            att de som mest åker bil framför allt är män, och de som mest
            åker kollektivt är kvinnor. En satsning på motorleder är således
            en satsning på mäns transportslag. Om kvinnors konsumtionsnivå
            vore norm skulle både utsläpp och klimatförändringar vara väsentligt
            mindre än i dag.
          </p>
          <p xml:id="i-5vyf86MqtD1wuoSazL93Lk">
            Män står för 75 procent av allt bilkörande i Sverige mätt i personkilometer.
            I Sverige som anses vara ett av de mest jämställda länderna är
            76 procent av bilarna registrerade på män samtidigt som två tredjedelar
            av de billösa hushållen består av kvinnor (med eller utan barn).
            De bilar kvinnor köper har väsentligt lägre bränsleförbrukning
            än de bilar männen väljer. Den genomsnittliga kvinnan reser 36
            kilometer per dag, medan män i genomsnitt förflyttar sig 50 kilometer
            per dag. Skillnaden dem emellan ökar när de blir föräldrar. En
            utvidgning av mäns arbetsmarknadsregioner leder ofta till att
            kvinnor jobbar närmare hemmet så att föräldrarnas arbete kan kombineras
            med att ta hand om barnen. Kvinnor utgör en klar majoritet av
            såväl kollektivtrafikresenärerna som gångtrafikanterna. Män dominerar
            bland affärsresenärerna, särskilt bland dem som väljer flyg. Förmånsbilar
            är det få kvinnor som har. Det finns också skillnader i körsätt
            där kvinnor oftare anpassar sin hastighet för att undvika olyckor,
            vilket också innebär lägre klimatpåverkan än högre hastigheter.
            Intressant är att kvinnor når en topp av bilanvändande när yngsta
            barnet är i sju–tioårsåldern, medan män använder bil på en ganska
            jämn nivå oavsett barn.
          </p>
          <p xml:id="i-VvGT6ML4ZsFNZ1HN5Av3gX">
            Inom transportsektorn råder det i dag en stor brist på jämställdhet
            trots att det är ett av de transportpolitiska målen sedan 2001.
            Detta syns inte minst i planeringen av Förbifart Stockholm. I
            WSP:s rapport Jämställdhet i prognoser, kalkyler och konsekvensbeskrivningar
            görs en bedömning av den samhällsekonomiska nyttan för Förbifart
            Stockholm i förhållande till kvinnor och män. WSP kommer fram
            till att män har tre gånger så stor nytta av Förbifart Stockholm
            när det gäller arbetsresor som vad kvinnor har. Skillnaden beror
            bland annat på det faktum att det framför allt är män som åker
            bil och att de således får större nytta av en sexfilig motorväg.
            Någon liknande analys för kombinationsalternativet eller Diagonal
            Ulvsunda har inte gjorts. Sannolikt är att en satsning på kollektivtrafik,
            cykel och gång skulle innebära att kvinnor får en större nytta
            av investeringarna. I WSP:s rapport Fördelning av restids- och
            trafiksäkerhetsnyttor mellan män och kvinnor finns en mer generell
            analys över hur stor nytta kvinnor respektive män erhåller vid
            olika typer av vägar i Stockholms län. Ser vi till vägtypen motorvägar
            är kvinnor i minoritet, de utgör enbart 21 procent av andelen
            körda bilar, medan männen utgör hela 79 procent. Det beror delvis
            på att motorvägar omfattar fler långväga resor och att män i genomsnitt
            reser längre än kvinnor.
          </p>
          <p xml:id="i-Xrec9213yZixGX62KANbzq">
            Båda dessa rapporter från WSP talar ett entydigt språk. Att bygga
            en sexfilig motorväg kommer att ge större nytta för män än för
            kvinnor. Kostnaden på 25 miljarder kommer sannolikt att ställas
            mot andra investeringar inom till exempel kollektivtrafiken. Beslutet
            om att lägga intäkterna från trängselavgifterna på nya vägar i
            stället för kollektivtrafik är ett tydligt exempel på detta. Om
            dessa pengar i stället satsades på kollektivtrafik skulle nyttan
            för kvinnor vara betydligt högre än vid byggande av nya motorvägar.
          </p>
          <p xml:id="i-EeGaVZUjvCeLHR7ZV54VfA">
            Ur klimatsynpunkt är det obegripligt att regeringen vill bygga
            Förbifart Stockholm. Likaså ur ett ekonomiskt perspektiv. Även
            ur ett jämställdhetsperspektiv är det helt bakvänt.
          </p>
          <p xml:id="i-BgmF6Yr4YfTKJqoUabhbkB">
            Med anledning av ovanstående vill jag fråga statsrådet:
          </p>
          <p xml:id="i-UD7LPnWp3LQyex4ggRSqf9">
            Hur ämnar statsrådet agera för att säkerställa att det transportpolitiska
            målet om ett jämställt transportsystem uppfylls vid byggandet
            av Förbifart Stockholm?
          </p>
          <p xml:id="i-SV8d2J13d2kh2pg3DVMvVH">
            Hur ämnar statsrådet agera för att en analys av olika trafiklösningar
            för Stockholmsregionen, utöver Förbifart Stockholm, görs ur ett
            jämställdhetsperspektiv?
          </p>
        </div>
      </div>
    </body>
  </text>
</TEI>
