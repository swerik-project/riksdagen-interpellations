<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0461">
  <teiHeader>
    <fileDesc>
      <titleStmt>
        <title>Kultursponsring</title>
        <author>Wikström i Uppsala, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultursponsring till Anders Borg (m), finansminister om Kultursponsring</title>
          <idno type="rdwebb">GV10461</idno>
          <ref type="dokument_url_text">http://data.riksdagen.se/dokument/GV10461/text</ref>
          <ref type="dokument_url_html">http://data.riksdagen.se/dokument/GV10461</ref>
          <ref type="dokumentstatus_url_xml">http://data.riksdagen.se/dokumentstatus/GV10461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <persName>Cecilia Wikström i Uppsala</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3XFRhWTfWoL1f2R6ifWn4j" corresp="i-XN7bgwBGaQixfiHi5Cbu8f">
          <date when="2008-03-05"/>
        </correspAction>
        <correspAction type="received" xml:id="i-ToEQHLRVmvADyM8Y2rtxZ9" corresp="i-EemRytGskeDvwKV2im64qt">
          <date when="2008-03-05"/>
        </correspAction>
        <correspAction type="answered" xml:id="i-H1grJsXE6uxfSvc8ejq9Ja" corresp="i-EemRytGskeDvwKV2im64qt">
          <date when="2008-04-01"/>
        </correspAction>
        <correspContext corresp="i-H1grJsXE6uxfSvc8ejq9Ja">
          <ref type="record" target="prot-200708--086">Riksdagens protokoll 2007/08:86 Tisdagen den 1 april</ref>
          <ref type="recordSection" target="unsetDivId">21 § Svar på interpellation 2007/08:461 om kultursponsring</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9fkxeLd4M4xUfbfZDuuVua">
            Interpellation 2007/08:461 Kultursponsring av Cecilia Wikström
            i Uppsala (fp) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-6t39W6eF73BnaX9Lqmt7rp">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NviyvmXm3seY8kRgV3JZwc">
            Det är med tillfredsställelse jag följt den strida ström av förslag
            som finansministern lämnat och som tillkommit i syfte att minska
            utanförskapet och ge människor ökade möjligheter till egenmakt
            och utveckling. Parallellt med detta viktiga arbete skulle jag
            och många med mig önska att finansministern nu ville överväga
            ytterligare åtgärder.
          </p>
          <p xml:id="i-C7e4ErY5nkt84JrCtEKfL2">
            En viktig åtgärd för att stärka möjligheterna till kreativa kontaktytor
            mellan kulturen och näringslivet skulle vara att underlätta för
            sponsring. Den 14 februari 2008 anordnade Allians för Sveriges
            utskottsgrupper i kultur- respektive näringsutskotten därför ett
            seminarium för att belysa möjligheterna med kultursponsring, inte
            bara som en utökad källa för finansiering av kulturen utan också
            för att belysa de bidrag som kulturen kan ge näringslivet.
          </p>
          <p xml:id="i-P13ZbogrE2SfUviRRHYKRQ">
            Enligt en rapport av Stockholms Handelskammare från 2006 skulle
            två av tre företagare satsa mer på sponsring om de fick full avdragsrätt
            för sponsring av kultur. Förenklad avdragsrätt bedöms vara kostnadsneutral
            för staten då effekten av förändringen bör vara att företag gör
            nya prioriteringar inom sina marknadsföringsbudgetar och satsar
            mer på sponsring framför andra traditionella former för marknadsföring.
          </p>
          <p xml:id="i-UfU17e5C4aGnTLqC1aruPf">
            Förenklade regler kring avdragsrätten för sponsring kopplas ofta
            ihop med frågan om avdragsrätt för gåvor till kulturen. Detta
            är dock två separata frågor som förvisso båda förtjänar att utredas
            ytterligare. Sponsring är en marknadsmässig överenskommelse mellan
            två likvärdiga parter, som båda tjänar på. Gåvan är inte förbehållen
            dessa krav på marknadsmässighet men kan i sig bidra till ett mer
            generöst samhälle som bjuder in fler att delta i stödet av kulturen.
          </p>
          <p xml:id="i-Ly2WEFZ9koV5KskYWXq6k1">
            Den nuvarande lagstiftningen har dessvärre medfört att vi hamnat
            i en situation där Skatteverket och svenska domstolar vid flera
            tillfällen överprövat företags marknadsmässiga beslut att stärka
            sina varumärken genom att sponsra kultur. Ingen skulle väl rimligen
            kräva att den som annonserar på en reklamplats i Stockholms tunnelbana
            för att stärka sitt varumärke ska tvingas visa på det exakta värdet
            av en sådan annons för att kunna dra av den som en kostnad. Om
            samma företag bedömer att det skulle vara gynnsammare att bygga
            sitt varumärke genom att ingå ett sponsoravtal med en kulturutövare
            måste man dock bevisa att man får tillbaka materiella värden för
            att sponsringssumman ska kunna dras av som en kostnad.
          </p>
          <p xml:id="i-2mTReuWJnchEKViFnucU2m">
            En reformering av reglerna kring sponsring handlar alltså inte
            om att skapa en särlösning för att gynna kulturen utan om att
            ta bort regler som hittills missgynnat kulturens och näringslivets
            möjligheter att samarbeta. Vid seminariet den 14 februari har
            alliansföreträdare för såväl kulturutskottet som näringsutskottet
            klargjort att man hoppas på att regeringen prioriterar denna fråga.
            Även kulturministern instämde i utskottens önskningar om att regeringen
            ska prioritera denna fråga.
          </p>
          <p xml:id="i-PDJeRtQFM82gEouNguFPR7">
            Jag har full respekt för att regeringen och finansministern har
            att hantera många angelägna förslag för att skapa ett friare,
            starkare och mer rättvist Sverige. Jag ser fram emot att frågan
            om förändrade regler vad gäller sponsring och gåvor inom kort
            får en hög prioritet inom regeringen.
          </p>
          <p xml:id="i-KwB86FPRE1Js25R4mHczqy">
            Mot denna bakgrund vill jag fråga finansministern om han avser
            att vidta några åtgärder för att utreda förändringar av lagstiftningen
            avseende sponsring och gåvor.
          </p>
        </div>
      </div>
    </body>
  </text>
</TEI>
