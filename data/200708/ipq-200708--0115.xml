<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0115">
  <teiHeader>
    <fileDesc>
      <titleStmt>
        <title>Anställningsskyddet för sjukskrivna</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anställningsskyddet för sjukskrivna till Cristina Husmark Pehrsson (m), statsråd om Anställningsskyddet för sjukskrivna</title>
          <idno type="rdwebb">GV10115</idno>
          <ref type="dokument_url_text">http://data.riksdagen.se/dokument/GV10115/text</ref>
          <ref type="dokument_url_html">http://data.riksdagen.se/dokument/GV10115</ref>
          <ref type="dokumentstatus_url_xml">http://data.riksdagen.se/dokumentstatus/GV10115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <persName>Cristina Husmark Pehrsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6SVDdCDnp594Xoc3UNQW4f" corresp="i-Sn3HArFcXWQDenVvrpFSQe">
          <date when="2007-11-06"/>
        </correspAction>
        <correspAction type="received" xml:id="i-5aqKum2i7iScxrXfMKnB71" corresp="i-Dh86x4tP3poRsuGn2pQFUn">
          <date when="2007-11-12"/>
        </correspAction>
        <correspAction type="answered" xml:id="i-Eh4wBYCiMSP6f1Ec7mZ99r" corresp="i-Dh86x4tP3poRsuGn2pQFUn">
          <date when="2007-11-20"/>
        </correspAction>
        <correspContext corresp="i-Eh4wBYCiMSP6f1Ec7mZ99r">
          <ref type="record" target="prot-200708--027">Riksdagens protokoll 2007/08:27 Tisdagen den 20 november</ref>
          <ref type="recordSection" target="unsetDivId">12 § Svar på interpellation 2007/08:115 om anställningsskyddet för sjukskrivna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TexYCUK2bp2rTSqmEWLD7m">
            Interpellation 2007/08:115 Anställningsskyddet för sjukskrivna
            av LiseLotte Olsson (v) till statsrådet Cristina Husmark Pehrsson
            (m)
          </p>
        </div>
        <div type="ipqSubmissionInfo">
          <p xml:id="i-TSwkTff7ow8UMMSY2n7J78">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DsfRvry8FbeWJtKcJQ5h9v">
            Regeringen har i och med budgetpropositionen för 2008 föreslagit
            kraftiga nedskärningar på sjukförsäkringen – sänkt sjukpenninggrundande
            inkomst, bortre gräns i sjukpenningen och nya tidsgränser och
            regler för när arbetsförmågan ska prövas. Det som regeringen marknadsför
            som en satsning är i själva verket en besparing på 2 miljarder
            kronor 2008 på utgiftsområde 10 jämfört med 2007.
          </p>
          <p xml:id="i-NAXzCVQYrBvkYaNZfnDcmb">
            En av besparingarna i den aviserade sjukförsäkringsreformen består
            i att nya tidsgränser införs för när arbetsförmågan ska prövas.
            Redan efter tre månader ska omplacering på arbetsplatsen bli aktuell
            och efter sex månader ska den sjukskrivnes arbetsförmåga prövas
            mot alla vanligt förekommande arbeten på arbetsmarknaden. Om arbetsförmågan
            är tillräcklig för något förekommande arbete förlorar den sjukskrivne
            sin rätt till sjukpenning. Denna ordning innebär att många sjukskrivna
            personer kommer att gå miste om sin rätt till ersättning efter
            sex månader.
          </p>
          <p xml:id="i-XqDLDun4b1AffeyGGiuyvc">
            För uppsägning krävs enligt lagen om anställningsskydd saklig
            grund. Sjukdom är inte saklig grund. Däremot måste arbetstagaren
            utföra arbete som är av betydelse för arbetsgivaren för att inte
            saklig grund ska föreligga, enligt rättspraxis.
          </p>
          <p xml:id="i-FodfeWAmJtSGEUEJWazoA8">
            Risken med regeringens aviserade rehabiliteringskedja är att
            sjukskrivna som efter ett halvår återvänder till sin arbetsplats
            där arbetsgivaren underlåtit att vidta åtgärder kan bli uppsagd
            på grund av att arbetsgivaren inte anser att den anställde kan
            utföra arbete som är av betydelse för arbetsgivaren. I en sådan
            situation kan saklig grund för uppsägning föreligga. Det innebär
            i praktiken att arbetsgivare som inte vidtar åtgärder för arbetsplatsinriktad
            rehabilitering under de första sex månaderna i stället kan göra
            sig av med sina anställda bara genom att vänta i sex månader.
            På så vis underminerar regeringen anställningsskyddet för alla
            löntagare eftersom alla människor kan bli sjuka.
          </p>
          <p xml:id="i-FbMo41d9ApKWHBSEsMMp5D">
            Redan i dag är det så att sjukskrivna personer som saknar anställning
            tidigare får sin arbetsförmåga prövad mot hela arbetsmarknaden
            vilket resulterar i att de även blir utförsäkrade tidigare. Regeringen
            skriver själv i sin budgetproposition att personer som är utrikes
            födda är överrepresenterade bland dem som får avslag på sin begäran
            om sjukpenning eller som får sin ersättning indragen. En förklaring
            till detta är enligt regeringen att dessa personer oftare är arbetslösa
            än genomsnittet. Därför prövas arbetsförmågan mot normalt förekommande
            arbeten på arbetsmarknaden tidigare än för personer som har en
            anställning. Resultatet av det är att man mister sin rätt till
            ersättning tidigare än om man har en anställning. Med regeringens
            aviserade tidsgränser för när och hur arbetsförmågan ska prövas
            kommer allt fler sjukskrivna att gå miste om sin ersättning snabbare.
            I kombination med att regeringen inte skärper arbetsgivarnas ansvar
            för den arbetsplatsinriktade rehabiliteringen befarar vi att anställningsskyddet
            kommer att urholkas för sjukskrivna.
          </p>
          <p xml:id="i-LQmFHgcM8x3CbhcBN13DYH">
            Rehabiliteringen måste förbättras och sjukskrivningstiden måste
            bli mer aktiv. Men det får aldrig ske på bekostnad av att anställningsskyddet
            för löntagarna försvagas eller att den ekonomiska tryggheten urholkas.
          </p>
          <p xml:id="i-BQunSXpQHnA99yyafvvpTB">
            Mot bakgrund av det som anförs vill jag fråga statsrådet:
          </p>
          <p xml:id="i-QvBHEiUYuNzuQACjFzf6KQ">
            Vilka åtgärder avser statsrådet att vidta för att de aviserade
            tidsgränserna för när arbetsförmågan ska prövas under sjukskrivningstiden
            inte ska urholka anställningsskyddet?
          </p>
        </div>
      </div>
    </body>
  </text>
</TEI>
