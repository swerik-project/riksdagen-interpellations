<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0468">
  <teiHeader>
    <fileDesc>
      <titleStmt>
        <title>Bilden av Sverige i Latinamerika</title>
        <author>Ceballos, Bodil (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bilden av Sverige i Latinamerika till Carl Bildt (m), utrikesminister om Bilden av Sverige i Latinamerika</title>
          <idno type="rdwebb">GV10468</idno>
          <ref type="dokument_url_text">http://data.riksdagen.se/dokument/GV10468/text</ref>
          <ref type="dokument_url_html">http://data.riksdagen.se/dokument/GV10468</ref>
          <ref type="dokumentstatus_url_xml">http://data.riksdagen.se/dokumentstatus/GV10468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6X5YP9TK5HzoB1AE7heZbC" corresp="i-34FRvyXQKUigF3Qr9AwKJe">
          <date when="2008-03-05"/>
        </correspAction>
        <correspAction type="received" xml:id="i-Mt9roPYuJjAcqGjq1rm1hL" corresp="i-AZnaWEAg22YQ3HzVMfNSHR">
          <date when="2008-03-05"/>
        </correspAction>
        <correspAction type="answered" xml:id="i-L1mm5TxkV94c3DgDkxD5Z7" corresp="i-AZnaWEAg22YQ3HzVMfNSHR">
          <date when="2008-04-01"/>
        </correspAction>
        <correspContext corresp="i-L1mm5TxkV94c3DgDkxD5Z7">
          <ref type="record" target="prot-200708--086">Riksdagens protokoll 2007/08:86 Tisdagen den 1 april</ref>
          <ref type="recordSection" target="unsetDivId">9 § Svar på interpellation 2007/08:468 om bilden av Sverige i Latinamerika</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S7N2mnFczWG5htHq5Yob33">
            Interpellation 2007/08:468 Bilden av Sverige i Latinamerika av
            Bodil Ceballos (mp) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-Kto5QAj4kW2pu3Zo8Himpd">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NwSfNsZW5HcHNXnsCNS5sc">
            Efter landfokuseringen av biståndet har Latinamerika förlorat
            en stor del av det svenska stöd som traditionellt sett utgjort
            ett betydande inslag i våra bilaterala relationer. I framtiden
            kommer endast fyra länder att erhålla olika former av svenskt
            bistånd, det vill säga Colombia, Guatemala, Bolivia och Kuba.
            Att en landfokusering skulle ske var väntat och något som alla
            partier ställt sig bakom. Landfokuseringen bör naturligtvis ske
            på ett sådant sätt att det inte slår undan benen för välfungerande
            projekt och på ett samordnat sätt med andra biståndsländer i syfte
            att nå bästa möjliga resultat. Om så har skett när Sverige gjort
            sin landfokusering är det svårt att svara på.
          </p>
          <p xml:id="i-FnXpzrBx4qQi6vhvTpBZEp">
            Det är naturligtvis positivt att många av de latinamerikanska
            länderna nu nått en nivå där de inte är i lika stort behov av
            direkt bistånd från Sverige. Relationerna bör därför gå in i en
            annan fas, där till exempel handel och investeringar kan vara
            grundstenen. Detta är också något de latinamerikanska länderna
            efterfrågat, och utlovats, såvitt jag förstått, det vill säga
            en övergångsperiod där andra mekanismer byggs upp för handel,
            studier, investeringar eller dylikt. Jag har inte fått några indikationer
            på att detta i dagsläget är på gång.
          </p>
          <p xml:id="i-AS6jmhdDcLHddbEoGM8KP2">
            Den fråga som nu infunnit sig är hur våra framtida relationer
            med länderna i Latinamerika ska se ut. Till att börja med har
            vi stängt ambassader (någon mer än Nicaragua?) vilket knappast
            ger sken av att Sverige har för avsikt att ha en större närvaro
            i Latinamerika i framtiden – detta trots att de band som redan
            finns mellan Sverige och de latinamerikanska länderna vuxit sig
            starka under årens lopp. Det gäller både för svenskt näringsliv
            och de band som skapats tack vare de stora grupper av latinamerikanska
            invandrare som vi har i landet. Efter engelska torde spanska nu
            vara det språk svenska ungdomar läser allra mest medan franska
            och tyska är på väg ut. Orsaken är naturligtvis inte bara möjligheten
            att resa till EU-landet Spanien. Efter mandarin är spanska världens
            största språk och de flesta ungdomar i Sverige har någon spansktalande
            latinamerikansk bekant.
          </p>
          <p xml:id="i-BXjVe6bPBTmeCRyznzfLvE">
            Sverige har sedan gammalt ett gott rykte i Latinamerika och ska
            förhoppningsvis ha det även i fortsättningen. Att först dra in
            bistånd och därefter stänga ambassader utan att samtidigt bygga
            upp nya förutsättningar för framtida relationer riskerar naturligtvis
            att försämra detta rykte. Det är bra om vi inser att Sverige förmodligen
            är mest intressant för de latinamerikanska länderna på grund av
            de relationer som funnits så länge. Latinamerika är egentligen
            inte beroende på något sätt av Sverige och vårt stöd. Vi ligger
            inte i närområdet och är inte den största handelspartnern. Däremot
            har vi långvariga och goda relationer som är värda att bygga vidare
            på, till nytta för båda parter – även för Sverige.
          </p>
          <p xml:id="i-L3B3a4pHLkAT6sdqQyTdhh">
            Under den utrikespolitiska debatten förklarade utrikesministern
            att i stället för att skicka statsminister Reinfeldt till toppmötet
            EU–Latinamerika i maj kommer utrikesministern att delta. Att skicka
            statsministern hade visat att Sverige är mycket angeläget om att
            upprätthålla goda relationer med länderna i Latinamerika. Utan
            att förringa utrikesministerns deltagande i nämnda möte är det
            ändå en signal att Latinamerika inte är lika viktigt för oss med
            tanke på att flera andra länder skickar sina statsministrar. Toppmötet
            är ett ypperligt tillfälle att stärka relationerna till de latinamerikanska
            länderna och främja bilden av Sverige som ett land med stort internationellt
            engagemang, dessutom ledande inom vissa områden.
          </p>
          <p xml:id="i-Lk5NhRYE5HTMGbXu7PNKEF">
            Huvudtema för toppmötet är fattigdomsbekämpning, klimat, miljö
            och hållbar utveckling. Detta kommer också att avspegla sig i
            slutsatserna från Lima. Statsminister Reinfeldt har i FN och i
            andra internationella sammanhang talat klimat och följt den tradition
            Sverige haft sedan tidigare att vara ledande på klimatområdet.
            Statsministern har läst på, vilket vi är tacksamma över. Nu är
            det också upp till bevis för utrikesministern att hålla den svenska
            fanan högt i denna fråga. Att hänvisa till EU-arbetet räcker inte.
            Jag har fullt förtroende för att även utrikesministern har kapacitet
            att läsa på för att kunna hålla tal på mötet. Sedan gäller det
            att utrikesministern också har tillräckligt intresse och fördjupade
            kunskaper för att kunna driva frågorna på bästa sätt. Där är jag
            tyvärr lite mer tveksam men har inget emot att bli överbevisad
            om motsatsen.
          </p>
          <p xml:id="i-TfCwtnenrx8Vnfk5a6u5RE">
            Jag vill därför fråga utrikesministern:
          </p>
          <p xml:id="i-XvHcvN3VQooJgNCpHz4APb">
            Avser ministern att ta initiativ till att arbeta fram en strategi
            för Sveriges framtida relationer till länder där vi inte längre
            har svensk närvaro i form av bistånd eller ambassader, till exempel
            i Latinamerika – i samarbete med andra berörda ministrar och i
            dialog med dessa länders regeringar?
          </p>
          <p xml:id="i-XsTeiH1kEx8noqeFrs5AAh">
            Avser ministern att ta några initiativ för att motverka att bilden
            av Sverige försämras i nämnda länder?
          </p>
          <p xml:id="i-JTc2marWnz1kyP5YVRgZMC">
            Vilka frågor avser ministern att verka för att Sverige driver
            under temat hållbar utveckling och fattigdomsbekämpning under
            toppmötet i Lima?
          </p>
        </div>
      </div>
    </body>
  </text>
</TEI>
