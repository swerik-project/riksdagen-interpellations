<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0173">
  <teiHeader>
    <fileDesc>
      <titleStmt>
        <title>A-kassans hundradagarsregel</title>
        <author>Holm, Ulf (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>A-kassans hundradagarsregel till Sven Otto Littorin (m), arbetsmarknadsminister om A-kassans hundradagarsregel</title>
          <idno type="rdwebb">GV10173</idno>
          <ref type="dokument_url_text">http://data.riksdagen.se/dokument/GV10173/text</ref>
          <ref type="dokument_url_html">http://data.riksdagen.se/dokument/GV10173</ref>
          <ref type="dokumentstatus_url_xml">http://data.riksdagen.se/dokumentstatus/GV10173</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <persName>Ulf Holm</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CsUhjCvjENhj8phaeRwtf1" corresp="i-9x2nw6aosA3pyEJfJTc1eD">
          <date when="2007-11-16"/>
        </correspAction>
        <correspAction type="received" xml:id="i-JNV298NBv8sPQ1YY1K4DC6" corresp="i-NVas7B7uQTiMw4d6EGPVqz">
          <date when="2007-11-16"/>
        </correspAction>
        <correspAction type="answered" xml:id="i-xA6icfhdrpFgW7o6jJM5n" corresp="i-NVas7B7uQTiMw4d6EGPVqz">
          <date when="2007-12-07"/>
        </correspAction>
        <correspContext corresp="i-xA6icfhdrpFgW7o6jJM5n">
          <ref type="record" target="prot-200708--039">Riksdagens protokoll 2007/08:39 Fredagen den 7 december</ref>
          <ref type="recordSection" target="unsetDivId">12 § Svar på interpellationerna 2007/08:160 och 173 om konsekvenser av regeringens nya a-kasseregler</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4JfJN8cuJQfUTJeXABuzjR">
            Interpellation 2007/08:173 A-kassans hundradagarsregel av Ulf
            Holm (mp) till arbetsmarknadsminister Sven Otto Littorin (m)
          </p>
        </div>
        <div type="ipqSubmissionInfo">
          <p xml:id="i-WKGs3PNoLYoSz9xwpw4FNq">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7FadLrB5ExpQ1XK75aLEgR">
            I reglerna för att kunna få a-kassa har regeringen tagit bort
            att de som drabbas av arbetslöshet ska kunna begränsa arbetssökande
            till sitt närområde de första 100 arbetslösa dagarna. Det krävs
            också av arbetslösa att de mer eller mindre omedelbart ska vara
            beredda att byta yrke.
          </p>
          <p xml:id="i-CMbqo9MKXMwo4wtiYZS2Lh">
            Argumenten för dessa förändringar är minst sagt oklara. Bland
            annat har det hänvisats till att arbetsförmedlingarna har framfört
            önskemål om detta. Det är ett mycket tunt argument enligt min
            mening, särskilt som den nya regeringen inte precis gjort sig
            känd för att ha en lyssnande och tillmötesgående attityd gentemot
            myndigheterna som verkar på arbetsmarknadens områden.
          </p>
          <p xml:id="i-GqcV9gV1vsMUPuXMLqgVqF">
            Nu när lagstiftningen är i bruk kan vi se vilka konsekvenserna
            blir. I LO-tidningen den 9 november 2007 skildras hur regelverket
            slår mot en familj på ett hänsynslöst sätt. Rebecka Magnusson
            i Luleå hänvisas till att ta en provanställning på deltid i Karlskrona,
            det vill säga 140 mil bort. Hade Rebecka varit ensamstående kanske
            hon hade sett en chans med detta ”erbjudande”. Men så är inte
            fallet. Rebecka är gift och har en dotter på två år. Tackar Rebecka
            nej till detta jobb kan arbetsförmedlingen dra in a-kassan.
          </p>
          <p xml:id="i-UP7B4HkTmaVfnjW1yHzS5p">
            Just dessa inhumana familjefientliga konsekvenser var vi många
            som varnade för. Men regeringen ignorerade varningarna och hävdade
            tvärtom att det inte var någon risk med denna regelförändring
            och att man visst skulle ta hänsyn till individuella förhållanden.
          </p>
          <p xml:id="i-2b7wRvwkTrCyKqx6uKKpbv">
            Vid statsministerns frågestund den 29 mars 2007 besvarade statsministern
            en fråga från mig gällande skyldigheten för arbetslösa att ta
            arbete på annan ort. Slutklämmen i statsministerns svar var:
          </p>
          <p xml:id="i-VBnYHUuy4nmgYKuNyDTWAj">
            ”Det står också att man ska ta hänsyn till individuella förhållanden.”
            (Anf. 59)
          </p>
          <p xml:id="i-TCEUSWJzGtPiXGhw4nWaw9">
            I arbetsmarknadsutskottets betänkande 2006/07:AU13, Ytterligare
            reformer inom arbetsmarknadspolitiken, anförde utskottsmajoriteten
            (s. 31) följande:
          </p>
          <p xml:id="i-8yaYHLSrdty4zGtMubqrpC">
            ”Det ska dock poängteras att rimlig hänsyn ska tas till den sökandes
            förutsättningar för arbetet och andra personliga förhållanden
            vid prövning av om ett arbete kan anses lämpligt. Det betyder
            att man även i fortsättningen kommer att kunna väga in den arbetssökandes
            möjligheter att arbeta inom ett annat yrkesområde, pendla, veckopendla,
            flytta etc. Utskottet vill särskilt peka på att en sökande, enligt
            IAF:s föreskrifter om lämpligt arbete, under en skälig övergångsperiod
            får begränsa sitt sökområde geografiskt av familjeskäl.”
          </p>
          <p xml:id="i-YAS9vJwoBdmetC7CYSB27k">
            Med det borde det vara uppenbart att det sätt som arbetsförmedlingen
            tolkat reglerna inte ligger i linje med vad regeringen och den
            borgerliga utskottsmajoriteten anfört.
          </p>
          <p xml:id="i-8JeWqbCwZCVaneGBt8cGUd">
            Mot bakgrund av ovanstående vill jag fråga arbetsmarknadsministern:
          </p>
          <p xml:id="i-4afU3EpTtuPzEDHwMFmWeF">
            Avser ministern att ta initiativ som syftar till att lösa ovan
            beskrivna problem?
          </p>
        </div>
      </div>
    </body>
  </text>
</TEI>
