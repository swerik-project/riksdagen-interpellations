<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0743">
  <teiHeader>
    <fileDesc>
      <titleStmt>
        <title>Anställningsvillkor för våra utlandsanställda</title>
        <author>Ceballos, Bodil (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anställningsvillkor för våra utlandsanställda till Carl Bildt (m), utrikesminister om Anställningsvillkor för våra utlandsanställda</title>
          <idno type="rdwebb">GV10743</idno>
          <ref type="dokument_url_text">http://data.riksdagen.se/dokument/GV10743/text</ref>
          <ref type="dokument_url_html">http://data.riksdagen.se/dokument/GV10743</ref>
          <ref type="dokumentstatus_url_xml">http://data.riksdagen.se/dokumentstatus/GV10743</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kja8zYDKXkBHu8vST4Z22Q" corresp="i-34FRvyXQKUigF3Qr9AwKJe">
          <date when="2008-05-13"/>
        </correspAction>
        <correspAction type="received" xml:id="i-MPpxGgt7aHTX64aZzNoCGr" corresp="i-AZnaWEAg22YQ3HzVMfNSHR">
          <date when="2008-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4PLP1CM8vd7JFKjgi3aXw9">
            Interpellation 2007/08:743 Anställningsvillkor för våra utlandsanställda
            av Bodil Ceballos (mp) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-4PThAXEDneBpMLdXrPiZRR">
            den 13 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8v6MQiikGgRXLUec7RSdRq">
            I Sverige talar vi mycket om arbetstagarnas rättigheter och några
            av oss påtalar vikten av att de offentliga myndigheterna föregår
            med gott exempel vad gäller en jämlik lönebildning, sjukfrånvarotal,
            mångfald på arbetsplatsen, vikten av den svenska modellen med
            kollektivavtal etcetera. Vi har relativt stor kontroll på hur
            det ser ut i både offentlig och privat verksamhet och hur löneökningstakten
            ser ut här i Sverige. Hur det ser ut för våra utlandsanställda
            vet vi mindre om.
          </p>
          <p xml:id="i-Vff4gi6ug6G4Y2o9iauJVS">
            Under den korta period jag hunnit sitta i utrikesutskottet har
            jag dock vid ett flertal tillfällen uppmärksammats på de problem
            som uppstår på våra ambassader bland annat på grund av dollarraset.
            De som drabbas värst är de lokalanställda som lyder under helt
            andra avtal än de från Sverige utsända diplomaterna. Ambassaderna
            får betalt i dollar (kanske euro i Europa) vilket inneburit att
            de reella resurserna att betala för både verksamhet och personal
            krympt kraftigt. Detta har lett till att personal i vissa fall
            fått sägas upp trots att ambassaderna samtidigt fått ytterligare
            uppgifter att hantera. Självklart innebär detta att vissa uppgifter
            inte hinns med vilket riskerar att leda till att mindre tid kan
            läggas på det utåtriktade främjandearbetet.
          </p>
          <p xml:id="i-DcRZo1JFtGmr7qZ3Dsmuth">
            Den personal som det är lättast att göra sig av med är de lokalanställda,
            vilka också är de som har sämst arbetsrättsligt skydd. Enligt
            den handbok om lokalanställda jag har tillgång till gäller ett
            kollektivavtal från 1997 och att arbetstagare ska ha lokal marknadslön
            som är individuellt bestämd och differentierad. Det ankommer på
            utlandsmyndigheten att inom (den icke valutakurssäkrade) budgetramen
            avsätta medel för lönerevision.
          </p>
          <p xml:id="i-SitEkZfquT9crs1DfRnxC8">
            Många av de lokalanställda är svenska medborgare eller har ett
            mångårigt förflutet i Sverige, vilket innebär att de precis som
            de utsända har behov av att kunna åka ”hem” då och då för att
            träffa släkt och vänner. I tider då dollarn rasat och ibland också
            arbetslandets valuta sjunkit innebär det att den reella inkomsten
            rasat vilket försvårar kontakten med Sverige avsevärt. Även de
            som inte har en naturlig koppling till Sverige är naturligtvis
            drabbade och risken är att kvalificerad personal lämnar oss för
            att söka andra och bättre betalda anställningar.
          </p>
          <p xml:id="i-2oR6QtMyJ92Wf2ijTzhZGv">
            Ett exempel är Argentina där löneutbetalningarna i dag ligger
            25 procent under den tidigare nivån. Ett annat är USA där de anställda
            sett sina löner sjunka avsevärt. De individuella löneförhandlingarna
            innebär i realiteten en förhandling om hur stor löneminskningen
            ska bli i stället för om hur stor löneökningen ska vara. Utgångsläget
            är inte heller det bästa med tanke på ambassadernas redan minskade
            budgetutrymme på grund av att betalningarna till dem från Sverige
            sker i dollar. Risken att förlora arbetet är inte försumbar.
          </p>
          <p xml:id="i-KTZY7LF15QFYPBizs3ZrYB">
            I handboken poängteras att även icke-svenska lokalanställdas
            intressen ska tillgodoses vid fördelningen av lönemedel, vilket
            är märkligt uttryckt med tanke på hur självklart det borde vara
            att alla anställda, oavsett nationalitet, bör ha rätt till löneförhöjning
            varje år.
          </p>
          <p xml:id="i-7E1L5UKpzB5p2is9yUaj8Z">
            När det gäller sjukledigheter och barnledigheter verkar det finnas
            olika bestämmelser på olika ambassader och att avtal fattats för
            varje ambassad för sig. För det mesta gäller förmodligen värdlandets
            lagstiftning vilket i de flesta fall innebär att enbart mammor
            får rätt att stanna hemma för vård av barn under en mycket kort
            period. När det gäller pensionsrätt verkar det som om den regleras
            i bestämmelser från 1992 både för lokalanställda svenska medborgare
            och för lokalanställda andra medborgare, vilket låter märkligt
            med tanke på att pensionssystemet förändrats sedan dess.
          </p>
          <p xml:id="i-VoNPxTDrapYSo5PCk4tcM6">
            Förutom att alla regler som rör våra lokalanställda i utlandet
            verkar vara obsoleta har vi nu en situation där ambassaderna står
            inför kraftiga besparingar på grund av både dollarraset och UD:s
            årliga underskott. Att få budgeten i balans är naturligtvis inte
            en enkel uppgift. Att i det läget använda sig av dollarraset som
            en utgiftsminskning kan naturligtvis vara frestande men konsekvenserna
            för våra utlandsrepresentationer är i vissa fall stora och frågan
            vad vi då egentligen vinner infinner sig.
          </p>
          <p xml:id="i-FrkrfDQAiKgswHWPbnKfCK">
            Jag vill därför fråga ministern:
          </p>
          <p xml:id="i-S3pq2KkcwkKW2wLw9WyfkM">
            Avser ministern att ta initiativ till att byta US-dollar mot
            en stabilare valuta för framtida utbetalningar till våra utlandsmyndigheter?
          </p>
          <p xml:id="i-7388d2gfYPNj1P21fSasUb">
            Avser ministern att ta initiativ till en översyn av de lokalanställdas
            arbets- och lönevillkor i syfte att få dem att överensstämma bättre
            med de arbetsrättsliga regelverk vi har på arbetsmarknaden i Sverige?
          </p>
          <p xml:id="i-3Zgm9onuZYnFc26BrEpeL5">
            Avser ministern att verka för att de utlandsanställdas löner
            valutasäkras?
          </p>
        </div>
      </div>
    </body>
  </text>
</TEI>
