<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0493">
  <teiHeader>
    <fileDesc>
      <titleStmt>
        <title>Armenien</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Armenien till Carl Bildt (m), utrikesminister om Armenien</title>
          <idno type="rdwebb">GV10493</idno>
          <ref type="dokument_url_text">http://data.riksdagen.se/dokument/GV10493/text</ref>
          <ref type="dokument_url_html">http://data.riksdagen.se/dokument/GV10493</ref>
          <ref type="dokumentstatus_url_xml">http://data.riksdagen.se/dokumentstatus/GV10493</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson (V)</persName>
            <state type="partyAffiliation" ref="unknown">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KgRWpDiPNSuWK4DWM2H9Er" corresp="i-mN8mVTBvBYjtHLNThWLo4">
          <date when="2008-03-11"/>
        </correspAction>
        <correspAction type="received" xml:id="i-MJvXEJvFiq9427To1DKJtL" corresp="i-AZnaWEAg22YQ3HzVMfNSHR">
          <date when="2008-03-11"/>
        </correspAction>
        <correspAction type="answered" xml:id="i-B83DdycBWEgyCRnQABYNDV">
          <date when="2008-04-11"/>
          <time when="09:20:08" dur="PT252S"/>
        </correspAction>
        <correspAction type="answered" xml:id="i-6wmbbgLxtw4JDD9Vh5BPoL" corresp="i-AZnaWEAg22YQ3HzVMfNSHR">
          <date when="2008-04-11"/>
        </correspAction>
        <correspContext corresp="i-B83DdycBWEgyCRnQABYNDV">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-JRBkuUzU9JB1cR6is3nvqa" type="discussed" corresp="i-mN8mVTBvBYjtHLNThWLo4">
          <date when="2008-04-11"/>
          <time when="09:22:52" dur="PT337S"/>
        </correspAction>
        <correspContext corresp="i-JRBkuUzU9JB1cR6is3nvqa">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-AkJWcjrQx9wdkt7hYyaQzA" type="discussed" corresp="i-AZnaWEAg22YQ3HzVMfNSHR">
          <date when="2008-04-11"/>
          <time when="09:27:01" dur="PT216S"/>
        </correspAction>
        <correspContext corresp="i-AkJWcjrQx9wdkt7hYyaQzA">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-2tzpbqgh4WWhTcYTyaxZ2e" type="discussed" corresp="i-mN8mVTBvBYjtHLNThWLo4">
          <date when="2008-04-11"/>
          <time when="09:29:09" dur="PT266S"/>
        </correspAction>
        <correspContext corresp="i-2tzpbqgh4WWhTcYTyaxZ2e">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-RvE9eevtUFwZkvpTr6bBFG" type="discussed" corresp="i-AZnaWEAg22YQ3HzVMfNSHR">
          <date when="2008-04-11"/>
          <time when="09:32:06" dur="PT298S"/>
        </correspAction>
        <correspContext corresp="i-RvE9eevtUFwZkvpTr6bBFG">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-S2pxazMpM5if5Ua381v2CB" type="discussed" corresp="i-mN8mVTBvBYjtHLNThWLo4">
          <date when="2008-04-11"/>
          <time when="09:34:21" dur="PT256S"/>
        </correspAction>
        <correspContext corresp="i-S2pxazMpM5if5Ua381v2CB">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
        <correspAction xml:id="i-35dtDX5fDqaoJ7EeMjmc1c" type="discussed" corresp="i-AZnaWEAg22YQ3HzVMfNSHR">
          <date when="2008-04-11"/>
          <time when="09:35:35" dur="PT182S"/>
        </correspAction>
        <correspContext corresp="i-35dtDX5fDqaoJ7EeMjmc1c">
          <ref type="record" target="prot-200708--094">Riksdagens protokoll 2007/08:94 Fredagen den 11 april</ref>
          <ref type="recordSection" target="unsetDivId">5 § Svar på interpellation 2007/08:493 om Armenien</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KoM5NFGkvtWQutjjZfintk">
            Interpellation 2007/08:493 Armenien av Kalle Larsson (v) till
            utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-GEhqjoE6T8CF5hq7sP5rJb">
            den 11 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BiQpZHbZusfwdCdDxFjfU9">
            Den 19 februari hölls presidentval i Armenien. Den sittande presidenten
            Robert Kotjarjans kandidat premiärminister Serzh Sarkisian förklarades
            vara segrare och oppositionens kandidat Levon Ter-Petrosyan förlorare.
            Efter tillkännagivandet i medierna om valresultatet bröt protester
            ut i huvudstaden Jerevan. Regeringen har valt att slå ned fredliga
            protester med våld för att tysta de demonstrerande. Undantagstillstånd
            har proklamerats och enligt uppgift sitter Levon Ter-Petrosyan
            i husarrest och minst två riksdagsledamöter, Myasnik Malkhasyan
            och Hakop Hakopyan, och flera oppositionsledare har arresterats.
            Officiella regeringskällor talar om åtta döda under demonstrationerna,
            medan oberoende källor talar om mångfalt fler. Alla oberoende
            medier har stängts ned och får inte publicera sig. De enda uppgifter
            som får lämnas är de som president Robert Kotjarjan och hans regim
            lämnar.
          </p>
          <p xml:id="i-PPMAtmVsMxgHkiCgTBA5Zb">
            Det är inte första gången som regimen slår ned demonstrationer
            på detta brutala sätt. I slutet av mars och under april 2004 gick
            den politiska oppositionen samman i en massiv icke-våldsdemonstration
            för att kräva en folkomröstning gällande förtroendet för den sittande
            presidenten där man krävde hans avgång. Antalet människor som
            demonstrerade har nämnts till sammantaget ca 100 000. Regeringen
            svarade med massarresteringar, våldsamt skingrande av demonstranterna
            där bland annat chockgranater och vattenkanoner användes och orsakade
            allvarliga skador. Säkerhetstjänsten misshandlade journalister,
            arresterade dem och beslagtog deras kameror. Razzior mot oppositionspartiernas
            huvudkvarter genomfördes då datorer och material beslagtogs. Över
            hundra människor, däribland riksdagsledamöter, häktades, många
            i upp till 15 dagar. En av riksdagsledamöterna vittnar om att
            de misshandlades brutalt av säkerhetstjänsten vid gripandet medan
            polisen stod passiv. Det finns rapporter om tortyr och misshandel
            av de arresterade under tiden de satt häktade.
          </p>
          <p xml:id="i-BQAUx2LkDEWVwQBq2CPeAc">
            I maj 2007 genomfördes i Armenien val till parlamentet och kommunala
            val. Enligt OSSE var valet i stort korrekt och mer transparent
            än tidigare val. Vissa överträdelser rapporterades men i stort
            sett ansågs valet vara demokratiskt – ungefär likadana uttalanden
            som bland annat OSSE gjorde efter presidentvalet. Andra oberoende
            valövervakare som var i Armenien under valet 2007 ger en helt
            annan bild. Man säger att utanför varje vallokal stod många kraftiga
            bodyguards tillhörande företrädesvis Republikanska partiet och
            Prosperous Armenia, de två partier som vann valet. Armenierna
            kunde peka ut männen och vilka partier som betalade deras löner.
            De stod där för att påminna dem som sålt sina röster vad de hade
            att göra. I en av de vallokaler som de oberoende valövervakarna
            besökte var valbåsen vända mot valförrättarna som kunde notera
            hur långt ned på listan den röstande kryssade. Valförrättarna
            rörde sig dessutom kring valbåsen och bakom de röstande.
          </p>
          <p xml:id="i-Ptoi72PvcTzyJnGhjdgtFf">
            Ett gammalt par, armenier som flytt från Azerbajdzjan, hade fått
            besök av en representant från Prosperous Armenia som mot deras
            röster lovade dem en tv. Människor i Armenien är så fattiga att
            det enda de har kvar att sälja är sina röster.
          </p>
          <p xml:id="i-MKaV7ReD2B31iXDSPa4HzH">
            Ett parti beslutade sig för att inte bedriva någon valkampanj.
            I stället köpte de tillräckligt med röster i regionerna för att
            de skulle uppnå de nödvändiga procenten för att komma in i parlamentet.
          </p>
          <p xml:id="i-J7o8Ceo41zUZuCotjAmN8S">
            För att få rösta måste man befinna sig i Armenien; det går inte
            att rösta på ambassader. Man identifierar sig med sitt pass, vilket
            innebär att om man har flera pass kan man rösta flera gånger i
            andra personers namn. En av de oberoende valövervakarna berättar
            att hon träffat en man som stolt berättade att han röstat fem
            gånger med olika pass, främst från personer utomlands men också
            från sådana som avlidit och som trots det fanns upptagna på röstlängderna.
            En journalist, Nikol Pashinyan, avslöjade före valet i maj 2007
            att Armenien under de senaste åren ställt ut 400 000 nya pass
            för armenier bosatta utomlands. Armeniens högste polischef förnekade
            förstås detta och uppmanade Nikol Pashinyan offentligt: ”Han borde
            vara med rädd om sin hälsa.” Pashinyan har tidigare utsatts för
            misshandel och hot.
          </p>
          <p xml:id="i-2Kk7Wf23NAKCWiM1q26b8g">
            En kommunalpolitiker, Larisa Paremuzyan i Alaverdy rapporterade
            om omfattande valfusk i regionen och beslutade sig för att anmäla
            valfusket. Först hotades hon och sedan tände man eld på hennes
            bostad.
          </p>
          <p xml:id="i-NvKyuaGcXWjzSGaNg4tBf9">
            Inte något av detta såg OSSE, kanske mest beroende på att den
            officiella valövervakningen inte har som uppgift att kontrollera
            den här typen av uppgifter och är där alldeles för kort tid.
          </p>
          <p xml:id="i-591GsK8rtx5ozFPoqtAPo2">
            Även under valet förra året stängdes oberoende medier av presidenten.
          </p>
          <p xml:id="i-gpUtQS6jGK5eLnrhLXZhN">
            De rapporter som når oss från Armenien pekar på att presidenten
            använder brutala metoder för att slå ned de demonstrerande. Efter
            valet, som var osedvanligt brutalt med en hel del misshandel och
            förkryssade röstsedlar och med en atmosfär av skräck över hela
            landet, startade hundratusentals människor fredliga demonstrationer
            på Frihetens torg i Jerevan. Demonstrationerna pågick i nio dagar.
            Den 29 februari meddelade president Kotjarjan att man skulle vänta
            i ytterligare två dagar innan man vidtog några åtgärder. 5 000–6
            000 människor sov i tält på Frihetens torg, däribland Levon Ter-Petrosyan
            och Nikol Pashinyan. Halv sju på morgonen den 1 mars attackerade
            specialstyrkor från Nagorno-Karabach, som Kotjarjan kommer ifrån
            och där han varit president, de sovande demonstranterna genom
            att slå en ring runt torget så att inte någon kunde fly därifrån.
            Folk misshandlades allvarligt, även kvinnor och barn.
          </p>
          <p xml:id="i-LVLh6kNpNzFi1ghH4oqd1k">
            Demonstranterna blev mycket upprörda över det som hänt och drog
            sig mot stadshuset där också den franska ambassaden ligger. President
            Kotjarjan beordrade då att oberoende medier skulle stängas. Vad
            som hävdas från demonstranterna och oppositionen, däribland Levon
            Ter-Petrosyan, är att myndigheterna genom provokatörer åstadkommit
            de stora materiella skadorna för att kunna proklamera undantagstillstånd.
          </p>
          <p xml:id="i-3xD3X3kCd82WXM7EXPcQL8">
            Det finns förstås krafter som arbetar för att få en verklig demokrati
            i landet men det finns också krafter som vill behålla de gamla
            strukturerna som ger makt och kontroll över folket. Europarådet
            har vid flera tillfällen riktat skarp kritik mot Armenien. Exempelvis
            har man vid flera tillfällen uppmanat regeringen att frige alla
            samvetsfångar och dem som sitter i fängelse för värnpliktsvägran
            samt att införa alternativ tjänstgöring för dem som på grund av
            sitt samvete inte kan göra militärtjänst, något som inte hörsammats
            av den armeniska regeringen.
          </p>
          <p xml:id="i-Pe4g7z5sCijVyThme9Hf1C">
            Armenien har ratificerat FN:s konvention om medborgerliga och
            politiska rättigheter. Kränkningarna av dessa rättigheter var
            uppe till debatt i Europarådet som uppmanat den armeniska regeringen
            att utreda kränkningarna och skapa rimliga förhållanden för medierna.
            Europarådet uppmanade också regeringen att följa det konstitutionella
            ramverket. Europarådet har haft anledning att upprepa dessa uppmaningar.
          </p>
          <p xml:id="i-8SPzaiwaYo2UerGdZXEMB5">
            Larisa Alaverdyan, den första ombudsmannen för mänskliga rättigheter
            i Armenien, avsattes 2006 för att hon talade klarspråk om situationen
            för de mänskliga rättigheterna i Armenien. Flera försök gjordes
            först att skrämma henne till tystnad. I maj 2005 stormade säkerhetstjänsten
            hennes kontor och beslagtog huvuddatorn där alla konfidentiella
            anmälningar för brott mot de mänskliga rättigheterna i Armenien
            fanns.
          </p>
          <p xml:id="i-X3ntdNbuVcjHV9mn9snZE">
            Några dagar senare fick en advokatfirma besök av två män från
            säkerhetstjänsten som ville fråga om speciella fall där informationen
            om fallen endast funnits i ombudsmannens dator. I omgångar beskar
            regeringen sedan hennes möjlighet att bevaka de mänskliga rättigheterna
            i Armenien. I januari 2006 låstes hon ute från sitt kontor av
            säkerhetstjänsten och avsattes därefter.
          </p>
          <p xml:id="i-Ven4PUwCez36voxaaycxt6">
            Armenien har länge legat i både politisk och medial skugga i
            Sverige. Sedan i år har också Sverige dragit in sitt bistånd till
            landet. Det är därför av största vikt att länder som Sverige tar
            avstånd från övergreppen och sätter press på den armeniska regeringen
            att avstå från våld och inskränkningar i de demokratiska fri-
            och rättigheterna som yttrande- och demonstrationsrättigheterna
            och respektera de mänskliga rättigheterna.
          </p>
        </div>
        <div type="ipQuestion">
          <p xml:id="i-VsoaQcyBd22HKf8sQ32vgq">
            Jag vill därför ställa följande frågor till utrikesminister Carl
            Bildt:
            <list rend="ordered">
              <item>
                1. Vilka åtgärder är utrikesministern beredd att vidta för Sveriges
                del och inom EU för att kritisera den armeniska regeringens övergrepp
                mot demonstranter och inskränkningarna i demokratiska rättigheter
                såsom yttrande‑, press- och mötesfriheten?
              </item>
              <item>
                2. Vilka åtgärder är utrikesministern beredd att vidta för att
                Armenien ska respektera de mänskliga rättigheterna så som de är
                formulerade i FN:s olika MR-konventioner?
              </item>
              <item>
                3. Vilka åtgärder är utrikesministern beredd att vidta för att
                Armenien ska kunna utvecklas i demokratisk riktning?
              </item>
            </list>
          </p>
        </div>
      </div>
    </body>
  </text>
</TEI>
