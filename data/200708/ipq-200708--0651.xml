<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0651">
  <teiHeader>
    <fileDesc>
      <titleStmt>
        <title>Fastighetsskatten och landets småhusägare</title>
        <author>Waidelich, Tommy (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastighetsskatten och landets småhusägare till Mats Odell (kd), statsråd om Fastighetsskatten och landets småhusägare</title>
          <idno type="rdwebb">GV10651</idno>
          <ref type="dokument_url_text">http://data.riksdagen.se/dokument/GV10651/text</ref>
          <ref type="dokument_url_html">http://data.riksdagen.se/dokument/GV10651</ref>
          <ref type="dokumentstatus_url_xml">http://data.riksdagen.se/dokumentstatus/GV10651</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4dHfDoweVJM2iAJu9BCQqo</idno>
            <persName>Tommy Waidelich</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QKfEDodSSqbJSVpJnhZ3Td" corresp="i-4dHfDoweVJM2iAJu9BCQqo">
          <date when="2008-05-08"/>
        </correspAction>
        <correspAction type="received" xml:id="i-CPbgFMjZoBi7fzSj73ywSk" corresp="i-QrnhMBZLsGdbeBasmoTLpZ">
          <date when="2008-05-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7fAyKvR5D1BSdFKnAZMgQ5">
            Interpellation 2007/08:651 Fastighetsskatten och landets småhusägare
            av Tommy Waidelich (s) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-7xdtno2NSCjhM5qaJTjsVq">
            den 8 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-29oi8WXJARStagdS7bsLfa">
            Vallöftet till Sveriges villaägare var max 2 500 kronor i fastighetsskatt.
            Efter en kohandling mellan de borgerliga partierna sveks vallöftet.
            Regeringens skattesänkningar bidrog till att Riksbanken höjde
            styrräntan. Detta har lett till ökade bostadskostnader för landets
            villaägare och bostadsrättsinnehavare.
          </p>
          <p xml:id="i-R5zuhsPaDrXa2PWWUgQBi">
            Nu visar det sig också att förändringarna av fastighetsskatten
            som riksdagen beslutade om så sent som i höstas leder till ökade
            fastighetsskatter. Enligt beräkningar från SCB och Villaägarna
            innebär höjningen av taxeringsvärdena för 2009 att 58 procent
            av landets småhusägare får högre fastighetsskatt.
          </p>
          <p xml:id="i-8tJPHZMeg9zjDuB4KLVotu">
            SCB:s prognos är att taxeringsvärdena kommer att skena i väg
            med i genomsnitt 32 procent och för Stockholmsregionen blir ökningen
            ännu större. Det leder till att fastighetsskatten höjs för tusentals
            villaägare. Om vi ser på Stockholmsområdet blir det extra tydligt
            hur orättvisorna ökar. Invånarna i ytterkommunerna i Stockholms
            län är förlorare medan invånarna i centrala och sjönära lägen
            är vinnare.
          </p>
          <p xml:id="i-WREbt6oiG2B3Bweuk8riEK">
            I Norrtälje får 62 procent av alla småhus ökad fastighetsskatt.
            För Nynäshamn handlar det om 26 procent, för Södertälje 19 procent
            och för Haninge 15 procent.
          </p>
          <p xml:id="i-G7jjsh2BrztY1sW3oeuRHa">
            Den borgerliga regeringens tricksande med fastighetsskatten har
            lett till att förutsägbarheten i fastighetsskatten minskar och
            att många småhusägare får betala högre fastighetsskatt än tidigare.
            Effekterna är tydliga. En tolvrumsvilla i Danderyd på 300 kvadratmeter
            beskattas lika som ett hus på 50 kvadratmeter i Roslagsbro i Norrtälje.
            För en pensionär som äger ett hus i Roslagsbro med ett taxeringsvärde
            på 401 000 kronor innebär ett ökat taxeringsvärde med 34 procent
            (vilket är beräkningen för Norrtälje) ökade kostnader med nästan
            1 500 kronor per år. Att regeringen också tog bort begränsningsregeln
            innebär att pensionärer med låga inkomster kommer att drabbas
            extra hårt.
          </p>
          <p xml:id="i-NhhvGTg84VrDJiJiu8Ry8z">
            För att finansiera kraftigt sänkt fastighetsskatt för lyxvillor
            i sjönära lägen införde regeringens en retroaktiv flyttskatt på
            uppskov. Det är en åtgärd som innebär att tusentals pensionärer
            och barnfamiljer drabbas av ökade kostnader, kostnader som de
            inte hade någon aning om när de sålde huset eller bostadsrätten
            för att göra det möjligt att skaffa sig ett nytt boende.
          </p>
          <p xml:id="i-Uy5fb8NGpawLCeVJEwoMrh">
            Mina frågor till statsrådet Mats Odell är:
          </p>
          <p xml:id="i-fC6u2qAGtcozAYen5bMo5">
            Kommer statsrådet att ta några initiativ till att göra fastighetsskatten
            mer rättvis?
          </p>
          <p xml:id="i-NE1yX3dZU9xXWKgrHXZUP6">
            Kommer statsrådet att ta några initiativ för att förhindra att
            pensionärer och barnfamiljer ska betala en retroaktiv flyttskatt
            2009?
          </p>
        </div>
      </div>
    </body>
  </text>
</TEI>
