<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0674">
  <teiHeader>
    <fileDesc>
      <titleStmt>
        <title>Familjernas arbetstider</title>
        <author>Pålsson, Anne-Marie (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjernas arbetstider till Göran Hägglund (kd), socialminister om Familjernas arbetstider</title>
          <idno type="rdwebb">GV10674</idno>
          <ref type="dokument_url_text">http://data.riksdagen.se/dokument/GV10674/text</ref>
          <ref type="dokument_url_html">http://data.riksdagen.se/dokument/GV10674</ref>
          <ref type="dokumentstatus_url_xml">http://data.riksdagen.se/dokumentstatus/GV10674</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <persName>Anne-Marie Pålsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Avypkudiv9Lt75Dav6G62Q" corresp="i-UmhVhzFM3Rs65aFjMTgRvj">
          <date when="2008-05-12"/>
        </correspAction>
        <correspAction type="received" xml:id="i-N8wAomTq58Zhh12rY9R19d" corresp="i-8BTYtQ95yRpC5syyC4aHoY">
          <date when="2008-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y3Qv3n9G9CvyckD8g3AR96">
            Interpellation 2007/08:674 Familjernas arbetstider av Anne-Marie
            Pålsson (m) till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-4LRYBt4BUbx2ZshD1znWB6">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5PBBE7eYbVv7e8w57wbhPh">
            Regeringen har vid flera tillfällen uttryckt en ambition att
            arbetsutbudet ska öka och detta även bland kvinnor, oavsett utbildning
            och civilstånd.
          </p>
          <p xml:id="i-BPq6QvbA1f8QMLKA1fvphJ">
            Ur strikt kortsiktig ekonomisk synvinkel kan detta vara en klok
            strategi. Men frågan är vilka konsekvenser det kan ge på längre
            sikt.
          </p>
          <p xml:id="i-YM2numm8hmYef7LbHQuVy4">
            Heltidsarbete innebär åtta timmar om dagen. Till detta ska läggas
            tid för hemarbete – inköp, matlagning, tvätt och städning, omsorg
            om barn och andra, underhållsarbete med mera. Enligt uppgifter
            från SCB (tidsanvändningsstudien) använde den genomsnittliga kvinnan
            i åldern 20–64 år under perioden 2000–2001 nästan tre och en halv
            timme om dagen på dessa aktiviteter. Motsvarande tid för mannen
            var knappt två och en halv timme.
          </p>
          <p xml:id="i-G4MTHy2bohuHoJVSHN71Qg">
            Enligt samma undersökning användes i genomsnitt en halv timme
            varje dag åt att ta sig till och från arbetet. Tillsammans med
            ett heltidsarbete på åtta timmar (motsvarande 6,7 timmar per dag
            under veckans alla dagar) betyder det att män och kvinnor – förutsatt
            att de delar lika på allt hemarbete och i genomsnitt har lika
            långa arbetsresor – arbetar ca 70 timmar i veckan.
          </p>
          <p xml:id="i-4N81U2mAw7j3FLJsdWVHxH">
            Dessa värden är genomsnitt för alla i åldersgruppen 20–64 år;
            sysselsatta och icke sysselsatta, storstadsboende och småstadsboende,
            barnfamiljer och icke barnfamiljer, ensamstående och gifta eller
            sammanboende. För dem som förvärvsarbetar, bor i storstad, har
            hemmavarande barn, en vårdbehövande förälder kan man därför räkna
            med att den totala arbetsbelastningen vida överstiger 70 timmar
            per vecka.
          </p>
          <p xml:id="i-Y73kSjFfvhPSg2MshBkDK4">
            Nu arbetar inte alla personer i åldern 20–64 år heltid, varför
            den samlade arbetsbelastningen var mindre – den stannade vid ca
            60 timmar i veckan enligt SCB. Men om fler svenskar hörsammar
            regeringens önskemål att öka sitt arbetsutbud kommer allt fler
            att hamna i en situation med en mycket tung arbetsbelastning.
            Särskilt påfrestande tycks detta vara för kvinnor. Bland dem med
            en sjukskrivning på mer än ett år dominerar äldre kvinnor stort.
            Och det handlar då ofta om kvinnor som har arbetat sedan unga
            år inom den kommunala sektorn (vården).
          </p>
          <p xml:id="i-73kAAUQGvWdDpbjiCgRXPm">
            Vad avser ministern att göra för att göra livet lättare för alla
            hårt arbetande svenskar?
          </p>
        </div>
      </div>
    </body>
  </text>
</TEI>
