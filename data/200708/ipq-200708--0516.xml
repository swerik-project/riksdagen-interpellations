<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0516">
  <teiHeader>
    <fileDesc>
      <titleStmt>
        <title>Värdig äldreomsorg för homo- och bisexuella</title>
        <author>Olofsson, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdig äldreomsorg för homo- och bisexuella till Maria Larsson (kd), statsråd om Värdig äldreomsorg för homo- och bisexuella</title>
          <idno type="rdwebb">GV10516</idno>
          <ref type="dokument_url_text">http://data.riksdagen.se/dokument/GV10516/text</ref>
          <ref type="dokument_url_html">http://data.riksdagen.se/dokument/GV10516</ref>
          <ref type="dokumentstatus_url_xml">http://data.riksdagen.se/dokumentstatus/GV10516</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <persName>Eva Olofsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RmGRuEAY8CRdgUxisaFivB" corresp="i-du5LHNwBWrCH1am94GCk1">
          <date when="2008-03-13"/>
        </correspAction>
        <correspAction type="received" xml:id="i-KAZbtAcTYWxEHs3XPXgD71" corresp="i-SKjAmNScZ7eZ3a8Xy1J8hs">
          <date when="2008-03-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FVC5otif7J9LxuHR9bx1dJ">
            Interpellation 2007/08:516 Värdig äldreomsorg för homo- och bisexuella
            av Eva Olofsson (v) till statsrådet Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-KqQ41vyVNVwvKHqtjWkAeW">
            den 13 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JswCwGSPiai5AqwCk4LRK8">
            I dag finns det 1,6 miljoner svenskar över 65 år. Om ca 5 procent
            av befolkningen är homo- och bisexuella skulle gruppen bestå av
            ca 80 000 äldre kvinnor och män. Äldre homo- och bisexuella kvinnor
            och män har vuxit upp i ett ännu mer homofobiskt samhälle än i
            dag där homosexuella förbindelser var förbjudna enligt svensk
            lag fram till 1944. Först 1979 tog Socialstyrelsen bort sjukstämpeln
            för homosexualitet. Den starka förföljelsen och diskrimineringen
            av homosexuella har naturligtvis satt sina spår. Många har dolt
            sin homosexualitet, andra har bara berättat om sin sexuella läggning
            för några få de litar på.
          </p>
          <p xml:id="i-RVoL4nRDNzeAPRYArKz4ve">
            Kunskapsbristen är stor om äldre homosexuellas situation och
            behov. Forskning om äldre har inte tagit upp deras behov och forskning
            om homosexuella har i liten grad tagit upp de äldre kvinnornas
            och männens situation. Folkhälsoinstitutet har haft ett regeringsuppdrag
            att studera homo- och bisexuellas hälsa men har i nästan alla
            rapporter uteslutit de äldre. En delstudie tar upp äldres situation
            genom gruppintervjuer. Ett återkommande tema är rädslan för öppenhet
            och döljandet som ett tungt ok att bära.
          </p>
          <p xml:id="i-YVWcue9ebu9qsK5Q9dtJJC">
            Undersökningar kring homo- och bisexuellas arbetsvillkor visar
            att de alltför ofta osynliggörs, ifrågasätts och tvingas in i
            ett utanförskap på jobbet. Ett sätt att undvika diskriminering
            är att dölja sin läggning genom att hålla delar av sitt privatliv
            hemliga eller att leva dubbelliv. Ett annat sätt är att söka sig
            till arbetsplatser och yrken där det är lättare att leva och verka
            som homosexuell. Kan inte homo- och bisexuella personal i äldreomsorgen
            vara öppna med sin sexuella läggning påverkar det självklart hur
            äldre homo- och bisexuella kvinnor och män bemöts.
          </p>
          <p xml:id="i-LKcwd1jVeJH7e1wtYfxzEp">
            HBT-kompetensen inom hälso- och sjukvården liksom äldreomsorgen
            är alltför ofta bristfällig. Många homo- och bisexuella kränks,
            missuppfattas och förbises genom att deras sexualitet och även
            genus osynliggörs i vården. Bristen på HBT-kompetens leder till
            okunskap i både sjukvård och äldreomsorg när det gäller HBT-personers
            relationer och familjestrukturer. Detta får naturligtvis konsekvenser
            för möjligheterna till bra äldreomsorg för homo- och bisexuella.
            Äldre homo- och bisexuella måste synliggöras så att deras behov
            blir tillgodosedda inom hemtjänsten, på äldreboenden och när det
            gäller anhörigstöd. Detta kräver satsningar på ökad HBT-kunskap
            hos alla anställda inom äldreomsorgen men också att kunskap fås
            i de utbildningar som riktar sig mot äldreomsorgen och hälso-
            och sjukvården. Grunden för detta är att aktivt lyssna på äldre
            homo- och bisexuella kvinnors och mäns olika livserfarenheter,
            önskemål och behov.
          </p>
        </div>
        <div type="ipQuestion">
          <p xml:id="i-8oCP1BRSVeboHtutK6hjKB">
            Jag vill utifrån det som anförts ställa tre frågor till statsrådet
            Maria Larsson:
            <list rend="ordered">
              <item>
                1. Vilka åtgärder vill statsrådet vidta för att öka kunskapen
                om äldre homo- och bisexuella kvinnors och mäns levnadsvillkor?
              </item>
              <item>
                2. Vilka åtgärder vill statsrådet vidta för att homo- och bisexuell
                personal ska kunna vara öppna med sin sexuella läggning inom äldreomsorgen?
              </item>
              <item>
                3. Vilka åtgärder vill statsrådet vidta för att äldre homo- och
                bisexuella kvinnor och män ska ha rätten till en äldreomsorg där
                de varken osynliggörs eller bemöts diskriminerande?
              </item>
            </list>
          </p>
        </div>
      </div>
    </body>
  </text>
</TEI>
