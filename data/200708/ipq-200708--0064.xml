<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0064">
  <teiHeader>
    <fileDesc>
      <titleStmt>
        <title>Minskat bostadsbyggande</title>
        <author>Frid, Egon (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskat bostadsbyggande till Mats Odell (kd), statsråd om Minskat bostadsbyggande</title>
          <idno type="rdwebb">GV1064</idno>
          <ref type="dokument_url_text">http://data.riksdagen.se/dokument/GV1064/text</ref>
          <ref type="dokument_url_html">http://data.riksdagen.se/dokument/GV1064</ref>
          <ref type="dokumentstatus_url_xml">http://data.riksdagen.se/dokumentstatus/GV1064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <persName>Egon Frid</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Sb1rSgRhjwG2fXxwAUaS57" corresp="i-Nj6rnCfHps9ZzFLuPuYaNj">
          <date when="2007-10-19"/>
        </correspAction>
        <correspAction type="received" xml:id="i-7vJju6WosEmU3NNgACwmt3" corresp="i-QrnhMBZLsGdbeBasmoTLpZ">
          <date when="2007-10-19"/>
        </correspAction>
        <correspAction type="answered" xml:id="i-UW3MhZJs8TLiG8jxJre6At" corresp="i-QrnhMBZLsGdbeBasmoTLpZ">
          <date when="2007-11-02"/>
        </correspAction>
        <correspContext corresp="i-UW3MhZJs8TLiG8jxJre6At">
          <ref type="record" target="prot-200708--021">Riksdagens protokoll 2007/08:21 Fredagen den 2 november</ref>
          <ref type="recordSection" target="unsetDivId">4 § Svar på interpellation 2007/08:64 om minskat bostadsbyggande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PzsvisWkM5own8593eKWWS">
            Interpellation 2007/08:64 Minskat bostadsbyggande av Egon Frid
            (v) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-R4bXvVMsdAGw4MSzsZZ7Fp">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2nCqJdBLsbKJtXoWfGwChz">
            Regeringen har i sin budgetproposition för år 2008 avskaffat
            de statliga stöden till bostadsbyggandet och i princip avvecklat
            hela politikområdet. Jag är djupt bekymrad över att regeringens
            brist på bostadspolitik redan resulterat i ett minskat bostadsbyggande.
            Av Boverkets indikatorer från september 2007 framgår att bostadsbyggandet
            är på väg att minska trots att vi befinner oss mitt i en högkonjunktur.
            Enligt Boverkets bedömning sker detta till följd av borttagandet
            av de statliga stöden samt de förändringar som skett i bostadsbeskattningen.
            Under år 2007 kommer nyproduktionen troligen att hållas uppe av
            de så kallade Odellplattorna från år 2006. Boverket räknar dock
            med att byggandet av hyresrätter kommer att minska avsevärt under
            kommande år samtidigt som ökningstakten för bostadsrätter avtar.
            Vidare gör myndigheten bedömningen att skattesystemet nu ger större
            incitament att bygga bostadsrätter och egnahem än hyresrätter.
          </p>
          <p xml:id="i-CoPy1qdUDty7QXTURDiB3d">
            Då det inte finns något som tyder på att bostadsbristen är på
            väg att avta är den av regeringen förda politiken mycket oroande.
            Bristen på hyresrätter framför allt i storstadsregionerna leder
            till att människor tvingas ta stora lån för att köpa bostadsrätter.
            De som inte har råd att konsumera sin bostad tvingas in på en
            andrahandsmarknad med oskäliga hyror och ett otryggt boende som
            följd. Många människor som saknar inkomster som är tillräckliga
            för att köpa sig ett hem tvingas dessutom leva i trångboddhet
            till följd av brist på tillräckligt stora hyresrätter. Värst är
            situationen för ungdomar som har mycket stora svårigheter att
            få fotfäste på bostadsmarknaden när det saknas små och billiga
            hyresrätter. Den senaste undersökningen från Hyresgästföreningen
            visar att 100 000 unga vuxna i åldern 20–27 år bor i andra hand
            utan att önska det. Av samma rapport framgår att det framför allt
            är hyresrätt som efterfrågas bland dem som saknar en egen bostad.
          </p>
          <p xml:id="i-93aRetBpq9dKKXB9tHG48A">
            Med anledning av ovanstående vill jag ställa följande frågor
            till statsrådet:
          </p>
          <p xml:id="i-72TrW6NS7zhaZvy6zYw2iq">
            Vad avser statsrådet att göra för att öka byggandet av hyresrätter?
          </p>
          <p xml:id="i-MUpvmAq5wnb5r8AyRzr8VE">
            Vad avser statsrådet att göra för att bygga billiga hyresrätter
            för unga och förbättra möjligheten för dem att få ett eget förstahandskontrakt
            på en hyresrätt?
          </p>
        </div>
      </div>
    </body>
  </text>
</TEI>
