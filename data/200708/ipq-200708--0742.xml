<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0742">
  <teiHeader>
    <fileDesc>
      <titleStmt>
        <title>Marknadsföring av vaccinationskampanjer direkt till konsument</title>
        <author>Nihlén, Thomas (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marknadsföring av vaccinationskampanjer direkt till konsument till Göran Hägglund (kd), socialminister om Marknadsföring av vaccinationskampanjer direkt till konsument</title>
          <idno type="rdwebb">GV10742</idno>
          <ref type="dokument_url_text">http://data.riksdagen.se/dokument/GV10742/text</ref>
          <ref type="dokument_url_html">http://data.riksdagen.se/dokument/GV10742</ref>
          <ref type="dokumentstatus_url_xml">http://data.riksdagen.se/dokumentstatus/GV10742</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <persName>Thomas Nihlén</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SWgGRZccer6Kt6P8kJCpTD" corresp="i-9hz9iPqymCdhBS9gVoZrbj">
          <date when="2008-05-13"/>
        </correspAction>
        <correspAction type="received" xml:id="i-QAbQhcz1t7efAuvesTxo5N" corresp="i-8BTYtQ95yRpC5syyC4aHoY">
          <date when="2008-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VxujCPsCiwNcrrCLFKpeSr">
            Interpellation 2007/08:742 Marknadsföring av vaccinationskampanjer
            direkt till konsument av Thomas Nihlén (mp) till socialminister
            Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-9hNL2yVGnQchsNjZC1ouNE">
            den 13 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dzg4Y7skRC5VRLfRqXEZ5r">
            I Sverige marknadsförs de två vaccinerna Gardasil och Cervarix
            mot vissa HPV-virus (som i vissa fall kan orsaka livmoderhalscancer)
            direkt till konsument av läkemedelsföretagen genom helsidesannonser
            i dagspressen, både riks och lokalt, radioreklam, Internetreklam,
            reklam i tidskrifter med mera. Miljöpartiet har i frågor till
            såväl ansvarig myndighet i Sverige, Läkemedelsverket, som till
            EU-kommissionen närmare försökt få klarlagt hur denna marknadsföring
            direkt till konsument svarar mot gällande lagstiftning inom området.
            Mot bakgrund av det svar som kommissionen lämnade vill jag nu
            ställa en fråga till socialministern om regeringen avser att vidta
            några åtgärder med anledning av de lämnade svaren.
          </p>
          <p xml:id="i-CQxRkS9Eh6dF5gk6UxTLed">
            Efter en skrivelse till Läkemedelsverket om tolkningen av svensk
            läkemedelslagstiftning och EG-direktivet meddelade myndigheten
            att de tolkar lagstiftningen på så sätt att man tillåter reklam
            av vissa vacciner direkt till konsument. Man hänvisar till undantaget
            i 21 a § 3 st i läkemedelslagen att vaccinationskampanjer mot
            infektionssjukdomar skulle vara tillåtna (Läkemedelsverket diarienr:
            25:2007/86745). Direktiv 2001/83/EG om upprättande av gemenskapsregler
            för humanläkemedel som behandlar detta införlivades inte i sin
            helhet i Svensk läkemedelslagstiftning utan artikel 88 punkt 4
            uteslöts. Läkemedelsverket säger angående reklamkampanjerna för
            Gardasil och Cervarix att de gör bedömningen att dessa omfattas
            av undantaget i lagstiftningen.
          </p>
          <p xml:id="i-aoyvrJg1nrPkF1QzQyJPS">
            Läkemedelsföretagen marknadsför vaccinerna som vaccin mot livmoderhalscancer,
            trots att de är vaccin mot vissa HPV-virusstammar, som bara i
            vissa fall kan ge livmoderhalscancer. Svenska Läkemedelsverket
            är den enda läkemedelsmyndighet inom EU som utan godkännandeprocedur
            tillåter reklam direkt till konsument av receptbelagda läkemedel
            i form av dessa vacciner Gardasil och Cervarix.
          </p>
          <p xml:id="i-XgEpupcTUkwRAQKKeAw4Ci">
            I kommissionens första svar (P-0510/08) angavs att ”enligt artikel
            88.4 i direktivet gäller förbudet dock inte vaccinationskampanjer
            som genomförs av läkemedelsbranschen och som godkänts av den behöriga
            myndigheten i medlemsstaten. Om de svenska myndigheterna godkänner
            läkemedelsföretagens vaccinationskampanjer för Gardasil och Cervarix
            gäller alltså undantaget i artikel 88.4. Kommissionen anser därför
            att svenska läkemedelsverket har tolkat direktiv 2001/83/EG korrekt.”
          </p>
          <p xml:id="i-1NRru8XvVG9GJKK6jrnqs">
            I och med att Sverige inte har någon formell godkännandeprocedur
            och genom att Läkemedelsverket inte explicit har godkänt reklamkampanjen
            ställdes en följdfråga av Miljöpartiets parlamentariker Carl Schlyter
            om direktivet kan anses korrekt införlivat i svensk lagstiftning.
          </p>
          <p xml:id="i-165r8QG8wmgv2VHSXpy5Qd">
            I kommissionens andra svar (P-1891/08SV) anges följande: ”Om
            kommissionen har förstått parlamentsledamoten rätt så skulle det
            inte finnas någon godkännandeprocedur för vaccinationskampanjer
            i Sverige. Detta innebär i så fall att det svenska läkemedelsverket
            inte har godkänt de berörda vaccinationskampanjerna. Om så är
            fallet är situationen inte förenlig med förutsättningarna i ovan
            nämnda direktiv. Med stöd av detta ber kommissionen Sverige att
            klargöra de nationella genomförandebestämmelserna för vaccinationskampanjer
            i landet.”
          </p>
          <p xml:id="i-6S2Lxn34myyKicgfyykA9Y">
            Avser socialministern att vidta några åtgärder för att lagstiftningen
            och EG-direktivet om marknadsföring av vaccinationskampanjer direkt
            till konsument efterlevs?
          </p>
        </div>
      </div>
    </body>
  </text>
</TEI>
