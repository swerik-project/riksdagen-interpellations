<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0401">
  <teiHeader>
    <fileDesc>
      <titleStmt>
        <title>Vinterdäck på tung trafik</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinterdäck på tung trafik till Åsa Torstensson (c), statsråd om Vinterdäck på tung trafik</title>
          <idno type="rdwebb">GV10401</idno>
          <ref type="dokument_url_text">http://data.riksdagen.se/dokument/GV10401/text</ref>
          <ref type="dokument_url_html">http://data.riksdagen.se/dokument/GV10401</ref>
          <ref type="dokumentstatus_url_xml">http://data.riksdagen.se/dokumentstatus/GV10401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ARXKxbU4nKv6LLbBYuzdmb" corresp="i-KtELEJ9HytY7HFgQExEzLq">
          <date when="2008-02-15"/>
        </correspAction>
        <correspAction type="received" xml:id="i-VvfijhHK5LAnNsEdnH7k7v" corresp="i-J74sVAjCTSxzD8rbnxRRA">
          <date when="2008-02-15"/>
        </correspAction>
        <correspAction type="answered" xml:id="i-A8tEvsXVGcBhcaMuN7NBMx">
          <date when="2008-02-22"/>
        </correspAction>
        <correspAction type="answered" xml:id="i-UZvjyYq6wojpuBLpnKJAoo" corresp="i-J74sVAjCTSxzD8rbnxRRA">
          <date when="2008-02-22"/>
        </correspAction>
        <correspContext corresp="i-UZvjyYq6wojpuBLpnKJAoo">
          <ref type="record" target="prot-200708--070">Riksdagens protokoll 2007/08:70 Fredagen den 22 februari</ref>
          <ref type="recordSection" target="unsetDivId">9 § Svar på interpellationerna 2007/08:382 och 401 om vinterdäck på tung trafik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VVsYKGR2UXuwP5S8RAGSBD">
            Interpellation 2007/08:401 Vinterdäck på tung trafik av Sven
            Bergström (c) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-ENbYxygbvmDU9oNF8r2HfT">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VXQB2Qa2waKRQonRPUH2Cg">
            För tunga fordon på svenska vägar finns i dag inga krav på vinterdäck.
            Praxis för svenska åkeriföretag och bussbranschen har varit att
            byta till grovmönstrade däck före vintern, åtminstone på styrande
            framhjul och drivhjul. Utländska förare och transportföretag som
            trafikerar Sverige har inte alltid denna praxis. Fordon som är
            bristfälligt utrustade utgör vid besvärliga väglag en stor trafikfara;
            de kan inte hålla trafikrytmen och de slirar och blir ibland stillastående
            och blockerar trafiken under lång tid. Ett sådant exempel var
            kaoset på Nynäshamnsvägen i slutet av förra året.
          </p>
          <p xml:id="i-4PMm43UCzCLXbmfyjUVccc">
            Första halkan på säsongen förefaller alltid komma som en stor
            överraskning för många trafikanter och väghållare. Arbetet med
            nollvisionen i trafiken verkar vara som bortglömt när vägstandarden
            är så låg att lite mera omfattande snöfall stoppar trafiken. Det
            är ju inte grundtanken med nollvisionen att trafiken ska stanna.
          </p>
          <p xml:id="i-9rfxHsCMjapDUv6BN2Puq9">
            Det finns många åtgärder för att minska snökaos och dålig vinterväghållning
            som brukar stoppa trafiken någon gång varje år, särskilt i Syd-
            och Mellansverige. Vägverket har sitt ansvar för att trimma sin
            vinterväghållning i förebyggande syfte, till gagn för alla trafikanter
            och samhällets försörjning. Parallellt med Vägverkets underhållsarbete
            och förbättrad snöröjning, saltning och sandning behöver krav
            ställas på den tunga trafiken.
          </p>
          <p xml:id="i-Cii9Ta4o4tYoAkX6Para4D">
            Den vanliga biltrafiken omfattas i dag av krav på vinterdäck.
            Det borde vara självklart att även för den tunga trafiken ställa
            krav på däck som är anpassade för vinterväglag. Den tunga trafiken,
            yrkestrafiken som varje dag trafikerar våra vägar, borde också
            beläggas med ett ansvar. Men att lägga detta krav ensidigt på
            våra svenska företag vore fel. I dag är en växande andel av lastbilar
            och bussar utländska fordon. Det vore olyckligt om de slapp undan
            dessa krav. Trafikrytmen och framkomligheten påverkas starkt särskilt
            på orter nära våra hamnar, där till exempel polska och ryska lastbilar
            utan anpassade däck kör in i landet.
          </p>
          <p xml:id="i-mGeaZKNTYvTBN9CUXx7oy">
            Denna fråga utreddes av VTI, Statens väg- och transportforskningsinstitut,
            år 2000. VTI kom då till slutsatsen att det inte behövde ställas
            allmänna krav på vinterdäck (VTI meddelande 884:2000).
          </p>
          <p xml:id="i-CwY8gUN5rwUBWKHou9Z4iG">
            Med de erfarenheter som finns från senare år finns det enligt
            min mening skäl att nu ställa krav på vinterdäck i form av minsta
            mönsterdjup på styrande framhjul och drivhjul på tunga fordon
            i vinterväglag. Andra hjälpmedel för framkomlighet kan vara bra
            komplement men bör också i fortsättningen vara frivillig utrustning
            i fordon, exempelvis snökedjor, automatisk snökedja, sandningsaggregat
            med mera.
          </p>
          <p xml:id="i-QEJV2Kohmr6spAaeChAGRe">
            Erfarenheten visar att om förare tvingas att stanna på högtrafikerade
            vägar för att montera snökedjor innebär det risker för kollisioner
            och för att förare kan bli påkörda och skadas. Enbart krav på
            snökedjor är därför ingen bra lösning.
          </p>
          <p xml:id="i-Hq4J9cwmz6wvTTnhrcxgNh">
            Bra vinterväghållning och krav på relevanta däck är bättre och
            ger säkrare trafik. Det borde vara en naturlig del av Sveriges
            arbete med sikte på nollvisionen.
          </p>
          <p xml:id="i-4nFD56xvZ3PyqmjdNQ3Mpx">
            Mot bakgrund av vad som ovan har anförts vill jag fråga:
          </p>
          <p xml:id="i-VLsWyxNkzCEn8y6kNy6krg">
            Vad avser statsrådet att göra för att också den tunga trafiken
            på våra svenska vägar ska vara utrustad med däck anpassade till
            vinterväglag?
          </p>
        </div>
      </div>
    </body>
  </text>
</TEI>
