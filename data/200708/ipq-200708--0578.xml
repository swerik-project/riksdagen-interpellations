<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0578">
  <teiHeader>
    <fileDesc>
      <titleStmt>
        <title>Järnvägen i Lerum</title>
        <author>Green, Monica (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägen i Lerum till Åsa Torstensson (c), statsråd om Järnvägen i Lerum</title>
          <idno type="rdwebb">GV10578</idno>
          <ref type="dokument_url_text">http://data.riksdagen.se/dokument/GV10578/text</ref>
          <ref type="dokument_url_html">http://data.riksdagen.se/dokument/GV10578</ref>
          <ref type="dokumentstatus_url_xml">http://data.riksdagen.se/dokumentstatus/GV10578</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <persName>Monica Green</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XzdhhY18Wrd8xrcTi9DmJU" corresp="i-17NC28Tx5CZ5mzwYAUHKqv">
          <date when="2008-04-09"/>
        </correspAction>
        <correspAction type="received" xml:id="i-9d27zLmr9FJ1FJQLpPW3MS" corresp="i-J74sVAjCTSxzD8rbnxRRA">
          <date when="2008-04-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UhVHmW67WVwcgegBawS1hL">
            Interpellation 2007/08:578 Järnvägen i Lerum av Monica Green
            (s) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-WvW784kDVdb84ZmDVqTJzD">
            den 9 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PWQRcWKphhRaArYAwonddy">
            Med den miljöpolitik vi har haft tidigare har vi i Sverige kommit
            ganska långt med att få ned utsläppen inom många sektorer. Just
            transportsektorn är en sektor där utsläppen dock ökar. Om ingenting
            görs kommer de att öka ännu mer i framtiden.
          </p>
          <p xml:id="i-5B44x8FUpzXPXrDa32p1wb">
            Vi måste se till att människor har ett klimatsmart alternativ
            när de ska transportera sig. Därför kommer det att vara en viktig
            del i den infrastrukturproposition som kommer under hösten. Det
            är en proposition som kommer att kroka arm med den klimatberedning
            som alldeles nyligen har lämnat sitt underlag.
          </p>
          <p xml:id="i-HgsSHgB4Y7kQb72BzBSVyc">
            Fredrik Reinfeldt har avfärdat Klimatberedningens infrastruktursatsningar
            som orealistiska och finansminister Anders Borg säger att det
            nu är vägarnas tur. Det är alarmerande i sig men regeringen skulle
            kunna börja med att ta itu med de järnvägar som finns i nuvarande
            plan och där det redan finns medel avsatta. Det är ett oerhört
            stor behov både på underhållssidan och i rena investeringar.
          </p>
          <p xml:id="i-KyUdDBQFmPhKnWYGZ8yQy6">
            Västra stambanan som förbinder Stockholm och Göteborg är kraftigt
            trafikerad, i synnerhet nära Göteborg och Stockholm där både godståg,
            loktåg, snabbtåg och pendeltåg använder banan. Banan är därför
            fyrspårig i två kilometer mellan Göteborgs centralstation och
            Olskroken, i fem kilometer kring Järna station samt från Flemingsberg
            till Stockholms södra.
          </p>
          <p xml:id="i-F5Cdc3Gb5xjFyxYwe4sSB4">
            Det är därför som Banverket presenterade Järnvägsutredningen
            inklusive miljökonsekvensbeskrivning redan i augusti 2004 då den
            sändes ut på remiss. De alternativ som redovisas är utbyggnad
            på sträckan Floda–Aspedalen respektive Oryd–Aspen. Föreslagen
            fyrspårsutbyggnad passar in i ett framtida trafikupplägg med tiominuterstrafik
            för lokaltågen.
          </p>
          <p xml:id="i-KDJBdJugcujPU9J55DpqL8">
            Detta är ett mål för trafikeringen när Västlänken (en framtida
            tågtunnel under centrala Göteborg) knyter samman linjerna i regiontrafiken.
            Den utökade kapaciteten uppnås genom utbyggnad till fyra spår.
          </p>
          <p xml:id="i-7RHosv8RC9aJKsM8hqevog">
            Tyvärr har Lerum beslutat att säga nej till Banverkets förslag
            om utbyggnad av järnvägen till fyra spår på sträckan Floda–Aspen
            samt att göra allt för att stoppa utbyggnaden. Dragning i befintlig
            sträckning är förenligt med kommunens mål om minskat buller och
            en god boendemiljö om det görs på rätt sätt. Självfallet måste
            utbyggnaden ske på ett så smart sätt som möjligt för att minska
            buller, skakningar och för att minska Lerumbornas oro.
          </p>
          <p xml:id="i-FNZyDD75QALpwnPYrwmLrg">
            Nu när Klimatberedningen så tydligt pekat ut vikten av en utbyggd
            järnvägstrafik finns ytterligare skäl att skynda på en hållbar
            utveckling. Göteborg, Lerum, resten av Västra Götaland och Sverige
            behöver en lösning på problemen längs Västra stambanan.
          </p>
          <p xml:id="i-P3jtV5ouih9qmHQdxw7V89">
            Lerums kommun utgör just nu en tillväxthämmande barriär.
          </p>
          <p xml:id="i-mwfkvPV3SSwpRJJ4eHhzs">
            Vilka initiativ avser statsrådet att ta för att lösa upp problematiken
            kring järnvägen och Lerums kommun?
          </p>
        </div>
      </div>
    </body>
  </text>
</TEI>
