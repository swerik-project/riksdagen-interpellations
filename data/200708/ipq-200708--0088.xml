<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0088">
  <teiHeader>
    <fileDesc>
      <titleStmt>
        <title>Väpnad konflikt i Irak och Afghanistan</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Väpnad konflikt i Irak och Afghanistan till Carl Bildt (m), utrikesminister om Väpnad konflikt i Irak och Afghanistan</title>
          <idno type="rdwebb">GV1088</idno>
          <ref type="dokument_url_text">http://data.riksdagen.se/dokument/GV1088/text</ref>
          <ref type="dokument_url_html">http://data.riksdagen.se/dokument/GV1088</ref>
          <ref type="dokumentstatus_url_xml">http://data.riksdagen.se/dokumentstatus/GV1088</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VPuZ8Vf5Vo743Q9NJHE4Px" corresp="i-mN8mVTBvBYjtHLNThWLo4">
          <date when="2007-10-29"/>
        </correspAction>
        <correspAction type="received" xml:id="i-QaDjiZ7Pyx2oc2pRR3sg3v">
          <date when="2007-10-30"/>
        </correspAction>
        <correspAction type="received" xml:id="i-7dUb6nFb2Zp3un8ta98JcW" corresp="i-AZnaWEAg22YQ3HzVMfNSHR">
          <date when="2007-10-30"/>
        </correspAction>
        <correspAction type="answered" xml:id="i-6cqe66ohL9gLMuMT3mjcef">
          <date when="2007-11-20"/>
        </correspAction>
        <correspAction type="answered" xml:id="i-HF2RXn8JcvuB4gWK3U5sxa" corresp="i-AZnaWEAg22YQ3HzVMfNSHR">
          <date when="2007-11-20"/>
        </correspAction>
        <correspContext corresp="i-HF2RXn8JcvuB4gWK3U5sxa">
          <ref type="record" target="prot-200708--027">Riksdagens protokoll 2007/08:27 Tisdagen den 20 november</ref>
          <ref type="recordSection" target="unsetDivId">6 § Svar på interpellation 2007/08:88 om väpnad konflikt i Irak och Afghanistan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GHwsdZo9cNcUJRH8dWdfpF">
            Interpellation 2007/08:88 Väpnad konflikt i Irak och Afghanistan
            av Kalle Larsson (v) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-81NPDtzXxzZ6eXsHuoYD8k">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5Ut1Jt3xJwHirGi5GjGgDd">
            Nyhetsrapporteringar om döda och skadade i attentat i Irak och
            Afghanistan förekommer i stort sett dagligen. För de allra flesta
            är det ett självklart konstaterande att det råder krigstillstånd
            i dessa länder. Trots det mycket allvarliga säkerhetsläget har
            Sverige emellertid börjat avvisa flyktingar hit.
          </p>
          <p xml:id="i-CqUCjkh8BWbM5PbGTRbjLT">
            Bakgrunden är att de svenska migrationsmyndigheterna bedömer
            att begreppet väpnad konflikt, som det är definierat i utlänningslagen,
            inte innefattar den situation som råder i Irak och Afghanistan.
            För att väpnad konflikt eller andra svåra motsättningar ska råda
            i lagens mening ska det, enligt de vägledande beslut som fattats
            av Migrationsöverdomstolen, röra sig om strider mellan regeringsstyrkor
            och upprorsmakare som ”under ansvarigt kommando utövar sådan kontroll
            över en del av statens territorium att de kan utföra sammanhängande
            och samordnade militära operationer”, vilket inte anses beteckna
            situationen i Irak och Afghanistan.
          </p>
          <p xml:id="i-5qBpp2U6nd1hUq2AFsV6wi">
            Den svenska regeringen har hittills underlåtit att i något sammanhang
            uttrycka sin syn på begreppet väpnad konflikt i förhållande till
            den rådande situationen i Irak och Afghanistan. Efter den resa
            som utrikesministern i september 2007 genomförde till Bagdad tillsammans
            med statsrådet Tobias Billström uttalade utrikesministern att
            han inte kunde svara på om det råder en väpnad konflikt i Irak
            eller inte. ”Det är svårt att bedöma. Vi råkade vara här en viss
            tidpunkt. Vi hörde ingenting och såg ingenting. Men det är ju
            inte tillräcklig bedömningsgrund”, uttryckte han det. Han visste
            helt enkelt inte.
          </p>
          <p xml:id="i-Rf3Nv1om7eQvw5d7z3LcMT">
            De över 600 asylsökande från Afghanistan och de över 1 400 från
            Irak som riskerar att tvångsavvisas från Sverige lämnas i oviss
            väntan.
          </p>
          <p xml:id="i-GMkFcHUMMKnKY8oTGUF3Xk">
            Internationella rödakorskommittén (ICRC), som är den instans
            som enligt Genèvekonventionerna äger tolkningsrätten till hur
            bestämmelserna i konventionerna tillämpas, gör tolkningen att
            det råder väpnad konflikt i Irak och Afghanistan. Detta är själva
            utgångspunkten för det mandat organisationen har att övervaka
            att skyddet av civilbefolkningen vid väpnad konflikt sker i enlighet
            med internationell humanitär rätt. De svenska migrationsmyndigheterna
            gör alltså en annan bedömning av situationen i Irak och Afghanistan
            – en bedömning som står i strid med den som görs av ICRC.
          </p>
          <p xml:id="i-GH4ySJpywWsFydTBaPQHEA">
            När det gäller kriget i Irak är konsekvenserna av den amerikanska
            ockupationen oerhörda. Den studie som presenterades av den brittiska
            medicintidskriften The Lancet 2006 visade att ca 600 000 människor
            dödats i kriget. Resultat bland annat från det brittiska opinionsinstitutet
            ORB visar att dödssiffrorna snarare är de dubbla. De brukar räknas
            till ca 1 700 döda varje månad. UNHCR beskriver säkerhetsläget
            i landet som mycket allvarligt och använder begreppet väpnad konflikt
            angående de strider som pågår mellan koalitionsstyrkorna, de irakiska
            säkerhetsstyrkorna och motståndsgrupperna samt mellan de shiitiska
            och sunnitiska milisgrupperna.
          </p>
          <p xml:id="i-W1K1zuHXF8j2z7HsSUMQzf">
            När det gäller situationen i Afghanistan uttalade regeringen
            själv i samband med beslutet om svenskt deltagande i den internationella
            säkerhetsstyrkan i Afghanistan (ISAF) att det råder väpnad konflikt
            i landet. I proposition 2006/07:83 beskriver regeringen utvecklingen
            av säkerhetsläget:
          </p>
          <p xml:id="i-YAUj69qrSBivKsda8UW74N">
            ”Konfliktens eskalering mellan 2005 och 2006 har liksom tidigare
            haft sin tyngdpunkt i södra och östra Afghanistan och kännetecknats
            av ett ökat antal väpnade sammanstötningar, överfall mot regeringsföreträdare
            och återuppbyggnadsverksamhet samt attacker med fjärrstyrda mineringar.
            I södra Afghanistan har stridigheterna blivit intensivare och
            mer utdragna, vilket bidragit till en markant ökning av antalet
            omkomna under 2006. Antalet självmordsattacker har under samma
            tid ökat fyra gånger jämfört med föregående år. Samtidigt har
            situationen försämrats även i Kabul samt i landets östra och västra
            delar. Det regeringsfientliga våldet har inte varit lika omfattande
            där som i landets södra delar, men utvecklingen har likväl varit
            bekymmersam. Bakgrunden till den försämrade säkerhetssituationen
            är sammansatt och skiljer sig dessutom åt mellan olika delar av
            landet. Det är dock helt klart att en ökad rekrytering har skett
            till de regeringsfientliga grupperna, i första hand till talibanrörelsen,
            och att organisation, finansiering, ledning, propaganda och stridsteknik
            har förbättrats.”
          </p>
          <p xml:id="i-DtCfYUuKbF799pPdbNNPLJ">
            Angående den framtida utvecklingen fortsätter regeringen: ”Situationen
            i Afghanistan kännetecknas i dag av att landet samtidigt befinner
            sig i minst tre olika konfliktnivåer. I landets södra delar pågår
            en intern väpnad konflikt. Landets östra och västra delar, liksom
            Kabul, är utsatta för omfattande terrorism och oroligheter, medan
            det i landets centrala och norra delar råder ett instabilt postkonflikttillstånd.
            Utvecklingen i var och en av dessa områden är svår att förutse,
            och det är ännu svårare att förutse hur utvecklingen i de olika
            regionerna kan komma att påverka varandra. Det mest omedelbara
            hotet mot stabilitet och demokrati i Afghanistan är i dag tveklöst
            det hot som taliban och liknande regeringsfientliga grupper utgör.
            Fortsatt omfattande militära och civila insatser från det internationella
            samfundets sida kommer att vara nödvändiga för att stödja den
            afghanska regeringens ansträngningar att åstadkomma stabilitet
            i de områden som omfattas av konflikten.”
          </p>
          <p xml:id="i-12zqaz5EnRQ4LqBSG3fmUE">
            Sedan beslutet om svenskt deltagande i ISAF-styrkan fattades
            i riksdagen har situationen förvärrats ytterligare. I juni 2006
            distribuerade FN en karta som beskriver säkerhetssituationen i
            25 av Afghanistans 32 provinser; den kan betecknas som måttligt
            eller extremt osäker. Läget har knappast stabiliserats sedan dess.
            Utöver det krig som rasar i landet råder, enligt Utrikesdepartementets
            egen rapportering, nästan total laglöshet, med utomrättsliga avrättningar,
            tortyr, godtyckliga frihetsberövanden och människohandel. Dessutom
            präglas landet av extrem fattigdom och en sönderslagen ekonomisk
            infrastruktur.
          </p>
          <p xml:id="i-3KExHJXZhDZeAzx4psBkwu">
            Sedan våren 2007 visar ICRC:s rapportering på hur konflikten
            håller på att spridas till landets norra och västra delar och
            att antalet självmordsbomber och övriga terrorhot i Kabul tenderar
            att öka. Den 21 oktober 2007 rapporterar ICRC: ”Intensifying armed
            conflict has restricted independent humanitarian access and has
            caused a complex humanitarian emergency in huge swathes of already
            impoverished Afghanistan […] We do observe that large areas in
            the south, the southeast, the east and also growing parts in the
            west do see what we would call an emergency situation […] This
            ”emergency situation” means civilians face continuous insecurity
            and an absence of basic services, while the capacity of state
            and humanitarian organisations to promptly address these problems
            is limited.”
          </p>
          <p xml:id="i-TByYs4iGgyWZbhWxi1fr4N">
            Det är tydligt att den svenska regeringen hittills inte visat
            sig särskilt angelägen att prioritera försvaret av människors
            liv och säkerhet. Detta är mycket oroande och jag vill därför
            ställa följande fråga till utrikesminister Carl Bildt:
          </p>
          <p xml:id="i-6P4qgj3s9dUuDWjjhP4hpL">
            Vilka åtgärder avser utrikesministern att vidta för att klargöra
            att det råder väpnad konflikt eller andra svåra motsättningar
            i Irak såväl som i Afghanistan?
          </p>
        </div>
      </div>
    </body>
  </text>
</TEI>
