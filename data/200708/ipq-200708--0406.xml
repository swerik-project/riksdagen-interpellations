<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0406">
  <teiHeader>
    <fileDesc>
      <titleStmt>
        <title>Åtgärder mot Sudan</title>
        <author>Hultqvist, Peter (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot Sudan till Carl Bildt (m), utrikesminister om Åtgärder mot Sudan</title>
          <idno type="rdwebb">GV10406</idno>
          <ref type="dokument_url_text">http://data.riksdagen.se/dokument/GV10406/text</ref>
          <ref type="dokument_url_html">http://data.riksdagen.se/dokument/GV10406</ref>
          <ref type="dokumentstatus_url_xml">http://data.riksdagen.se/dokumentstatus/GV10406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Peter Hultqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Mm66zp3fABnusNKLT7hHSn" corresp="i-KTYc2rBrcxPNyJRR5s4dQD">
          <date when="2008-02-15"/>
        </correspAction>
        <correspAction type="received" xml:id="i-Bhns31au8dFzcvQvjSmEGh" corresp="i-AZnaWEAg22YQ3HzVMfNSHR">
          <date when="2008-02-18"/>
        </correspAction>
        <correspAction type="answered" xml:id="i-U8kUVFcbDCan93jezzy8L1" corresp="i-AZnaWEAg22YQ3HzVMfNSHR">
          <date when="2008-04-01"/>
        </correspAction>
        <correspContext corresp="i-U8kUVFcbDCan93jezzy8L1">
          <ref type="record" target="prot-200708--086">Riksdagens protokoll 2007/08:86 Tisdagen den 1 april</ref>
          <ref type="recordSection" target="unsetDivId">7 § Svar på interpellation 2007/08:406 om åtgärder mot Sudan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5CJozdpLzkta3A4Y1wQ3vF">
            Interpellation 2007/08:406 Åtgärder mot Sudan av Peter Hultqvist
            (s) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-EZ5FxfEShybSm3enjsm7uV">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-L9U2ZP6kgWm5GUjp2JcHGG">
            Under 2007 deltog undertecknad i ett flertal interpellationsdebatter
            om situationen i Sudan med både utrikesministern och utrikeshandelsministern.
            Då handlade det mycket om den katastrofala situationen i provinsen
            Darfur och dess kopplingar till svenska ekonomiska intressen.
          </p>
          <p xml:id="i-TtCRZUiUJHhDqzKLtZTqiu">
            Nu finns det anledning att återigen lyfta fram den komplexa fråga
            som situationen i Sudan utgör, både för det sudanesiska folket,
            för de svenska ekonomiska intressen som fortfarande finns där
            och för den sudanesiska regimens agerande mot sina grannländer.
          </p>
          <p xml:id="i-HEHjoz22M5KqrtML22Bzku">
            Det är allmänt känt att de oroligheter, av somliga kallad statskupp,
            som sedan några veckor pågår i Tchad har starka kopplingar till
            Sudan och provinsen Darfur. Även om inte staten Sudan är inblandad
            i fientligheter mot sitt grannland är det faktum att delar av
            de stridande parterna kommer från Darfur tillräckligt för att
            den sudanesiska regimen inte kan undandra sig ansvar för händelserna.
          </p>
          <p xml:id="i-UPivW2HGxGKUnDQ6ARQ4Yo">
            Den sudanesiska ministern med ansvar för federal affairs, Abdel
            Basit Sabderat, har utnämnt Musa Hilal till sin rådgivare. Musa
            Hilal är anklagad för krigsförbrytelser i samband med att han
            samordnat milisaktioner i Darfur. Han belades därför med sanktioner
            i samband med den av FN:s säkerhetsråd 2006 beslutade resolutionen
            beträffande Sudan. USA:s regering har officiellt protesterat mot
            utnämningen, medan Sudan betraktar utnämningen som en intern sudanesisk
            fråga. Sverige har tigit i fråga om denna utnämning.
          </p>
          <p xml:id="i-6mKmKf9zAAvFbJ3qrsHkhv">
            Dessa båda händelser visar att den sudanesiska regimen, efter
            några års relativt lugn, nu försöker flytta fram sina positioner
            och provocera samt markera, både inom sitt lands gränser och gentemot
            omvärlden.
          </p>
          <p xml:id="i-HmEcczYifvAtFpE17zkAgc">
            Samtidigt som detta sker i den politiska världen finns svenska
            ekonomiska intressen kvar i Sudan. Lundin Petroleum inledde i
            slutet av januari 2008, i ett gemensamt bolag med bland andra
            sudanesiska statens oljebolag Sudapet, borrningar efter olja i
            det så kallade block 5 B i södra Sudan.
          </p>
          <p xml:id="i-3zSjs7bktWRwqm9J4FK6vM">
            Regimen i Khartoum agerar nu på ett sätt som hotar den bräckliga
            fredsöverenskommelse som finns i Sudan. Man gör det med en statskassa
            som delvis fylls på med hjälp av ett svenskt företag. Sverige
            som nation och dess utrikesminister har hittills tigit i frågan.
          </p>
          <p xml:id="i-KAiVGBQzoLcMxi1tJXKsP3">
            Min fråga är därför:
          </p>
          <p xml:id="i-EVLQdqfdJXujytnebtK58d">
            Avser utrikesministern att vidta några åtgärder med anledning
            av det förändrade läget i Sudan som beskrivits ovan?
          </p>
        </div>
      </div>
    </body>
  </text>
</TEI>
