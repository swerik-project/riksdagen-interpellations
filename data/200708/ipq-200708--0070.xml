<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0070">
  <teiHeader>
    <fileDesc>
      <titleStmt>
        <title>Militariseringen av EU:s yttre gräns</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Militariseringen av EU:s yttre gräns till Beatrice Ask (m), justitieminister om Militariseringen av EU:s yttre gräns</title>
          <idno type="rdwebb">GV1070</idno>
          <ref type="dokument_url_text">http://data.riksdagen.se/dokument/GV1070/text</ref>
          <ref type="dokument_url_html">http://data.riksdagen.se/dokument/GV1070</ref>
          <ref type="dokumentstatus_url_xml">http://data.riksdagen.se/dokumentstatus/GV1070</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5BeoRNZecXAz7PBCmauNsG" corresp="i-mN8mVTBvBYjtHLNThWLo4">
          <date when="2007-10-22"/>
        </correspAction>
        <correspAction type="received" xml:id="i-QZgy4jJsGJWqdoGGSYazQS" corresp="i-PRHkYxGCaT2cbJpjjfnRtn">
          <date when="2007-10-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A4CmekcAFeiz6u2ZDXKCaY">
            Interpellation 2007/08:70 Militariseringen av EU:s yttre gräns
            av Kalle Larsson (v) till justitieminister Beatrice Ask (m)
          </p>
        </div>
        <div type="ipqSubmissionInfo">
          <p xml:id="i-HH3zTMHq7fWLfLv4bXSuAt">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GpPs9C7Pvnqup8txSPwiu2">
            Under de senaste åren har EU intensifierat sina ansträngningar
            att förskjuta ansvaret att stoppa floden av flyktingar till stater
            utanför EU. Sedan 2006 patrullerar i olika omgångar därför gränsbevakningsstyrkan
            Frontex vattnen utanför norra Afrikas västra kust och centrala
            Medelhavet. Patrullbåtar och flygplan har bevakat vattnen utanför
            Marocko, Mauretanien och Senegal.
          </p>
          <p xml:id="i-MzhJncJp69cj32SDxUxjtJ">
            Samtidigt är en gemensam snabbinsatsstyrka för gränskontroll
            – Rabit (Rapid Border Intervention Teams) – på väg att bli verklighet.
            Avsikten är att dessa snabbinsatsstyrkor ska bestå av uppemot
            500 poliser och migrationstjänstemän som kan kallas in vid stora
            flyktingkriser. Efter en begäran från det behövande landet ska
            Frontex kunna kalla in personal från medlemsländerna.
          </p>
          <p xml:id="i-Hy3FBMqGDEN36xPkTmJEiX">
            EU:s justitie- och migrationsministrar har nu enats om rådsslutsatser
            gällande förstärkning av EU:s södra sjögränser. Den konkreta delen
            av dessa slutsatser handlar om utformningen och förstärkningen
            av Frontex verksamhet och på vilket sätt medlemsstaterna ska bidra
            till detta. Konkret diskuteras innehållet i den så kallade verktygslådan,
            det vill säga det centraliserade register över bemanning, fartyg,
            helikoptrar, flygplan, vapen, ammunition, dokumentläsare och annan
            utrustning som medlemsstaterna ställer till förfogande för Frontex
            operationer.
          </p>
          <p xml:id="i-KVYeptYRXeEbisDEmaDrYT">
            Under sommaren har också förordningen 863/2007 om inrättande
            av snabba gränsinsatsstyrkor (Rabit) antagits. Förordningen innebär
            att medlemsstaterna får begära att Frontex inrättar en grupp för
            snabba ingripanden vid gränserna. Gruppen, som ska bestå av så
            kallade gränskontrolltjänstemän från medlemsstaterna, kan bistå
            med snabbt operativt stöd under en begränsad tid till en begärande
            medlemsstat som står inför en akut och exceptionellt pressande
            situation.
          </p>
          <p xml:id="i-9mmoRvgcxwdkJpTp3Q9yQZ">
            Enligt uppgift har svenska gränskontrollerande myndigheter meddelat
            Frontex att man är beredd att utse 20 personer av vilka 5 ska
            stå till Frontex förfogande att delta i snabbinsatsstyrkorna.
            I och med antagandet av Rabitförordningen förväntas nu Sverige
            delta i en militär verksamhet, med såväl personal som materiel,
            utan att kunna ta ställning till vilket deltagande som anses lämpligt
            i enskilda operationer.
          </p>
          <p xml:id="i-CweujxdrzLbz9vFehAPNNc">
            Denna utveckling med i ökad grad militariserad gränsbarriär har
            som direkt konsekvens att de som vill ta sig till Europa, exempelvis
            för att söka asyl, tvingas ta allt större risker. Antalet dödsfall
            ökar hela tiden.
          </p>
          <p xml:id="i-UgttPi4HawG7mjghwUDHwX">
            Den förebyggande gränskontrollen innebär vidare allvarliga rättssäkerhetsbrister
            i och med att tillträdet till en reguljär asylprocess med en individuell
            bedömning av asylärendet, i enlighet med vad som föreskrivs av
            flyktingkonventionen, helt omöjliggörs. Frontex och snabbinsatsstyrkornas
            verksamhet innebär därmed kränkningar av FN:s flyktingkonvention
            och Europakonventionen om mänskliga rättigheter och att de EU-direktiv
            som ska garantera asylrätten sätts ur spel.
          </p>
          <p xml:id="i-MfQgvaKTC4F8hL78RAFPdG">
            Den yttre gränskontrollverksamheten innebär stora juridiska svårigheter
            avseende hur olika rättsliga instrument bör förhålla sig till
            varandra. Det är tydligt att det råder stor tveksamhet exempelvis
            i hur invandringslagstiftning, asylrättsfrågor och sjörättsfrågor
            ska förhållas till varandra. Regeringen har tydligt framhållit
            att Frontex är ett instrument som syftar till att upprätthålla
            grundvalarna för den reglerade invandringen. Justitieministern
            har själv i en intervju i SVT:s Rapport den 15 juli 2007 uttalat
            att Frontex huvudsakliga uppgift inte är att rädda liv utan att
            skydda Europas gränser. Inte i något sammanhang har regeringen
            visat att man avser att tydligt verka för att internationell rätt
            följs och att möjligheten att söka asyl värnas.
          </p>
          <p xml:id="i-KQgpUdwanze3vPetsYsXFt">
            Mot bakgrund av ovanstående vill jag ställa följande frågor till
            justitieminister Beatrice Ask:
          </p>
          <p xml:id="i-4bZ6HRwggB4rxTJT3xuKoo">
            Vilka initiativ är justitieministern beredd att ta för att Sverige
            ska ges möjlighet att ta ställning till enskilda operationer som
            innebär svenskt deltagande?
          </p>
          <p xml:id="i-5fCDPfeaE1VJkLdQyDWRm4">
            Vilka initiativ avser justitieministern att ta för att verka
            för att internationell och europeisk rätt ska respekteras och
            att möjligheten att söka asyl ska värnas i utvecklingen av den
            gemensamma gränskontrollen inom EU?
          </p>
        </div>
      </div>
    </body>
  </text>
</TEI>
