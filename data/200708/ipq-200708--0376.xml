<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0376">
  <teiHeader>
    <fileDesc>
      <titleStmt>
        <title>Alkolås i bilar</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkolås i bilar till Åsa Torstensson (c), statsråd om Alkolås i bilar</title>
          <idno type="rdwebb">GV10376</idno>
          <ref type="dokument_url_text">http://data.riksdagen.se/dokument/GV10376/text</ref>
          <ref type="dokument_url_html">http://data.riksdagen.se/dokument/GV10376</ref>
          <ref type="dokumentstatus_url_xml">http://data.riksdagen.se/dokumentstatus/GV10376</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HrLmB8ybtFJL36k6Tv89tK" corresp="i-5QNmudGpnjjRJCTYzakn9H">
          <date when="2008-02-05"/>
        </correspAction>
        <correspAction type="received" xml:id="i-CrAs9gum2yG5wzkiDMVfHK" corresp="i-J74sVAjCTSxzD8rbnxRRA">
          <date when="2008-02-12"/>
        </correspAction>
        <correspAction type="answered" xml:id="i-KRHPup5y2CefqsVayFrKBs" corresp="i-J74sVAjCTSxzD8rbnxRRA">
          <date when="2008-02-15"/>
        </correspAction>
        <correspContext corresp="i-KRHPup5y2CefqsVayFrKBs">
          <ref type="record" target="prot-200708--065">Riksdagens protokoll 2007/08:65 Fredagen den 15 februari</ref>
          <ref type="recordSection" target="unsetDivId">7 § Svar på interpellation 2007/08:376 om alkolås i bilar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3rjTF5SsxVrFBH42bsrccA">
            Interpellation 2007/08:376 Alkolås i bilar av Karin Svensson
            Smith (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-Ecbs3nCEGoYdDMLmsqmx9v">
            den 5 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UnD9Xv22nwcE1G4ZwYbMvk">
            Under 2007 ökade antalet dödsoffer på vägarna och blev närmare
            500 till antalet. De som dör i trafiken förlorar i genomsnitt
            33,5 år av sin återstående livslängd. Trafikolyckor är enligt
            WHO den ledande dödsorsaken bland ungdomar mellan 10 och 24 år.
            42 procent av alla bilförare som dog i trafiken beräknas ha haft
            alkohol i kroppen. Nästan hälften av dem som dömts för rattonykterhet
            och väljer bort behandling kommer att dömas igen inom en fyraårsperiod.
            Det finns få – om ens någon – helg då inte rattfylla skördar nya
            dödsoffer i Sverige. Rattfylla leder till att tusentals människor
            varje år blir rullstolsbundna eller allvarligt skadade på annat
            vis. Alkoholrelaterade trafikolyckor leder till kostnader på minst
            8 miljarder per år för sjukhusvård, sjukpenning, produktionsbortfall
            med mera.
          </p>
          <p xml:id="i-XsWdyoXuSsfn9ZzQgxPkHH">
            Mot denna bakgrund är det helt obegripligt att regeringen inte
            har för avsikt att föreslå en generell lagstiftning om alkolås
            i bilar. Regeringen har enligt uppgift ingen intention att gå
            vidare med den ansökan som den förra regeringen lämnade till EU.
            Ansökan gällde ett undantag från de EU-gemensamma reglerna som
            skulle tillåta Sverige att på försök stifta lag om att alkolås
            ska vara en obligatorisk utrustning i alla bilar.
          </p>
          <p xml:id="i-NSHA6U9BCSBnYZtdgAKfmX">
            Infrastrukturminister Åsa Torstensson har sagt till TT att hon
            hellre vill låta marknaden bestämma än att införa en tvingande
            lag. Men de som är i allra störst behov av alkolås kommer inte
            att skaffa denna utrustning frivillig, lika lite som att kriminella
            själva inser att de är i behov av fängelse eller annan kriminalvård
            för att sluta begå brott.
          </p>
          <p xml:id="i-7TM1MjMNBAfT4FTaj7Zfu8">
            Ministern säger vidare att det är viktigare med ökad andel alkolås
            i yrkestrafiken jämfört med att det finns alkolås i privata bilar.
            Statistiken visar emellertid att per körd kilometer är rattfylleri
            kraftigt överrepresenterat i den privata trafiken. Att det flesta
            dödsolyckor med alkohol i trafiken inträffar på fredags- och lördagsnätterna
            talar ju heller inte för att det är mot yrkestrafiken sökljuset
            ska riktas i första hand. På Transportforum den 9 januari 2008
            talade ministern om attitydpåverkan. Samtidigt skär regeringen
            ned NTF:s ,Nationalföreningen för trafiksäkerhetens främjande,
            anslag.
          </p>
          <p xml:id="i-Cj9EVQSDmF4e2jyxqU5B4D">
            Maria Larsson (kd) sade följande på folknykterhetens dag den
            26 maj 2006: ”Sedan 1998 har antalet rattfylleribrott fördubblats.
            Vi vet att en tredjedel av alla dödsolyckor är alkoholrelaterade.
            Vid olyckor med dödlig utgång eller svåra personskador har antalet
            rattfyllerimisstänkta förare ökat med nästan 50 procent under
            de senaste fem åren. Mot bakgrund av dessa siffror är vi politiker
            moraliskt förpliktade att agera. Avstår vi, blir vårt budskap
            att vi inte bryr oss om alla de människor som dör och skadas i
            trafiken på grund av alkohol. Vi kristdemokrater vill att alkolås
            ska bli obligatoriskt i alla bilar senast 2010.” Jag instämmer
            till fullo i detta kloka uttalande.
          </p>
          <p xml:id="i-SpyXGvgQoGLC4b7RCh2hf9">
            Inför valet 2006 förklarade sex av sju riksdagspartier att de
            var för en lagstiftning om att alkolås skulle finnas i alla nya
            personbilar, lastbilar och bussar. Enligt en undersökning från
            SCB, Statistiska centralbyrån, anser två av tre i Sverige att
            det ska finnas alkolås i alla bilar. NTF kräver att alkolås ska
            bli obligatoriskt. ”Alliansens alkolåsstrategi – rena blåsningen”
            står det i Motorföraren; MHF:s, Motorförarnas helnykterhetsförbund,
            tidning. Med tanke på att Maria Larsson nu är folkhälsominister
            borde inget kunna hindra regeringen från att förhindra ytterligare
            dödsoffer och skador till följd av alkohol i trafiken.
          </p>
          <p xml:id="i-JeiAAbNii5suphsYTx3e7v">
            Frågan om införande av alkolås är utredd: Alkolås – nyckel till
            nollvisionen (SOU:2005:72) och Öppna möjligheter med alkolås (SOU
            2006:72) är remissbehandlade sedan länge. I utredningarna finns
            förslag på EU-strategi, lagtexter och annat som behövs för att
            gå från ord till handling. I regeringens propositionsförteckning
            för 2008 finns dock inga förslag aviserade.
          </p>
          <p xml:id="i-Wk5wJwcWyyp6Zs4SMjvKYC">
            Bilbälten är obligatoriska för att skydda dem som sitter i bilen
            vid en eventuell olycka. Finessen med obligatoriska alkolås är
            att ingen ska riskera att förolyckas eller skadas själv eller
            av att behöva möta en berusad förare. Väldigt många informationsinsatser
            har gjorts utan att det haft någon visad positiv effekt i form
            av färre rattfyllerier.
          </p>
          <p xml:id="i-4gWuGmeSXCyhjC8zzmWQAf">
            Mot denna bakgrund undrar jag om statsrådet tänker ta initiativ
            till att alkolås blir en obligatorisk utrustning.
          </p>
        </div>
      </div>
    </body>
  </text>
</TEI>
