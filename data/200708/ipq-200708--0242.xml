<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0242">
  <teiHeader>
    <fileDesc>
      <titleStmt>
        <title>Ersättning i jobb- och utvecklingsgarantin</title>
        <author>Brink, Josefin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättning i jobb- och utvecklingsgarantin till Sven Otto Littorin (m), arbetsmarknadsminister om Ersättning i jobb- och utvecklingsgarantin</title>
          <idno type="rdwebb">GV10242</idno>
          <ref type="dokument_url_text">http://data.riksdagen.se/dokument/GV10242/text</ref>
          <ref type="dokument_url_html">http://data.riksdagen.se/dokument/GV10242</ref>
          <ref type="dokumentstatus_url_xml">http://data.riksdagen.se/dokumentstatus/GV10242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <persName>Josefin Brink</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NKfzHM4ifkUKx3QBHZNetH" corresp="i-RnWtNUQCpycyMXbuRLTXcR">
          <date when="2007-11-28"/>
        </correspAction>
        <correspAction type="received" xml:id="i-FQiiDoqX66FGobsNuKLiMR">
          <date when="2007-11-28"/>
        </correspAction>
        <correspAction type="received" xml:id="i-9wpdTTQzwdnXQeEv11QgeL" corresp="i-NVas7B7uQTiMw4d6EGPVqz">
          <date when="2007-11-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AirpZCWtjRQ6s8sYrCTQX3">
            Interpellation 2007/08:242 Ersättning i jobb- och utvecklingsgarantin
            av Josefin Brink (v) till arbetsmarknadsminister Sven Otto Littorin
            (m)
          </p>
        </div>
        <div type="ipqSubmissionInfo">
          <p xml:id="i-KD1WyfwqTUKUkiCdwYfwCz">
            den 28 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7wthqwYWj4yuRyyBeBFghG">
            Regeringen har under mandatperioden kommit med flera förslag
            som berör arbetsmarknaden. Ett genomgående tema är att arbetslösa
            får sänkt ersättning från a-kassa och aktivitetsstöd. Vänsterpartiet
            har konsekvent sagt nej till dessa sänkningar, eftersom vi inte
            delar regeringens uppfattning att människor väljer arbetslöshet
            framför arbete på grund av snäva ekonomiska kalkyler. Tvärtom
            ser vi stora risker med sänkta ersättningar; förutom den omedelbara
            försämringen av arbetslösas livssituation sätter sänkningarna
            press på lägre lönenivåer på arbetsmarknaden på sikt.
          </p>
          <p xml:id="i-Rb6xHui7UvZPmcsL6HDbDs">
            Regeringen föreslog i proposition 2006/07:89, Ytterligare reformer
            inom arbetsmarknadspolitiken, att aktivitetsgarantin för långtidsarbetslösa
            avskaffas och ersätts av programmet jobb- och utvecklingsgarantin.
            Vänsterpartiet yrkade avslag på propositionen, eftersom de enda
            konkreta förändringarna jämfört med aktivitetsgarantin var mindre
            resurser, hårdare kontroll av och lägre ersättning till deltagarna
            i programmet.
          </p>
          <p xml:id="i-Hgmby45zMDoRhZeeb9VpU">
            Nu har effekterna av de nya reglerna för långtidsarbetslösa börjat
            visa sig. Bland annat har det visat sig att personer som tidigare
            ingick i aktivitetsgarantin automatiskt fått sin ersättning sänkt
            till lägsta nivån i aktivitetsstödet – oavsett senaste arbetsinkomsten.
            Den skyddsregel som infördes i 30 § ALF i samband med införandet
            av jobb- och utvecklingsgarantin och som skulle skydda mot drastiska
            sänkningar av ersättningsnivån gäller inte denna grupp utan endast
            dem som går över i öppen arbetslöshet.
          </p>
          <p xml:id="i-2fsySHLvSJKsCgbmCGGDJZ">
            Det är fullkomligt orimligt att övergången från ett arbetsmarknadspolitiskt
            program till ett annat innebär en så kraftig försämring av beräkningsgrunden
            för ersättningsnivån. När jobb- och utvecklingsgarantin trädde
            i kraft var det 39 736 personer som fanns i aktivitetsgarantin
            och som skulle gå över till jobb- och utvecklingsgarantin, så
            det är en stor grupp människor som kan beröras.
          </p>
          <p xml:id="i-K5JebSGzrivJeSFfvp9pny">
            En kvinna har kontaktat mig och flera andra ledamöter i arbetsmarknadsutskottet
            och berättat att hon fått sin ersättning sänkt från 671 kronor
            till 246 kronor per dag då hon övergick från aktivitetsgarantin
            till jobb- och utvecklingsgarantin. Det blir ca 9 350 kronor mindre
            varje månad. Det är en minst sagt dramatisk försämring.
          </p>
          <p xml:id="i-DCepsVggtpyTfLM8FmFhZf">
            Med anledning av det som anförts vill jag fråga arbetsmarknadsminister
            Sven Otto Littorin:
          </p>
          <p xml:id="i-3AECQE2eMrLWTV1nh1vzj5">
            Avser statsrådet att ta initiativ till att föreslå ändrade bestämmelser
            så att deltagare i jobb- och utvecklingsgarantin som kommer direkt
            från aktivitetsgarantin ska få sin dagpenning beräknad på den
            senaste inkomsten, det vill säga få samma dagpenning?
          </p>
          <p xml:id="i-SXkyWdhrtVx1niwmz4XL7T">
            Avser statsrådet i så fall att verka för att retroaktivt kompensera
            de berörda personerna för de ekonomiska förluster de lidit sedan
            övergången från aktivitetsgarantin till jobb- och utvecklingsgarantin?
          </p>
        </div>
      </div>
    </body>
  </text>
</TEI>
