<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0199">
  <teiHeader>
    <fileDesc>
      <titleStmt>
        <title>Ökat regelkrångel med godtyckliga regler</title>
        <author>Adolfsson Elgestam, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat regelkrångel med godtyckliga regler till Maud Olofsson (c), näringsminister om Ökat regelkrångel med godtyckliga regler</title>
          <idno type="rdwebb">GV10199</idno>
          <ref type="dokument_url_text">http://data.riksdagen.se/dokument/GV10199/text</ref>
          <ref type="dokument_url_html">http://data.riksdagen.se/dokument/GV10199</ref>
          <ref type="dokumentstatus_url_xml">http://data.riksdagen.se/dokumentstatus/GV10199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FL3Tee8NjTSCkq4XGmHcyw</idno>
            <persName>Carina Adolfsson Elgestam</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5kzEoAGFzctwjdXNS7m4aG" corresp="i-FL3Tee8NjTSCkq4XGmHcyw">
          <date when="2007-11-21"/>
        </correspAction>
        <correspAction type="received" xml:id="i-Mb7YVNkJESA7par66w5v7s" corresp="i-PRFN1BS8QWUhjjGAM8w3Fj">
          <date when="2007-11-21"/>
        </correspAction>
        <correspAction type="answered" xml:id="i-AXU4z7xD1r2AkMkfDSybau" corresp="i-EemRytGskeDvwKV2im64qt">
          <date when="2007-12-18"/>
        </correspAction>
        <correspContext corresp="i-AXU4z7xD1r2AkMkfDSybau">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">19 § Svar på interpellation 2007/08:199 om ökat regelkrångel med godtyckliga regler</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-APNhumUZrvVHY5fE7WnXHq">
            Interpellation 2007/08:199 Ökat regelkrångel med godtyckliga
            regler av Carina Adolfsson Elgestam (s) till näringsminister Maud
            Olofsson (c)
          </p>
        </div>
        <div type="ipqSubmissionInfo">
          <p xml:id="i-YWhm6RGPzxJpAdnAAuftxj">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EBVxGcXVgRjRmzPwixAeXG">
            Konkurrensneutralitet mellan olika branscher och företag är en
            viktig komponent för ett starkt och sunt företagsklimat. Dock
            höjs arbetsgivaravgiften vid årsskiftet kraftigt för mindre industriföretag
            och sänks kraftigt för stora restaurangföretag. Samtidigt kritiserar
            ledande industriföreträdare på konkurrensutsatta marknader regeringen
            för bristande satsningar på utbildning, infrastruktur och forskning.
            När flera branscher alltså skriker efter mer resurser för forskning
            ekar regeringens svar om sänkta arbetsgivaravgifter för delar
            av tjänstesektorn – tomt.
          </p>
          <p xml:id="i-ModcS7Rx3Vy7mTYPeU5sDS">
            Förslaget om en nedsatt arbetsgivaravgift för vissa tjänstebranscher
            innebär att en ny princip för avgiftsberäkning införs som kommer
            att skapa snedvridningar och gränsdragningsproblem och ökar företagens
            administrativa börda. Framför allt blir gränsdragningarna svåra
            för de företag som bedriver blandad verksamhet. En bensinmack
            som även säljer varmkorv ska betala en arbetsgivaravgift på den
            arbetstid det tar att sälja bensin och en annan på den arbetstid
            det tar att sälja korv. Den som driver en kombinerad övernattnings-
            och restaurangverksamhet tvingas också fördela personalens timmar
            mellan servering och sängbäddning, och den bagare som säljer sitt
            fikabröd på café får lägre arbetsgivaravgift än den som säljer
            till en kund som tänkt hålla sitt kafferep hemma hos sig själv.
            Den som utför både nyckelservice och skoreparationer får avgiftsreducering
            för skoreparationer men inte för nycklar.
          </p>
          <p xml:id="i-Pdb1J6h7oc5vFp1m45wmYr">
            Gränsdragningsproblemen ställer till det för den enskilde företagaren
            och när regeringen säger sig vilja förhindra svartarbete och fusk
            i ena änden öppnar man samtidigt för skattefusk i en annan. Det
            är mot bakgrund av detta godtyckliga regelverk och dessa snåriga
            gränsdragningar inte konstigt att många småföretagare, även i
            de branscher som delvis får sänkt arbetsgivaravgift, känner en
            stor oro inför vad som komma skall. Mina frågor till näringsministern
            är därför:
          </p>
          <p xml:id="i-ULoHtab4YfWa1t3YKtTipb">
            Avser näringsministern att följa upp i vilken utsträckning de
            nya reglerna innebär en ökad administrativ börda för småföretag
            med blandad verksamhet?
          </p>
          <p xml:id="i-5ED1MxRD1y1x9SLkDShV95">
            Planerar näringsministern att vidta några åtgärder för att minska
            småföretagarnas administrativa börda i samband med förslagets
            ikraftträdande?
          </p>
          <p xml:id="i-FddtcM6orEnkm99FzKG7W5">
            På vilket sätt avser näringsministern att följa upp och åtgärda
            förslagets konkurrenssnedvridande effekter?
          </p>
        </div>
      </div>
    </body>
  </text>
</TEI>
