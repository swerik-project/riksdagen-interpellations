<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0110">
  <teiHeader>
    <fileDesc>
      <titleStmt>
        <title>Militariseringen av EU:s yttre gräns</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Militariseringen av EU:s yttre gräns till Beatrice Ask (m), justitieminister om Militariseringen av EU:s yttre gräns</title>
          <idno type="rdwebb">GV10110</idno>
          <ref type="dokument_url_text">http://data.riksdagen.se/dokument/GV10110/text</ref>
          <ref type="dokument_url_html">http://data.riksdagen.se/dokument/GV10110</ref>
          <ref type="dokumentstatus_url_xml">http://data.riksdagen.se/dokumentstatus/GV10110</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GK5D16nUZhgiremqfFpcaY" corresp="i-mN8mVTBvBYjtHLNThWLo4">
          <date when="2007-11-05"/>
        </correspAction>
        <correspAction type="received" xml:id="i-BzMEiL6JRPmWzRNwzdLpNf" corresp="i-PRHkYxGCaT2cbJpjjfnRtn">
          <date when="2007-11-12"/>
        </correspAction>
        <correspAction type="answered" xml:id="i-N8yZN7q3tUHSyn2QZPpRPi">
          <date when="2007-11-20"/>
        </correspAction>
        <correspAction type="answered" xml:id="i-5hZzkV5tcepRGxCNQg6XyH" corresp="i-PRHkYxGCaT2cbJpjjfnRtn">
          <date when="2007-11-20"/>
        </correspAction>
        <correspContext corresp="i-5hZzkV5tcepRGxCNQg6XyH">
          <ref type="record" target="prot-200708--027">Riksdagens protokoll 2007/08:27 Tisdagen den 20 november</ref>
          <ref type="recordSection" target="unsetDivId">7 § Svar på interpellation 2007/08:110 om militariseringen av EU:s yttre gräns</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FHqyDffc42iRqQQHBRHRyd">
            Interpellation 2007/08:110 Militariseringen av EU:s yttre gräns
            av Kalle Larsson (v) till justitieminister Beatrice Ask (m)
          </p>
        </div>
        <div type="ipqSubmissionInfo">
          <p xml:id="i-JGA39qKwWBvR6dFC7ygLGQ">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BhGaoyVBP2PADcBk9P9KKU">
            Under de senaste åren har EU intensifierat sina ansträngningar
            att bevaka den yttre gränskontrollen mot invandring. Sedan 2006
            patrullerar i olika omgångar därför gränsbevakningsstyrkan Frontex
            vattnen utanför norra Afrikas västra kust och centrala Medelhavet.
            Patrullbåtar och flygplan har bevakat vattnen utanför Marocko,
            Mauretanien och Senegal.
          </p>
          <p xml:id="i-SUj9QCiKZMt4e7oNaNGauW">
            Samtidigt är en gemensam snabbinsatsstyrka för gränskontroll
            – Rabit (Rapid Border Intervention Teams) – på väg att bli verklighet.
            Avsikten är att dessa snabbinsatsstyrkor ska bestå av uppemot
            500 poliser och migrationstjänstemän som kan kallas in vid stora
            flyktingkriser. Efter en begäran från det behövande landet ska
            Frontex kunna kalla in personal från medlemsländerna.
          </p>
          <p xml:id="i-2kaM1ZewEDCfYVhCB15Uur">
            EU:s justitie- och migrationsministrar har nu enats om rådsslutsatser
            gällande förstärkning av EU:s södra sjögränser. Den konkreta delen
            av dessa slutsatser handlar om utformningen och förstärkningen
            av Frontex verksamhet och på vilket sätt medlemsstaterna ska bidra
            till detta. Konkret diskuteras innehållet i den så kallade verktygslådan,
            det vill säga det centraliserade register över bemanning, fartyg,
            helikoptrar, flygplan, vapen, ammunition, dokumentläsare och annan
            utrustning som medlemsstaterna ställer till förfogande för Frontex
            operationer.
          </p>
          <p xml:id="i-VqwGBzP5Nt4XN5ScmCjt1H">
            Under sommaren har också förordningen 863/2007 om inrättande
            av snabba gränsinsatsstyrkor (Rabit) antagits. Förordningen innebär
            att medlemsstaterna får begära att Frontex inrättar en grupp för
            snabba ingripanden vid gränserna. Gruppen, som ska bestå av så
            kallade gränskontrolltjänstemän från medlemsstaterna, kan bistå
            med snabbt operativt stöd under en begränsad tid till en begärande
            medlemsstat som står inför en akut och exceptionellt pressande
            situation.
          </p>
          <p xml:id="i-A4npo2WxmUfihVSnre8kgN">
            Enligt uppgift har svenska gränskontrollerande myndigheter meddelat
            Frontex att man är beredd att utse 20 personer av vilka 5 ska
            stå till Frontex förfogande att delta i snabbinsatsstyrkorna.
            I och med antagandet av Rabitförordningen förväntas nu Sverige
            delta i en militär verksamhet, med såväl personal som materiel,
            utan att kunna ta ställning till vilket deltagande som anses lämpligt
            i enskilda operationer.
          </p>
          <p xml:id="i-S3YmVu3ek329RhuW7YBV6U">
            Utformandet av Frontex operativa verksamhet vilar på den information
            som hämtas från så kallade risk- och hotbildsanalyser. Det handlar
            om bedömningar och information angående hur många personer som
            ”illegalt” rör sig mot EU-territorium, om vilka vägar, mönster
            och tillvägagångssätt som utmärker den irreguljära migrationen
            till EU och om situationen i ursprungs- och transitländerna. Dessa
            risk- och hotbildsanalyser är alltigenom hemliga och är alltså
            fullständigt i avsaknad av demokratisk insyn eller kontroll. Den
            gemensamma gränsövervakningskontroll som sker inom EU med fokus
            på att begränsa illegal invandring sker alltså utan att medlemsstaterna
            gemensamt eller var för sig har någon insyn i, eller ännu mindre
            något inflytande över, hur och på vilka grunder verksamheten utformas.
          </p>
          <p xml:id="i-TGkm51UMjFZQgSyS61eGdC">
            Denna utveckling med i ökad grad militariserad gränsbarriär har
            som direkt konsekvens att de som vill ta sig till Europa tvingas
            ta allt större risker. Antalet dödsfall ökar därmed hela tiden.
          </p>
          <p xml:id="i-EjLK8Bn1nDPUCLnGarNy56">
            Den yttre gränskontrollverksamheten innebär vidare stora juridiska
            svårigheter avseende hur olika rättsliga instrument bör förhålla
            sig till varandra. Det är tydligt att det råder stor tveksamhet
            exempelvis i hur invandringslagstiftning, asylrättsfrågor och
            sjörättsfrågor ska förhållas till varandra. Regeringen har tydligt
            framhållit att Frontex är ett instrument som syftar till att upprätthålla
            grundvalarna för den reglerade invandringen. Justitieministern
            har själv i en intervju i SVT:s Rapport den 15 juli 2007 uttalat
            att Frontex huvudsakliga uppgift inte är att rädda liv utan att
            skydda Europas gränser. Inte i något sammanhang har regeringen
            visat att man avser att tydligt verka för att internationell rätt
            följs och att möjligheten att söka asyl värnas.
          </p>
          <p xml:id="i-MYrPxe439GxR2seVutdZUh">
            Mot bakgrund av ovanstående vill jag ställa följande frågor till
            justitieministern Beatrice Ask:
          </p>
          <p xml:id="i-NQN5CtkUAbg2tGqDsWar88">
            Vilka initiativ är ministern beredd att ta för att Sverige ska
            ges möjlighet att ta ställning till enskilda polisiära operationer
            som innebär svenskt deltagande?
          </p>
          <p xml:id="i-W5qeBfTof94uPtNBnsFfu5">
            Vilka initiativ är ministern beredd att ta för att Sverige ska
            få ta del av den information som finns i de så kallade risk- och
            hotbildsanalyser som ligger till grund för utformandet av Frontex
            operativa verksamhet?
          </p>
        </div>
      </div>
    </body>
  </text>
</TEI>
