<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0295">
  <teiHeader>
    <fileDesc>
      <titleStmt>
        <title>Skolor som vinstmaskiner</title>
        <author>Granlund, Marie (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolor som vinstmaskiner till Jan Björklund (fp), utbildningsminister om Skolor som vinstmaskiner</title>
          <idno type="rdwebb">GV10295</idno>
          <ref type="dokument_url_text">http://data.riksdagen.se/dokument/GV10295/text</ref>
          <ref type="dokument_url_html">http://data.riksdagen.se/dokument/GV10295</ref>
          <ref type="dokumentstatus_url_xml">http://data.riksdagen.se/dokumentstatus/GV10295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <persName>Marie Granlund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Q93K6wYqLPBKQNrxmscg8e" corresp="i-3pb3B2MkmEoxSvMpXK9cHQ">
          <date when="2007-12-21"/>
        </correspAction>
        <correspAction type="received" xml:id="i-BAdYPkGEKqFQoVXRQq2EqQ" corresp="i-AvFShRZVEyBV61S19AKNGK">
          <date when="2007-12-21"/>
        </correspAction>
        <correspAction type="answered" xml:id="i-CcwS126fmrzaXxo8ZR9GqA">
          <date when="2008-01-22"/>
        </correspAction>
        <correspAction type="answered" xml:id="i-Tec57oXCPzzp1ap5CB1bjJ" corresp="i-AvFShRZVEyBV61S19AKNGK">
          <date when="2008-01-22"/>
        </correspAction>
        <correspContext corresp="i-Tec57oXCPzzp1ap5CB1bjJ">
          <ref type="record" target="prot-200708--055">Riksdagens protokoll 2007/08:55 Tisdagen den 22 januari</ref>
          <ref type="recordSection" target="unsetDivId">10 § Svar på interpellation 2007/08:295 om skolor som vinstmaskiner</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UFkXj8MdT4CxNLQ7DZFqdT">
            Interpellation 2007/08:295 Skolor som vinstmaskiner av Marie
            Granlund (s) till utbildningsminister Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-7kBJKumHU41G6YmadmUbTc">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2BGTrhgKPvGDrFn7MFUimD">
            Antalet friskolor ökar nu kraftigt i Sverige. Friskolorna är
            en viktig del i det svenska skolsystemet men krafttag krävs mot
            de avarter som nu briserar. Det gäller allt från fundamentalistiska
            trossamfund som har rätt att starta fristående skolor till väl
            fungerande skolor som i moderatstyrda kommuner skänks till privata
            intressen trots lärares, föräldrars och elevers vädjan. Ett annat
            fenomen som växer i omfattning är skolor som vinstmaskiner.
          </p>
          <p xml:id="i-YTApP7eJ27By82nkbLD7Jq">
            Skolan kan aldrig vara en del av marknadsekonomin. Det är ingen
            vara som vi säljer på en marknad. En skola är inget företag som
            producerar bara för maximal vinst. Skolan är en del av det som
            samhället valt att ha och finansiera gemensamt för att ge alla
            våra unga likvärdig chans till utveckling. Vi kan aldrig acceptera
            att de resurser vi valt att gemensamt avsätta för våra barns skola
            i stället går till enskilda aktieägare.
          </p>
          <p xml:id="i-TQpJuTKViKEojepnmE9vTz">
            När de nuvarande bestämmelserna utformades förutsågs inte dagens
            utveckling mot att allt fler koncerner och aktiebolag driver fristående
            skolor. Någon översyn av lagstiftningen om fristående skolor har
            inte gjorts med avseende på dessa förhållanden.
          </p>
          <p xml:id="i-KFGhW1kRYcgjSEbVCacDXo">
            År 2006 tillsatte därför den dåvarande s-regeringen en utredning
            vars syfte var att stoppa ägarna från att plocka ut pengar ur
            sina skolor. Skolorna skulle tvingas att plöja ned all eventuell
            vinst i verksamheten. En internationell utblick visar att våra
            nordiska grannländer har en mycket mer restriktiv syn på vinstintressen
            i kombination med bidrag till fristående skolor. Så är det också
            i Belgien, Luxemburg och Nederländerna.
          </p>
          <p xml:id="i-TPCoTWEqKxYWuvnaANHwHH">
            Något av det första den borgerliga regeringen gjorde var emellertid
            att lägga ned utredningen. Den borgerliga regeringen ansåg inte
            att den behövdes eftersom som man sade att det är få friskolor
            som går med vinst. Eller som den nuvarande utbildningsministern
            Jan Björklund (fp) uttryckte det: ”Den som vill tjäna pengar göre
            sig inte besvär att starta friskola.”
          </p>
          <p xml:id="i-FKYe5skkfZ9WDhCJXm4xj3">
            Men verkligheten borde ha kommit i kapp också den borgerliga
            regeringen. Under senare år har svensk friskola utvecklats till
            att bli en miljardindustri. Enligt en artikel i Svenska Dagbladet
            den 6 december 2007 tjänade sex av de största aktörerna tillsammans
            över 150 miljoner kronor förra året. Exempel visar också att vinstintresset
            fått till följd att skolor drar ned på den lärarledda undervisningstiden,
            inte tillhandahåller tillräckligt med praktiktid med mera.
          </p>
          <p xml:id="i-WpUpT6orrFTSNjd6AsHrKM">
            Mina frågor till utbildningsminister Jan Björklund är:
          </p>
          <p xml:id="i-5nuCdgES6FL5jY3kUuy99w">
            Vidhåller utbildningsministern sina tidigare ställningstaganden
            att den som vill tjäna pengar inte göre sig besvär att starta
            en friskola?
          </p>
          <p xml:id="i-5C4UeLJzuQ87TteA9bpWRe">
            Är det utbildningsministerns ställningstagande att det är rätt
            att pengar som borde gå till eleverna i stället utdelas till aktieägare?
          </p>
        </div>
      </div>
    </body>
  </text>
</TEI>
