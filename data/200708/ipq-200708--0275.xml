<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0275">
  <teiHeader>
    <fileDesc>
      <titleStmt>
        <title>Konfuciusinstitutens verksamhet i Sverige</title>
        <author>Lindblad, Göran (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konfuciusinstitutens verksamhet i Sverige till Lars Leijonborg (fp), statsråd om Konfuciusinstitutens verksamhet i Sverige</title>
          <idno type="rdwebb">GV10275</idno>
          <ref type="dokument_url_text">http://data.riksdagen.se/dokument/GV10275/text</ref>
          <ref type="dokument_url_html">http://data.riksdagen.se/dokument/GV10275</ref>
          <ref type="dokumentstatus_url_xml">http://data.riksdagen.se/dokumentstatus/GV10275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <persName>Göran Lindblad</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-An6RUUPxa3ur5m9G2JiSxa" corresp="i-KdNZEf7wb1MAJv58QEHYrr">
          <date when="2007-12-07"/>
        </correspAction>
        <correspAction type="received" xml:id="i-NaLCGoVHTiqGQU5Q7NoadU" corresp="i-NZES3NTTAs3ZaBTU3RVkYE">
          <date when="2007-12-07"/>
        </correspAction>
        <correspAction type="answered" xml:id="i-AVYHMxwqEAkNAeg69hniER">
          <date when="2007-12-18"/>
        </correspAction>
        <correspAction type="answered" xml:id="i-5HQHUo7rXSghn5Tbq8S7TU" corresp="i-NZES3NTTAs3ZaBTU3RVkYE">
          <date when="2007-12-18"/>
        </correspAction>
        <correspContext corresp="i-5HQHUo7rXSghn5Tbq8S7TU">
          <ref type="record" target="prot-200708--046">Riksdagens protokoll 2007/08:46 Tisdagen den 18 december</ref>
          <ref type="recordSection" target="unsetDivId">8 § Svar på interpellation 2007/08:275 om Konfuciusinstitutens verksamhet i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3PbqQPGtniw6KpbfuNoyqg">
            Interpellation 2007/08:275 Konfuciusinstitutens verksamhet i
            Sverige av Göran Lindblad (m) till statsrådet Lars Leijonborg
            (fp)
          </p>
        </div>
        <div type="ipqSubmissionInfo">
          <p xml:id="i-JnK3NBLnk3hXE1MP4aKkAL">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GUEqzGhZA9SB1uMSxZVcjQ">
            Jag är allvarligt oroad över de samarbeten som nu etableras mellan
            Kinas kommunistparti och universitet runt om i vår värld, inte
            minst i Sverige.
          </p>
          <p xml:id="i-SkiVWqcG3QUJYbH8iaW4J">
            Kommunismens förespråkare ikläder sig många dräkter och några
            av dem anses vara mer rumsrena än andra. Genom att ekonomiskt
            och resursmässigt stödja universitetsutbildningar runt om i världen
            kan Kina kontrollera och diktera villkoren för studier om Kina
            och det kinesiska språket.
          </p>
          <p xml:id="i-TD3xppnQLEaQKM8hoYUyzT">
            Genom att upprätta så kallade Konfuciusinstitut ser Kina till
            att sätta dagordningen för Asienstudier. Bland annat har Kina
            på detta sätt tagit sig innanför väggarna på Stockholms universitet.
            Det är dock anmärkningsvärt att Konfuciusinstituten inte sprider
            ut sig i Kina. Tvärtom finns det fall där Konfuciusinstitut förbjudits
            i Kina varför det finns all anledning att tro att det inte är
            för att förkunna Konfucius läror som instituten byggs upp runt
            om i världen, utan för att kunna nå ut med kinesisk socialism.
          </p>
          <p xml:id="i-NNugVtu1MRfDjyKaa2ioa5">
            Inom ramen för det samarbete som upprättats mellan Stockholms
            universitet och kinesiska partner ger Konfuciusinstitutet föreläsningar
            på teman såsom ”Sinofilerna: Svenska kinavänner från Sven Hedin
            till Jan Myrdal”. Tillåt mig tvivla på det vetenskapliga och objektiva
            innehållet i dessa föreläsningar.
          </p>
          <p xml:id="i-GNBBgDMUS8a7KvdSMqckjh">
            Det är inte bara in i Sveriges universitetssystem som Kinas tentakler
            når. Det finns i dag 80 Konfuciusinstitut i 36 länder runt om
            i världen. Den kinesiska regeringen har en medveten strategi för
            att kinesiska ska bli lika populärt i världen som engelska. Ett
            pågående projekt har som mål att 100 miljoner utlänningar ska
            behärska kinesiska år 2010.
          </p>
          <p xml:id="i-12C4cSQPF93qBihqPFxny4">
            Är då inte detta bara ett fint sätt att marknadsföra sitt land
            och dess kultur? Tyvärr är det inte så lätt eller oskyldigt som
            det verkar. Då resurserna från den kinesiska regeringen villkoras
            mycket starkt blir resultatet okritiska och romantiserade föreläsningar
            om Kina baserade på förenklade socialistiska texter. Det finns
            många exempel på detta. Det förekommer också uppgifter om att
            tjänstetillsättningar påverkats.
          </p>
          <p xml:id="i-FYM4sms3gz7rgMkszG9m9V">
            Vi får aldrig glömma att Kina är världens största diktatur, styrd
            av ett kommunistparti utan fri opposition. Ett land som förtrycker
            meningsmotståndare och fortfarande långt in på 2000-talet använder
            sig av omskolningsläger. Dessa över 1 000 Lao-gai-läger inrymmer
            i dag 4–6 miljoner människor. Totalt har 40–50 miljoner människor
            suttit i dessa läger sedan de instiftades. I stort sett varje
            kines känner någon som sitter eller har suttit i dessa läger.
          </p>
          <p xml:id="i-CttMfwTvxQgnAWZ7fzKcKo">
            Att Kinas regim nu lyckas etablera sig inom universitetens väggar
            är oroväckande. Genom att villkora medel för samarbetet kan de
            påverka och ibland rentav diktera villkor för tillsättningar.
            Jag har inte minst blivit utsatt för detta själv då ett seminarium
            jag skulle delta i mötte motstånd från Konfuciusinstitutet.
          </p>
          <p xml:id="i-6UwMdHnL6mLEdQEFbnj8Y1">
            Kanada har gått så långt att de nu har stoppat vidare etablering
            av Konfuciusinstitut efter det att oegentligheter uppdagats. Frågan
            är hur Sverige ska ställa sig. Vi får inte uppvisa naivitet gentemot
            Kommunist-Kina.
          </p>
          <p xml:id="i-3YYvJPpEMP8uTTm7pBvwLa">
            Med anledning av vad som anförts undrar jag vad statsrådet avser
            att vidta för åtgärder för att säkerställa att universitetens
            opartiskhet och oavhängighet garanteras.
          </p>
        </div>
      </div>
    </body>
  </text>
</TEI>
