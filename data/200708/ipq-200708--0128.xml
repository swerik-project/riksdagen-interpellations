<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0128">
  <teiHeader>
    <fileDesc>
      <titleStmt>
        <title>Norrsundet vid Norrlandskusten</title>
        <author>Andersson, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Norrsundet vid Norrlandskusten till Maud Olofsson (c), näringsminister om Norrsundet vid Norrlandskusten</title>
          <idno type="rdwebb">GV10128</idno>
          <ref type="dokument_url_text">http://data.riksdagen.se/dokument/GV10128/text</ref>
          <ref type="dokument_url_html">http://data.riksdagen.se/dokument/GV10128</ref>
          <ref type="dokumentstatus_url_xml">http://data.riksdagen.se/dokumentstatus/GV10128</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <persName>Ulla Andersson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Fo6Qt4JrUpMY8HTCBfwjDk" corresp="i-M5o8cYSRJsbmZdvevomfQX">
          <date when="2007-11-08"/>
        </correspAction>
        <correspAction type="received" xml:id="i-XJRbMou6xm5r1zuWfeZ6ii" corresp="i-PRFN1BS8QWUhjjGAM8w3Fj">
          <date when="2007-11-12"/>
        </correspAction>
        <correspAction type="answered" xml:id="i-9wvZQMdg7A8eKyVuS752Bt" corresp="i-PRFN1BS8QWUhjjGAM8w3Fj">
          <date when="2007-11-27"/>
        </correspAction>
        <correspContext corresp="i-9wvZQMdg7A8eKyVuS752Bt">
          <ref type="record" target="prot-200708--031">Riksdagens protokoll 2007/08:31 Tisdagen den 27 november</ref>
          <ref type="recordSection" target="unsetDivId">5 § Svar på interpellationerna 2007/08:94 och 128 om nedläggning av Norrsundets massabruk</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M5cf911FxC5Sq7L736wExt">
            Interpellation 2007/08:128 Norrsundet vid Norrlandskusten av
            Ulla Andersson (v) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-QqVoZ4re8rGqPw8yPsMZg8">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8GLAV72WLBW9GUzgwz5DU4">
            Samhället Norrsundet är en ort vid kusten i nordöstra delen av
            Gävle kommun. Under lång tid har hela samhället kretsat kring
            pappersbruket, den stora arbetsgivaren på orten. Bruket har varit
            centralt för såväl sammanhållningen som folkhälsan och utbildningen
            på orten, och många familjer har arbetat där i generationer.
          </p>
          <p xml:id="i-5Pkpe9PGfLjoYJiCC31LMP">
            I dag är 325 personer anställda av bruket, som ägs av Stora Enso.
            I vecka 43 kom så chockbeskedet: fabriken läggs ned! Samtliga
            anställda blir av med jobbet år 2009.
          </p>
          <p xml:id="i-2vKkDFGSBCLAMJYBdSLd6A">
            Inte nog med det – Stora Enso vägrar dessutom att sälja bolaget
            vidare till någon annan intressent eller till arbetarna själva.
            Det sägs vara för virkesprisernas skull. Om fabriken i Norrsundet
            läggs ned blir det färre som konkurrerar om virket från Ryssland,
            och på så vis ska priserna pressas nedåt.
          </p>
          <p xml:id="i-YQ2chSxhGAKZWsBQTUsFXt">
            Fabriken i Norrsundet går med vinst. På en marknad där konkurrensen
            fungerade som den ska skulle den inte behöva läggas ned. Därför
            skulle det också med all sannolikhet gå att hitta en alternativ
            ägare. Men Stora Enso har en så dominerande ställning på sin marknad
            att för dem är virkespriserna viktigare än den vinst de får från
            en enskild fabrik, viktigare än produktionen av nyttigheter. De
            ryska virkesförsäljarna ska tuktas i prisförhandlingarna, om det
            så sker till priset av att en hel ort slås ut.
          </p>
          <p xml:id="i-8mQkmaDyAHWhyUTyU7n4RU">
            Problemet är alltså att Stora Enso är en för stor part på virkesmarknaden.
            Hade konkurrensen fungerat som den ska, hade arbetet i fabriken
            fortsatt. Den sortens marknadsdominerande företag gör det uppenbart
            att maximala aktievärden och maximal samhällsekonomisk lönsamhet
            är helt olika saker.
          </p>
          <p xml:id="i-QrgDaUhYueAJNbSYnKXQkH">
            Nu försvinner 325 arbetstillfällen från ett län och en kommun
            som redan har bland den högsta arbetslösheten i landet. När inkomsterna
            sinar för underleverantörer och lokala handlare riskerar det att
            bli ännu fler. Det sker samtidigt som möjligheterna att skola
            om sig begränsas – kommunens resurser till vuxenutbildning har
            beskurits kraftigt genom sänkningar av statsbidragen. Framöver
            ser det inte bättre ut: trots högkonjunkturen drar regeringen
            år för år in mer pengar i statsbidrag från kommunerna genom att
            vägra att räkna upp dem. Även de som förlorar sina arbeten straffas
            ekonomiskt genom försämringarna i a-kassan.
          </p>
          <p xml:id="i-9Ba28qvHXNS1UbhUHSPSeo">
            Men regeringen borde väl ha något slags ambition och vilja till
            att underlätta situationen? Gävle kommun är redan på gång för
            att undersöka vad de kan bistå med och ansvara för. Regeringen
            borde kunna bistå i det arbetet.
          </p>
        </div>
        <div type="ipQuestion">
          <p xml:id="i-PCj4vb44xHn2MmZ5TUQQBV">
            Mina frågor till ansvarigt statsråd blir därför:
            <list rend="ordered">
              <item>
                1. På vilket sätt tänker statsrådet bistå de anställda som förlorar
                sina arbeten vid Stora Ensos fabrik i Norrsundet, och hur tänker
                statsrådet bistå Gävle kommun i arbetet?
              </item>
              <item>
                2. Kommer statsrådet att ta initiativ till att överväga utlokalisering
                av statliga jobb eller på annat sätt bistå så att fler arbetstillfällen
                kan skapas i regionen?
              </item>
              <item>
                3. Kommer statsrådet att försöka påverka Stora Enso att sälja
                fabriken i stället för att lägga ned den?
              </item>
            </list>
          </p>
        </div>
      </div>
    </body>
  </text>
</TEI>
