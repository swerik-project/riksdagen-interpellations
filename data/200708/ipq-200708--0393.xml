<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0393">
  <teiHeader>
    <fileDesc>
      <titleStmt>
        <title>Tullens framtid</title>
        <author>von Arnold, Otto (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tullens framtid till Anders Borg (m), finansminister om Tullens framtid</title>
          <idno type="rdwebb">GV10393</idno>
          <ref type="dokument_url_text">http://data.riksdagen.se/dokument/GV10393/text</ref>
          <ref type="dokument_url_html">http://data.riksdagen.se/dokument/GV10393</ref>
          <ref type="dokumentstatus_url_xml">http://data.riksdagen.se/dokumentstatus/GV10393</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <persName>Otto von Arnold</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JkyjMAMW1dyFqvneHcQxDd" corresp="i-QYUn9LH1BFyUaLeMaR5S5h">
          <date when="2008-02-12"/>
        </correspAction>
        <correspAction type="received" xml:id="i-S72LQikwjFcnZb5BdY3qBe">
          <date when="2008-02-12"/>
        </correspAction>
        <correspAction type="received" xml:id="i-693rn3ccWMLqANq9X4yv2k" corresp="i-EemRytGskeDvwKV2im64qt">
          <date when="2008-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AqpG5UeqJBNeo3EbsUiHHJ">
            Interpellation 2007/08:393 Tullens framtid av Otto von Arnold
            (kd) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-WWoKTkG1kUcnyPPdCjPMJ5">
            den 12 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7d3eWF66Vm32rx9bHt9ZaA">
            Den 29 januari i år presenterade Tullverkets ekonomiska arbetsgrupp
            sin rapport Åtgärder för verksamhetsutveckling med en budget i
            balans. Målet med rapporten är att kartlägga hur Tullverket kan
            effektivisera och utveckla sin verksamhet så att de övergripande
            målen för 2012 nås utan att budgeten spräcks.
          </p>
          <p xml:id="i-DvRVSBaCZdXVY2PGbZFk7o">
            På många sätt är det en välkommen och nödvändig effektivisering
            av delar av verksamheten och en anpassning till nya gränser och
            handelsavtal som föreslås. Jag kan dock inte bli annat än upprörd
            över förslaget att kraftigt minska den brottsbekämpande personalen,
            särskilt på de platser där brottslingar tar sig in i landet och
            alkohol och narkotika smugglas i stora mängder. Detta gäller i
            södra Sverige, speciellt Trelleborg och Karlskrona, och längs
            Norrlandskusten. Arbetsgruppens förslag innebär att antalet anställda
            minskas med ca 300 personer och att brottsbekämpningens fasta
            bemanning dras in i Karesuando, Haparanda, Umeå, Östersund, Idre,
            Kapellskär, Norrköping, Landvetter och Trelleborg. I Sundsvall
            avvecklas gränsskyddsgruppen och på Arlanda dras viss bemanning
            in. Också avdelningen Effektiv handel avvecklas i Haparanda, Umeå,
            Östersund, Falun, Örebro och Jönköping.
          </p>
          <p xml:id="i-C3s8BvnHTwhAgjPq7fWCp2">
            Kristdemokraterna har tillsammans med hela alliansen i riksdag
            och regering prioriterat brottsbekämpningen och framför allt den
            grova organiserade brottsligheten. Hela rättsområdet har tilldelats
            ökade och i vissa fall extra anslag för sin verksamhet. Det gäller
            även tullen. År 2007 gjorde vi den största enskilda satsningen
            på svenskt rättsväsen och tillförde 1 ½ miljard kronor och under
            2007 och 2008 tillförs rättsväsendet drygt 2 miljarder kronor.
          </p>
          <p xml:id="i-N96GW97eZNfiPWvo12Sayw">
            Ute i samhället förekommer dagligen grova brott och den internationella
            anknytningen är påtaglig. Internationella ligor med specialisering
            på människosmuggling och narkotikabrott står i fokus för rättssystemet.
            I dag fyller tullen i nära samarbete med polis och åklagare en
            viktig roll inom brottsbekämpningen genom spaning och kontroll.
            Tullverkets organisatoriska hemvist kan dock ifrågasättas då verket
            ligger under skatteutskottet. Då Tullverkets arbetsområden spänner
            över långt större områden än enbart de ekonomiska kan det tyckas
            konstigt att även den brottsbekämpande delen arbetar efter regleringsbrev
            med handelspolitiskt fokus.
          </p>
          <p xml:id="i-F29wmeVtRiJ4wnkdci57ds">
            Man kan enbart spekulera i om detta kan vara en av orsakerna
            till att neddragningar föreslås i ett läge då den brottsbekämpande
            verksamheten behövs mer än någonsin. Den föreslagna neddragningen
            går inte i takt med verkligheten. Nu behövs i stället fortsatta
            kraftfulla och gemensamma myndighetssatsningar om den gränsöverskridande
            brottsligheten ska kunna hejdas.
          </p>
          <p xml:id="i-Mt1ztTxATBj78yqLBUgHje">
            Mot bakgrund av detta vill jag fråga finansministern:
          </p>
          <p xml:id="i-HeBesZk4bYnz1TQNQGLJMe">
            Hur ämnar ministern säkerställa att neddragningar inom tullväsendet
            med 300 personer inte försämrar vår möjlighet att bekämpa organiserad
            brottslighet?
          </p>
          <p xml:id="i-7CHLtUTGpKKCwjDNRaKYor">
            Hur ämnar ministern säkerställa att de 17 platser där neddragning
            eller avveckling sker inte blir orter som nyttjas av den organiserade
            brottsligheten för att få in illegala varor i vårt land?
          </p>
          <p xml:id="i-2m7hDa64wgAfVDmcaaWscR">
            Avser ministern att ta något initiativ för att tullens brottsbekämpande
            del ska flyttas från Finansdepartementet till Justitiedepartementet?
          </p>
        </div>
      </div>
    </body>
  </text>
</TEI>
