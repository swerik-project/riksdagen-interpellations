<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0617">
  <teiHeader>
    <fileDesc>
      <titleStmt>
        <title>Samhällsekonomisk värdering av väg- och järnvägsinvesteringar</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällsekonomisk värdering av väg- och järnvägsinvesteringar till Anders Borg (m), finansminister om Samhällsekonomisk värdering av väg- och järnvägsinvesteringar</title>
          <idno type="rdwebb">GV10617</idno>
          <ref type="dokument_url_text">http://data.riksdagen.se/dokument/GV10617/text</ref>
          <ref type="dokument_url_html">http://data.riksdagen.se/dokument/GV10617</ref>
          <ref type="dokumentstatus_url_xml">http://data.riksdagen.se/dokumentstatus/GV10617</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson (C)</persName>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith (Mp)</persName>
            <state type="partyAffiliation" ref="Q213451">
              <desc>Mp</desc>
            </state>
          </person>
          <person gender="woman">
            <idno>i-BiMpWamDCrtYZ5cYZ97cjT</idno>
            <persName>Malin Löfsjögård (M)</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XtrAwNX68esd4hbC3Lk7cE" corresp="i-5QNmudGpnjjRJCTYzakn9H">
          <date when="2008-04-24"/>
        </correspAction>
        <correspAction type="received" xml:id="i-7iN5UJJ4QscepN2Rj5vnM6" corresp="i-EemRytGskeDvwKV2im64qt">
          <date when="2008-04-24"/>
        </correspAction>
        <correspAction type="answered" xml:id="i-E43YAGj2ax3gWCj99iZpsE" corresp="i-J74sVAjCTSxzD8rbnxRRA">
          <date when="2008-05-09"/>
          <time when="14:14:56" dur="PT333S"/>
        </correspAction>
        <correspContext corresp="i-DUtQneNpf7Fbf9cyGjkmhH">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-xPe6BoU1x62Z75PKVi8DW" type="discussed" corresp="i-5QNmudGpnjjRJCTYzakn9H">
          <date when="2008-05-09"/>
          <time when="14:19:01" dur="PT338S"/>
        </correspAction>
        <correspContext corresp="i-xPe6BoU1x62Z75PKVi8DW">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-RSJmpWXgtyyrvbbystwZ2H" type="discussed" corresp="i-BiMpWamDCrtYZ5cYZ97cjT">
          <date when="2008-05-09"/>
          <time when="14:23:11" dur="PT288S"/>
        </correspAction>
        <correspContext corresp="i-RSJmpWXgtyyrvbbystwZ2H">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-2u83TBLAQN5Ee8gLaFx7h8" type="discussed" corresp="i-J74sVAjCTSxzD8rbnxRRA">
          <date when="2008-05-09"/>
          <time when="14:26:30" dur="PT342S"/>
        </correspAction>
        <correspContext corresp="i-2u83TBLAQN5Ee8gLaFx7h8">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-9qiUaRS8fpEPWVajgSwHkW" type="discussed" corresp="i-5QNmudGpnjjRJCTYzakn9H">
          <date when="2008-05-09"/>
          <time when="14:30:44" dur="PT323S"/>
        </correspAction>
        <correspContext corresp="i-9qiUaRS8fpEPWVajgSwHkW">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-4rsB1Z7mLvN8V3WXuS1ZHB" type="discussed" corresp="i-J74sVAjCTSxzD8rbnxRRA">
          <date when="2008-05-09"/>
          <time when="14:34:39" dur="PT345S"/>
        </correspAction>
        <correspContext corresp="i-4rsB1Z7mLvN8V3WXuS1ZHB">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-2CDKGA4Nhi6UWPXzd6Sbgw" type="discussed" corresp="i-5QNmudGpnjjRJCTYzakn9H">
          <date when="2008-05-09"/>
          <time when="14:38:57" dur="PT198S"/>
        </correspAction>
        <correspContext corresp="i-2CDKGA4Nhi6UWPXzd6Sbgw">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
        <correspAction xml:id="i-6RLYUsVfGyyEdhew4mKVXb" type="discussed" corresp="i-J74sVAjCTSxzD8rbnxRRA">
          <date when="2008-05-09"/>
          <time when="14:40:46" dur="PT230S"/>
        </correspAction>
        <correspContext corresp="i-6RLYUsVfGyyEdhew4mKVXb">
          <ref type="record" target="prot-200708--108">Riksdagens protokoll 2007/08:108 Fredagen den 9 maj</ref>
          <ref type="recordSection" target="unsetDivId">14 § Svar på interpellation 2007/08:617 om samhällsekonomisk värdering av väg- och järnvägsinvesteringar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4i9M3d2LmNWBkD36FFqgkg">
            Interpellation 2007/08:617 Samhällsekonomisk värdering av väg-
            och järnvägsinvesteringar av Karin Svensson Smith (mp) till finansminister
            Anders Borg (m)
          </p>
        </div>
        <div type="ipqSubmissionInfo">
          <p xml:id="i-MKxkdzpKEmMoMrfx8D2SXD">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5ewUsphtfqskUB9x1SWFEC">
            Det övergripande målet för transportpolitiken enligt ett enigt
            riksdagsbeslut är att den ska säkerställa en samhällsekonomiskt
            effektiv och långsiktigt hållbar transportförsörjning för medborgarna
            och näringslivet i hela landet. Regeringen har vid flera tillfällen,
            särskilt när det gäller ekonomiska angelägenheter, gett uttryck
            för uppfattningen att politiken i större utsträckning ska grundas
            på aktuella forskningsresultat och ha vetenskaplig täckning för
            de fakta som de olika förslagen utgår ifrån. Eftersom vägar och
            järnvägar är strukturerande och dimensionerande för de transportvolymer
            som kan äga rum i kanske över hundra år efter att de anlagts är
            det extra viktigt att beslutsfattare har ett korrekt underlag
            för vilken samhällsekonomisk nytta respektive projekt eller transportlösning
            kan medföra.
          </p>
          <p xml:id="i-UxUuJJreMY8PictxfwqhFn">
            ”En utgångspunkt för den nya planeringsomgången är att samhällsekonomiska
            analyser ska spela en viktig roll vid prioritering av infrastrukturinvesteringar
            och att det, jämfört med de planer som den tidigare regeringen
            fastställt, innebär att en större del av investeringarna ska ske
            inom vägsektorn.” (2008 års ekonomiska vårproposition, s. 54)
          </p>
          <p xml:id="i-J4Wcez4GqxAd1wL9rDzB7N">
            Påståendet att vägar generellt är mer samhällsekonomiskt nyttiga
            än järnvägar behöver analyseras. Den innevarande tolvåriga planeringen
            för vägar och järnvägar innefattar 381,5 miljarder kronor. Både
            med tanke på investeringars storlek och på de klimatmässiga konsekvenserna
            av väg- respektive järnvägstrafik är det väsentligt att nyttan
            av de ingående objekten är tillfredsställande övervägd.
          </p>
          <p xml:id="i-7hzBEoAq9R6Ms3CRRw3HbE">
            Prognoser för drivmedelspriser
          </p>
          <p xml:id="i-BJTMn599VUUy4w8JzY5KXi">
            Drivmedelspriset är en väsentlig faktor för prognoserna av framtida
            trafikvolymer. De väg- och järnvägsprojekt som ingår i de pågående
            infrastrukturplanerna är kalkylerade i förhållande till de trafikvolymer
            som kunde förväntas vid ett råoljepris på 24 dollar fatet. Detta
            oljepris beräknas anmärkningsvärt nog vara konstant till 2020.
            I propositionens beräkningar av persontransporternas utveckling
            ligger bränslepriset vid pump på 9:94 kronor per liter utifrån
            2005 års pris, för att därefter antas vara realt oförändrade.
            (Moderna transporter för framtiden, regeringens proposition 2005/06:160,s.
            167)
          </p>
          <p xml:id="i-Voo8MnxKiEdEUEGqm65arz">
            När denna interpellation skrivs är råoljepriset över 117 dollar
            fatet. I vårpropositionen 2008 räknar regeringen med en prissänkning
            till 85 dollar 2009 som också är vad som antas för 2010 och 2011.
          </p>
          <p xml:id="i-oGUGq97NYxX4j7DZNsdQj">
            Med tanke på sinande tillgång till olja, högre kostnad för att
            pumpa upp den och en stigande efterfrågan till följd av ökat bilinnehav
            i världen är antagandet om sjunkande och eller konstanta priser
            förvånande. Även om den sinande oljan helt eller delvis skulle
            kunna ersättas av syntetisk olja från kol alternativt biobränslen
            kan priserna vid pump förväntas vara höga om inte samhället går
            in med kraftiga subventioner.
          </p>
          <p xml:id="i-UbZ6eWNbNEtrqzY6XXvEfo">
            Kostnaderna för klimatförändringar
          </p>
          <p xml:id="i-PTf7x2RV87VWQ3zFg3MAL8">
            I Sternrapporten konstateras att kostnaderna för klimatförändringarna
            kan bli långt mer omfattande än vad som tidigare antagits. Sir
            Nicholas Stern värderar i sin analys framtida generationer lika
            mycket som de nu levande – ett antagande som är svårt att ifrågasätta.
            Enligt Sterns beräkningar kommer framtida klimatförändringar att
            kosta ca 51 000 miljarder dollar, det vill säga ungefär 20 procent
            av alla länders samlade bnp. Kostnaderna för klimatkonsekvenserna
            om vi inte lyckas bryta den nuvarande utvecklingen har jämförts
            med de samlade kostnaderna för första och andra världskriget.
          </p>
          <p xml:id="i-yY9eW3F8nDDc5oGjVEmLB">
            I de samhällsekonomiska kalkylmodeller som görs för kommande
            vägar och järnvägar, så kallade nettonuvärdeskvoter, värderas
            kostnaden för utsläpp av koldioxid till 1:50 kronor per liter.
            Detta värde beräknades för ett antal år sedan för att nå klimatmålet
            till år 2010 som innebär en stabilisering av utsläppen av emissionerna
            jämfört med år 1990. Sika gjorde år 2005 en ny beräkning av kostnaden
            för att nå målet till 2010, och siffran landade då på ca 2:70
            kronor per kilo koldioxid. Om koldioxidskatten i dag höjdes till
            2:70 kronor per kilo koldioxid skulle det påverka bensinpriset
            kraftigt, vilket skulle minska eller helt ta bort lönsamheten
            i väginvesteringar. För att nå Klimatberedningens mål om att minska
            utsläppen med 75–90 procent till 2050 skulle ännu högre prisökningar
            krävas. Värdet för utsläpp av 1 kilo koldioxid har emellertid
            inte uppdaterats i förhållande till de långsiktiga klimatpolitiska
            målen.
          </p>
          <p xml:id="i-6JExyjvm2F5Hu5R7xzJ6fA">
            De vägobjekt som ingår i Vägverkets aktuella planeringsunderlag
            utgår således från en situation där målsättningar som beslutats
            i Sveriges riksdag inte kommer att uppfyllas. Ett alternativ är
            att beräkna ett skuggpris för koldioxid som leder till minskningar
            av koldioxid enligt klimatmålen och beräkna ett kommande bensinpris
            utifrån det och se effekterna av en sådan situation. Sika beräknar
            att det skulle krävas ett bensinpris på ungefär 22 kronor per
            liter för att minska utsläppen från transportsektorn med 20 procent
            i jämförelse med 1990 års nivå.(Minskning av koldioxidutsläpp
            med höjt bensinpris, Sika den 30 juli 2007)
          </p>
          <p xml:id="i-D5wfQTtXXd8HpAjfdXgmp1">
            I en känslighetsanalys för den samhällsekonomiska kalkylen för
            Förbifart Stockholm beräknas effekterna av en ökning av bensinpriset
            med 50 respektive 100 procent. Resultatet visar att den samhällsekonomiska
            nyttan försvinner helt med en höjning på 100 procent och minskar
            kraftigt med en höjning på 50 procent.
          </p>
          <p xml:id="i-3vkyJWoMfexhLvHgEXfGwS">
            Förorenaren-ska-betala-principen
          </p>
          <p xml:id="i-VPFFEbBFRSawte19UgcboW">
            I regeringsförklaringen 2007 angavs att förorenaren betalar som
            en grundläggande princip för regeringens klimatpolitik. Även i
            vårpropositionen 2008 anger regeringen en ambition att internalisera
            trafikens samhällsekonomiska kostnader:
          </p>
          <p xml:id="i-TEsFuXYECgERmgqTYQJaX">
            ”För att transporterna ska vara hållbara är det viktigt att transporternas
            samhällsekonomiska kostnader i högre grad internaliseras, vilket
            betyder att den miljöbelastning mm som trafiken gör upphov till
            prissätts”. (2008 års ekonomiska vårproposition 2007/08, s. 53)
          </p>
          <p xml:id="i-8giTv4AyHbbAhxcrYeRxZ3">
            Om regeringen menade allvar med ambitionen om att förorenaren
            ska betala borde rimligtvis dessa kostnader ingå i utgångspunkterna
            för samhällsekonomiska analyser. I den EET-strategi som trafikverken
            tillsammans med Naturvårdsverket har tagit fram föreslås en kilometerskatt
            för lastbilar, vilket kan ses som en tillämpning av principen
            om att förorenaren ska betala. För att få en ändamålsenlig bedömning
            av kommande trafikvolymer på vägar och järnvägar borde denna typ
            av nödvändiga styrmedel vara en förutsättning vid beräkning av
            de olika infrastrukturinvesteringarnas samhälleliga nytta. Analyserna
            riskerar annars att missa stora kostnadsökningar på fossila bränslen
            som kommer att vara nödvändiga för att nå de klimatmål som har
            satts upp.
          </p>
          <p xml:id="i-AtUHUDqDtvzkUFNnVBAbUM">
            Märkligt nog ingår inte styrmedel som kilometerskatt och trängselavgifter
            i kalkylerna för Förbifart Stockholm och andra väginvesteringar.
            Trängselavgifter i Stockholm är ett faktum och ett avskaffande
            av dem är inte särskilt troligt.
          </p>
          <p xml:id="i-7CrErEMTxoB3vWnxPPPW8h">
            Tidsvärdering
          </p>
          <p xml:id="i-2XYDXp31rZgKMRN3HM84Uc">
            Tidsvinster står ofta för en mycket stor andel av den samhällsekonomiska
            vinsten vid olika infrastrukturinvesteringar. Dessa beräkningar
            bygger dock på antaganden som kan ifrågasättas. Det gäller exempelvis
            för värderingen av tid. Människors tid värderas olika beroende
            på vad de har för inkomst eller vilket transportslag de väljer.
            Tidsvinster på väg värderas högre eftersom man antar att tiden
            i bilen inte kan användas som arbetstid, till skillnad från tågresor
            där förlusten av arbetstid inte antas vara lika stor. Tågets fördel
            med arbetsmöjligheter blir således en negativ faktor för järnvägen
            i dessa beräkningar.
          </p>
          <p xml:id="i-Ac31rnndpvztoKquZmMQQF">
            Underlag för bedömning av samhällsekonomisk analys
          </p>
          <p xml:id="i-9yPu9CWXziufyaWFjm23jy">
            I regeringens vårproposition betonas att investeringar i infrastruktur
            ska utgå från samhällsekonomiska analyser och att dessa ska leda
            till att en större del av investeringarna ska ske inom vägsektorn
            jämfört med de planer som den tidigare regeringen fastställt.
            Redan i tilläggsbudgeten för 2008 för regeringen över 120 miljoner
            kronor från Banverket till Vägverket för mer investeringar i vägar.
            En redovisning hur en samhällsekonomisk analys kan komma till
            denna slutsats och vilka vetenskapliga källor analysen bygger
            på saknas emellertid.
          </p>
          <p xml:id="i-aPPagzioARiAidTTMP4Jw">
            Vägverket räknar till skillnad från Banverket med ökade trafikvolymer
          </p>
          <p xml:id="i-SwA17f28NVj1q3vhGeUixQ">
            Det finns också en skillnad i antaganden avseende trängsel mellan
            Vägverkets och Banverkets analyser och denna skillnad gynnar vägtrafiken.
          </p>
          <p xml:id="i-JYVNJDG6DWzQLDQbG3E6Qr">
            När Vägverket räknar på hur väginvesteringar kan minska trängseln
            förutsätts ökad trängsel för varje år som investeringen inte görs.
            Det medför större och större skillnader i restider och redan efter
            tjugo år kan restiderna bli så långa att de borde betraktas som
            orealistiska. Den allt större tidsvinsten gör att även mycket
            stora investeringar som Förbifart Stockholm kan räknas hem.
          </p>
          <p xml:id="i-Dc3BKXS7i6ETm6vePSkmg6">
            Banverket räknar i stället med en given trafik för ett prognosår
            och antar därefter inte någon ytterligare trafikökning, trots
            att man ofta bygger en dyrare lösning för att kunna ta emot mer
            trafik. Detta medför till exempel att Citytunneln i Malmö inte
            blir lönsam.
          </p>
          <p xml:id="i-ULw6sJYjxsRDJFyKHX7hC8">
            Aspekter på samhällsekonomiska kalkyler
          </p>
          <p xml:id="i-VaYv5FzupvD157PJSxSRNh">
            Det finns en skillnad mellan samhällsekonomiska kalkyler och
            samhällsekonomiska analyser. Den förstnämnda, kalkylen, gör inte
            anspråk på att vara heltäckande. Därmed kan man inte dra några
            långtgående slutsatser från en sådan. Den senare, analysen, har
            däremot syftet att vara heltäckande.
          </p>
          <p xml:id="i-NCwj3C1beEX8PK7L28jhNF">
            För Förbifart Stockholm har Transek gjort en samhällsekonomisk
            kalkyl. Alltså har inte alla relevanta faktorer beaktats. Trots
            detta görs den långtgående slutsatsen att Förbifart Stockholm
            är samhällsekonomiskt lönsam.
          </p>
          <p xml:id="i-BVBPUySbgXWeU6yVbCEEkR">
            Några av de brister som lyfts fram i en granskning av kalkylen
            som gjorts av Göran Finnveden på KTH och Thomas Sterner på Handelshögskolan
            i Göteborg är följande:
          </p>
          <p xml:id="i-ENeAdVWhFJoTs8sCnWtvMU">
            – Ökad yrkestrafik ingår inte. Om man bygger nya vägar som är
            snabbare eller på annat sätt bekvämare att använda kan man räkna
            med att trafiken ökar. Man har gynnat vägtrafik genom investeringen.
            I Transeks analys av Förbifart Stockholm används trafikmodeller
            som leder till resultatet att trafiken i Stockholms län beräknas
            öka med 4 procent med Förbifart Stockholm. Men det görs ingen
            analys över yrkestrafiken över huvud taget. Denna antas vara konstant
            – detta trots att kilometerskatt och höjda bränslepriser kommer
            att behövas för att nå klimatmålen och för att internalisera de
            samhällsekonomiska kostnaderna, vilket regeringen har som ambition
            enligt vårpropositionen. På så sätt underkattas utsläppen och
            trafikolyckorna från yrkestrafiken och tidsvinsterna överskattas.
            Sammantaget innebär detta en överskattning av vinsterna.
          </p>
          <p xml:id="i-EJ2d2YnzYmvtcTAKfNL1TH">
            – Cirkelresonemang förs kring trafikefterfrågan. Ett beslutsunderlag
            i åtgärdsplaneringen är utredningen om Trafiklösning Stockholm
            som tyvärr inte remissbehandlats. Här ingår Förbifart Stockholm
            som en av åtgärderna. Utredningen ger intryck av att ha analyserat
            hur infrastrukturpaketet på drygt 110 miljarder kronor påverkar
            trafikefterfrågan och därmed också trängsel, utsläpp av koldioxid
            och så vidare: ”Totalt handlar det om över 60 olika åtgärder i
            form av nya spår‑, väg- och kollektivtrafikanläggningar. Det är
            den samlade effekten av dessa åtgärder som har analyserats…” ”Den
            överenskomna trafiklösningen får främst effekter för hur trafiken
            fördelas i trafiksystemet, mellan olika delar av regionen och
            mellan olika trafikslag. De investeringar och övriga åtgärder
            som genomförs fram till år 2030 medför en överflyttning av resor
            från bil till kollektivtrafik i regionens centrala delar samtidigt
            som biltrafiken växer i länet utanför regioncentrum. Den samlade
            trafiklösningen ger en påtaglig förbättring av kollektivtrafiken
            medan restiderna med bil kan hållas på en totalt sett oförändrad
            nivå. Trots åtgärderna växer dock trängseln i utsatta delar av
            vägsystemet. Trafiklösningens direkta effekter på klimat, miljö,
            hälsa och trafiksäkerhet är små”. (Konsekvensbedömningar av underlag
            till Stockholmsförhandlingens resultat. WSP Analys &amp; Strategi,
            november 2007. Sammanfattning och slutsatser, s. 2 [38])
          </p>
          <p xml:id="i-LrYRdutdKMWvAZ4uEjydCV">
            Slutsatsen som dras är att effekterna på trafikefterfrågan och
            därmed koldioxidutsläppen är obetydlig: ”Konsekvensanalysen visar
            tydligt att åtgärder som infrastruktur, kollektivtrafik och trängselskatter
            inte kan förväntas ge stora effekter på utsläppen av koldioxid.
            Det krävs kraftfulla åtgärder av annat slag.”
          </p>
          <p xml:id="i-RKYCpML4D9ERpij7yD11kW">
            Det visar sig dock vid en närmare genomläsning att några egentliga
            analyser inte gjorts av hur trafikefterfrågan, och därmed till
            exempel koldioxidutsläppen, påverkas av infrastrukturlösningarna
            som föreslås: ”Eftersom omvärldsförutsättningarna hämtats från
            den regionala utvecklingsplaneringen i både jämförelsealternativet
            och utredningsalternativet är efterfrågan på resor i stort sett
            given.” (Konsekvensbedömningar av underlag till Stockholmsförhandlingens
            resultat. WSP Analys &amp; Strategi, november 2007. Sammanfattning
            och slutsatser, s. 7 [38])
          </p>
          <p xml:id="i-9huPgnbH3qtRTYEBAaXRPR">
            Analyserna har alltså utgått ifrån samma efterfrågan på resor
            i såväl jämförelse- som utredningsalternativ. I konsekvensanalysen
            antyds också att infrastrukturinvesteringarna i Trafiklösning
            Stockholm skulle kunna medföra en betydande ökning av efterfrågan
            på resor utöver vad som redovisats: ”I verkligheten är det mer
            sannolikt att transportsystemets utbyggnadsgrad har en inte obetydlig
            påverkan på efterfrågan på resor”. (Konsekvensbedömningar av underlag
            till Stockholmsförhandlingens resultat. WSP Analys &amp; Strategi,
            november 2007. Sammanfattning och slutsatser, s. 7 [38])
          </p>
          <p xml:id="i-Y58gBuGB251X27mHbzdJu4">
            Detta innebär att Trafiklösning Stockholm riskerar att bidra
            till en betydande ökning av koldioxidutsläpp utöver vad som redovisas
            i konsekvensbedömningen som lämnats till regeringen – det vill
            säga betydligt mer än de +77 procent som anges i konsekvensanalysen.
            Har trafikprognosen för Förbifart Stockholm tagit hänsyn till
            den nygenererade trafiken från den markanvändning som blir följden?
            Eller är den nygenererade trafiken och dess negativa externa effekter
            underskattad också i denna beräkning?
          </p>
          <p xml:id="i-AwQruYkAn4zAiv5RGz6CYN">
            Vägverkets samhällsekonomiska kalkyl för Förbifart Stockholm
            ger intryck av att det inte kommer att råda trängsel på vägarna
            när Förbifart Stockholm invigs vilket möjliggör de höga medelhastigheter
            i rusningstid som man räknat med. Att inte räkna med trängsel
            möjliggör också de teoretiska överflyttningar av trafik från innerstaden
            som anges vilket skulle motivera de försvunna koldioxidutsläppen
            som tidigare angavs öka kraftigt med Förbifart Stockholm. Men
            ingen uppgift anges om hur länge det dröjer efter invigning av
            Förbifart Stockholm innan där råder trängsel i högtrafik. Carl
            Cederschiölds utredning visar att trängseln i Stockholms trafiksystem
            kommer att öka jämfört med i dag när paketet som helhet är genomfört.
            Detta verkar ske direkt efter paketets färdigställande. Koldioxidutsläppen
            kommer då att öka jämfört med utgångsläget.
          </p>
          <p xml:id="i-UvXjU1x8uUqGbN5a8gcQAg">
            – Den samhällsekonomiska kalkylen för Förbifart Stockholm baseras
            på en medelhastighet i högtrafik på 70 kilometer per timme. Någon
            känslighetsanalys av hur ökad trängsel på vägen kommer att påverka
            medelhastigheten, och därmed restidsvinsterna som är utslagsgivande
            för kalkylens nettonuvärdeskvot (NNK), har inte genomförts. Med
            ökad trängsel inom kort efter invigningen kan NNK komma att vara
            negativ.
          </p>
          <p xml:id="i-8JHQdhhhFCKjxdDdqRBSgH">
            – Miljöpåverkan från infrastruktur ingår inte. Trafikinvesteringar
            innebär inte bara energiåtgång i användningsfasen. Själva byggandet
            och driften kräver också stor energi och leder således till en
            miljöpåverkan. Denna kallas i dessa sammanhang för ”indirekt energi”.
            Det finns uppskattningar som visar att den indirekta energin för
            Södra länken är dubbelt så stor som drivmedelsförbrukningen. Detta
            beror framför allt på den stora mängd tunnlar som Södra länken
            består av. Indirekt energianvändning kan uppgå till flera miljarder
            kronor och kan alltså vara högst signifikant för kalkylen. Ändå
            har denna alltså inte tagits i beaktande, vilket leder till en
            underskattning av kostnaderna för Förbifart Stockholm.
          </p>
          <p xml:id="i-SfkVyVJqBZBToz7VWJB6SF">
            – Nyttan av investeringarna minskar med trängselavgifter. Transek
            räknar inte med trängselavgifter i sin kalkyl för Förbifart Stockholm.
            Däremot görs en uppskattning av att nyttan med vägutbyggnaden
            minskar med 15–20 procent om trängselavgifter införs. Om man drar
            bort dessa procentsatser från den beräknade samhällsekonomiska
            vinsten blir varken Förbifart Stockholm eller Diagonal Ulvsunda
            samhällsekonomiskt lönsamma. Nu har trängselavgifterna införts.
            Vi anser att det vore på sin plats att göra en ny samhällsekonomisk
            analys med detta som utgångspunkt. Man kan särskilt ifrågasätta
            att intäkterna från trängselavgifterna, som i sig är samhällsekonomsikt
            lönsamma, ska gå till väginvesteringar vars lönsamhet minskar
            vid införandet av trängselavgifter.
          </p>
          <p xml:id="i-LKzQDz28QoRStbWXE1yMVL">
            – Priset för naturintrång ingår inte. I den samhällsekonomiska
            kalkylen noteras att Förbifart Stockholm har allvarliga intrångseffekter
            som påverkar natur- och kulturmiljöer. Men ingen kvantifiering
            görs av dessa skador, de utelämnas helt ur kalkylen – detta trots
            att Förbifart Stockholm passerar ett område som är klassat som
            riksintresse för sina natur- och kulturvärden och att Grimstaskogens
            naturreservat utgör ett av Stockholms stads fåtal tysta områden.
            Stockholms miljövärden brukar samtidigt i undersökningar om Stockholms
            attraktionskraft internationellt lyftas fram som den främsta faktorn
            som lockar utländska företag att etablera sig i Stockholm. Indirekt
            markintrång som med största sannolikhet blir följden, till exempel
            genom en förändrad bebyggelsestruktur, ingår inte heller.
          </p>
          <p xml:id="i-MqLT5vnJt8p7ZusWYjrXAy">
            – Självuppfyllande projektmål – i Vägverkets projektmål för en
            nord-sydlig förbindelse i Stockholm finns inga mål som berör miljö,
            klimat eller hållbar utveckling. Om planeringen hade haft en annan
            utgångspunkt, till exempel de transportpolitiska målen, skulle
            förslagen på lösningar säkerligen ha blivit annorlunda. Naturvårdsverket
            efterlyser en ny utredning utifrån de av riksdagen antagna klimat-
            och miljömålen. Sika har framfört kritik mot att projektmålen
            i utredningen om Förbifart Stockholm strider mot de transportpolitiska
            målen. Vägverkets projektmål leder till att en redan uttänkt lösning
            premieras i stället för att förutsättningslöst titta på olika
            lösningar utifrån de transportpolitiska målen. Detta går också
            i strid med regeringens egen ambition om att underlätta samverkan
            mellan transportslagen. (2008 års ekonomiska vårproposition 2007/08:100,
            s.53)
          </p>
          <p xml:id="i-8gV9ZTYCieXKvwPURto7X7">
            Extern granskning av kalkylen för Förbifart Stockholm
          </p>
          <p xml:id="i-WkrVPysHKbkWfuzmWX55DF">
            Naturvårdsverket och Sika efterlyser i sina remissvar på Vägverkets
            utredning om en nord-sydlig förbindelse i Stockholm en oberoende
            extern granskning av de samhällsekonomiska kalkylerna för en nord-sydlig
            förbindelse. En grupp för detta har tillsatts av Vägverket. I
            denna grupp ingår bland andra aktörer som själva har intresse
            av en fortsatt projektering, till exempel konsultbolaget WSP,
            som är en del av det konsortium som anlitas av Vägverket för att
            starta arbetsplanen för projektet. Det är också samma bolag som
            köpt Transek. I praktiken är det alltså samma aktör som både utfört
            kalkylen som utvärderar sig själv och som dessutom har ett intresse
            av att uppdraget ska fortsätta och av att få fortsatta uppdrag.
            Samma aktör är också anlitad av trafikverken för att göra urvalet
            av stora objekt inför åtgärdsplaneringen, där Förbifart Stockholm
            är aktuellt som ett av dessa.
          </p>
        </div>
        <div type="ipQuestion">
          <p xml:id="i-DDHa1mwSUrVw2SYyFBF1px">
            Mot bakgrund av ovanstående vill jag fråga finansministern:
            <list rend="ordered">
              <item>
                1. Hur avser finansministern att verka för att de bränslepriser
                som beräkningar av kommande trafikvolymer utgår ifrån är sakligt
                grundade?
              </item>
              <item>
                2. Avser ministern att verka för att värderingen på 1:50 kronor
                per kilo koldioxid blir uppdaterad utifrån en aktuell vetenskaplig
                uppskattning av vad klimatförändringarna kommer att kosta oss
                innan de slutgiltiga samhällsnyttorna av förslag på kommande väg-
                och järnvägsinvesteringar fastställs?
              </item>
              <item>
                3. Hur avser ministern att säkerställa att värderingen av koldioxid
                som underlag för den samhällsekonomiska beräkningen av kommande
                vägar och järnvägar bygger på ett empiriskt underlag?
              </item>
              <item>
                4. Avser ministern att verka för att trängselskatt ska tillföras
                som en förutsättning i underlaget för beräkning av de vägtrafikvolymer
                som förväntas på Förbifart Stockholm och andra förslag till väginvesteringar
                i Stockholm?
              </item>
              <item>
                5. Avser ministern att verka för att kilometerskatt för tunga
                lastbilar ska tillföras som en förutsättning i underlaget för
                beräkning av de trafikvolymer på de vägar och järnvägar som ska
                ingå i regeringens infrastrukturproposition?
              </item>
              <item>
                6. Hur avser ministern att verka för att principen om att förorenaren
                betalar ska vara en utgångspunkt och tillämpas fullt ut i metoderna
                för de samhällsekonomiska analyserna av infrastrukturinvesteringar?
              </item>
              <item>
                7. Avser ministern att initiera en omvärdering av de tidsvinster
                som förväntas ske till följd av järnvägsinvesteringar jämfört
                med motsvarande tidsvinster till följd av väginvesteringar så
                att inte tiden på tåg värderas lägre?
              </item>
              <item>
                8. Avser ministern att till riksdagen redovisa vilket vetenskapligt
                material som underbygger budgetpropositionernas påstående om att
                en starkare betoning av samhällsekonomisk analys skulle leda till
                att väginvesteringar får större utrymme och järnvägsinvesteringar
                mindre utrymme?
              </item>
              <item>
                9. Hur avser ministern att verka för att regeringens målsättning
                om att underlätta för en samordning mellan transportslagen ska
                säkerställa planeringen för en nord-sydlig förbindelse i Stockholm?
              </item>
              <item>
                10. Hur avser ministern att säkerställa att behovet av en oberoende
                och vetenskapligt grundad granskning av den samhällsekonomiska
                analysen för kostsam infrastruktur, exempelvis Förbifart Stockholm,
                blir tillgodosett?
              </item>
            </list>
          </p>
        </div>
      </div>
    </body>
  </text>
</TEI>
