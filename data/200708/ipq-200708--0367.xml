<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0367">
  <teiHeader>
    <fileDesc>
      <titleStmt>
        <title> Sidastöd vid svenska företags investeringar i Colombia</title>
        <author>Lindholm, Jan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title> Sidastöd vid svenska företags investeringar i Colombia till Carl Bildt (m), utrikesminister om  Sidastöd vid svenska företags investeringar i Colombia</title>
          <idno type="rdwebb">GV10367</idno>
          <ref type="dokument_url_text">http://data.riksdagen.se/dokument/GV10367/text</ref>
          <ref type="dokument_url_html">http://data.riksdagen.se/dokument/GV10367</ref>
          <ref type="dokumentstatus_url_xml">http://data.riksdagen.se/dokumentstatus/GV10367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rw8r9y4EkSQjW7avgatECY" corresp="i-VRHymVx7EsX48sg7b5qmpS">
          <date when="2008-02-01"/>
        </correspAction>
        <correspAction type="received" xml:id="i-NdtuFo4iL38pkSjs2dm6Wj" corresp="i-AZnaWEAg22YQ3HzVMfNSHR">
          <date when="2008-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RkRTCVR1E5yk4GgLUTKJmw">
            Interpellation 2007/08:367 Sidastöd vid svenska företags investeringar
            i Colombia av Jan Lindholm (mp) till utrikesminister Carl Bildt
            (m)
          </p>
        </div>
        <div type="ipqSubmissionInfo">
          <p xml:id="i-9FoebwhfWQHWiqyepR9YJg">
            den 1 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CPdPMf5QLYsqYU1Ju5N93B">
            Enligt uppgift avser regeringen i Colombia att utveckla produktion
            av biodrivmedel med sikte på den europeiska marknaden. Tanken
            är att Colombia ska bli en av världens ledande exportörer av biodrivmedel.
          </p>
          <p xml:id="i-J2b4bVe4sR9vMEqH8PjPuB">
            I dagsläget är 330 000 hektar uppodlade med afrikansk oljepalm
            och 37 000 hektar med grödor som avses att användas för etanolproduktion.
            Målet är att 43 miljoner hektar mark år 2010 ska vara uppodlade
            med grödor som avses att användas till produktion av biodrivmedel.
          </p>
          <p xml:id="i-EJp5tJgjADc8bTsAkjVb8q">
            Svenska företag uppmuntras bland annat av Swentec och Nutek att
            exportera svensk miljöteknik till Colombia. Colombia är ett av
            de länder för vilket man även kan söka stöd från Sida för att
            investera i verksamhet med svensk miljöteknik. När civila organisationer
            gör insatser i Colombia kräver Sida att de utför en så kallad
            konfliktkonsekvensbedömning. Ställs liknande krav när företag
            engagerar sig i industriprojekt i samma land?
          </p>
          <p xml:id="i-QLegRMemS4xrEve5yg1MJW">
            Enligt rapporter från flera av varandra oberoende källor pågår
            en fördrivning av bonde- och ursprungsbefolkning i den västra
            delen av Colombia för att därmed göra marken tillgänglig för investerare.
            En representant för befolkningen besökte riksdagen strax före
            jul och informerade om detta.
          </p>
          <p xml:id="i-8RmAnnVwGjhoqQkMthHsY6">
            Det är för mig oklart vilken militärliknande organisation som
            utför fördrivningen av befolkningen men det förefaller av uppgifterna
            som om det skulle vara de grupper som benämns paramilitära.
          </p>
          <p xml:id="i-UZEuEYbqyBZiJWyctH5m7G">
            Relationen mellan regeringen och dessa grupper är oklar. Det
            finns uppgifter om att regeringen inte hindrar dessa grupper att
            agera mot befolkningen. Minst tre, kanske fyra miljoner människor
            befinner sig ständigt på flykt i landet på grund av stridigheter
            mellan regeringen, gerillan och de paramilitära grupperna.
          </p>
          <p xml:id="i-PZXGYZUAmCJhw1JeeRQ4A8">
            Ursprungsbefolkningens lagliga rätt till sina marker sätts ur
            spel genom att regeringen inte försvarar dem mot de övergrepp
            som nu sker dagligen. Att detta uppenbarligen sker i syfte att
            friställa mark för biobränsleproduktion i stor skala för europeiska
            behov gör det än mer orimligt att inte reagera. Västra Colombia
            råkar dessutom vara en av de mest artrika biotoperna i världen
            och enbart av det skälet värd att skydda mot den monokultur som
            storskalig odling av bioenergi innebär.
          </p>
          <p xml:id="i-KPWdCSYVCLMsCYsrkg8NH5">
            Frågeställningar som bör resas med anledning av denna situation
            är exempelvis vilka krav som ställs på de företag som avser att
            investera i Colombia med Sidamedel och hur Sverige värderar den
            konsekvensbedömning av konfliktrisker som kan finnas med anledning
            av att det i praktiken råder en väpnad konflikt i landet.
          </p>
          <p xml:id="i-5AhEWiNpTm5HMQcU37oaCy">
            Mot bakgrund av detta vill jag ställa följande frågor till ministern:
          </p>
          <p xml:id="i-MftEM2eYeeRDdKxXe1fKqm">
            Avser ministern att vidta några åtgärder för att öka Sveriges
            kunskaper om den pågående fördrivningen av befolkning i västra
            Colombia?
          </p>
          <p xml:id="i-YUdcaU4uu46Ntu5ujzvBaN">
            Avser ministern att vidta någon åtgärd för att säkerställa att
            svenska företag som avser att delta i industriprojekt i Colombia
            med stöd från Sida underställs samma krav på att redovisa konfliktrisker
            med konsekvensbedömningar som civila organisationer avkrävs vid
            projekt i landet?
          </p>
          <p xml:id="i-RXcgJNZEYxU4XrSqg3oXda">
            Avser ministern att vidta någon åtgärd vad gäller relationerna
            mellan Sverige och Colombia med anledning av de övergrepp som
            systematiskt sker i Colombia utan att regeringen där till synes
            vidtar någon åtgärd för att värna sin befolknings rättigheter?
          </p>
        </div>
      </div>
    </body>
  </text>
</TEI>
