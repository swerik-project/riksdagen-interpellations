<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0408">
  <teiHeader>
    <fileDesc>
      <titleStmt>
        <title>Remissinstansernas kritik mot vårdnadsbidrag</title>
        <author>Olsson, LiseLotte (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Remissinstansernas kritik mot vårdnadsbidrag till Göran Hägglund (kd), socialminister om Remissinstansernas kritik mot vårdnadsbidrag</title>
          <idno type="rdwebb">GV10408</idno>
          <ref type="dokument_url_text">http://data.riksdagen.se/dokument/GV10408/text</ref>
          <ref type="dokument_url_html">http://data.riksdagen.se/dokument/GV10408</ref>
          <ref type="dokumentstatus_url_xml">http://data.riksdagen.se/dokumentstatus/GV10408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <persName>LiseLotte Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3mbjYBRmAeiZi1MsDGDxtF" corresp="i-Sn3HArFcXWQDenVvrpFSQe">
          <date when="2008-02-19"/>
        </correspAction>
        <correspAction type="received" xml:id="i-SXLX6nt2RTte46tK769u3y" corresp="i-8BTYtQ95yRpC5syyC4aHoY">
          <date when="2008-02-19"/>
        </correspAction>
        <correspAction type="answered" xml:id="i-RESmteiiuEXCFYuNvTVUKi" corresp="i-8BTYtQ95yRpC5syyC4aHoY">
          <date when="2008-03-11"/>
        </correspAction>
        <correspContext corresp="i-RESmteiiuEXCFYuNvTVUKi">
          <ref type="record" target="prot-200708--076">Riksdagens protokoll 2007/08:76 Tisdagen den 11 mars</ref>
          <ref type="recordSection" target="unsetDivId">14 § Svar på interpellation 2007/08:408 om remissinstansernas kritik mot vårdnadsbidrag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VcgUUoscpwmCnkQZ5ASJFy">
            Interpellation 2007/08:408 Remissinstansernas kritik mot vårdnadsbidrag
            av LiseLotte Olsson (v) till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-Eu9diqL2BSe7FsK4VVyfZt">
            den 19 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8UymYwTcEn2WcKRtRHvRGV">
            Regeringen har skickat ut ett förslag på remiss om införande
            av kommunalt vårdnadsbidrag. Bidraget ska utgå med 3 000 kronor
            per månad och barn till föräldrar som inte har sina barn i förskolan.
            Remissinstanserna är mycket kritiska till regeringens förslag.
          </p>
          <p xml:id="i-FrK4GthxJWhE2PqMPJu1yu">
            JämO anser att det strider mot de av riksdagen fastslagna jämställdhetspolitiska
            målen. Forskning visar att vårdnadsbidraget i andra länder resulterat
            i minskad ekonomisk jämställdhet, större skillnad i fördelningen
            av det obetalda hem- och omsorgsarbetet och minskad makt och inflytande
            för kvinnor.
          </p>
          <p xml:id="i-16iNNm3FiAdBGxPWVzbY1y">
            I Norge och Finland som har vårdnadsbidrag är det enligt JämO
            95 procent kvinnor som har vårdnadsbidrag. Bland dessa kvinnor
            har många kort utbildning och svag anknytning till arbetsmarknaden.
            I Norge är också utlandsfödda kvinnor överrepresenterade vilket
            försämrat barnens möjligheter att lära sig norska tidigt.
          </p>
          <p xml:id="i-9ywobmBFoWrSBkcfma6N46">
            De fackliga centralorganisationerna LO, TCO och Saco avstryker
            förslaget om vårdnadsbidrag. De menar att vårdnadsbidraget kommer
            att skapa inlåsningseffekter för kvinnor och försämra läget för
            kvinnor på arbetsmarknaden ytterligare. LO framhåller att vårdnadsbidraget
            kommer att leda till fler osäkra anställningar och deltidsarbete
            bland kvinnor.
          </p>
          <p xml:id="i-MEfRXMMfG5ZxSubj1aJGcH">
            Även Arbetsgivarverket avstyrker förslaget eftersom det innebär
            att arbetstagare har rätt att vara lediga på heltid längre. Det
            ökar inte incitamenten för arbetsgivare att erbjuda kvinnor tillsvidareanställningar.
            Risken är att allt färre föräldrar kommer att kombinera tiden
            med småbarn med förvärvsarbete.
          </p>
          <p xml:id="i-MmRFgypYFuuxNTXoJe14Mq">
            Statskontoret framhåller i sitt remissvar att vårdnadsbidraget
            kommer att minska sysselsättningen bland kvinnor. Därmed är den
            största kostnaden för kommunerna minskade skatteintäkter till
            följd av lägre sysselsättning.
          </p>
          <p xml:id="i-KUwZ6ErmW6PqMjPieDAhfX">
            Många kommuner befarar att vårdnadsbidraget kan medföra ökade
            kostnader eftersom det förutsätter en omfattande byråkrati kring
            vilka inkomster föräldrarna har och hur många timmar per vecka
            barnen är i förskolan.
          </p>
          <p xml:id="i-B5Z92ZC7gWeQPiAWNBFkLr">
            Men för kommunerna skulle vårdnadsbidraget också kunna innebära
            en besparing. Kostnaden för vårdnadsbidrag uppgår till 36 000
            kronor per barn och år, jämfört med 100 000 kronor per barn och
            år i förskolan. Vårdnadsbidraget är således ett billigt alternativ
            till förskola och kommunerna kan på så vis ta pengar från barnomsorgen
            för att finansiera skattesänkningar.
          </p>
          <p xml:id="i-6YAUXFzWQAjAFLXRVvqnsM">
            Skolverket varnar för att vårdnadsbidraget kommer att öka den
            sociala snedrekryteringen till förskolan och Barnombudsmannen
            skriver i sitt remissvar att även små barn faktiskt har rätt enligt
            FN:s barnkonvention att gå i förskola.
          </p>
          <p xml:id="i-QTfJ45dFf3WqwkgtowDe1X">
            Remissinstanserna pekar också på att ensamstående föräldrar inte
            kommer att kunna använda vårdnadsbidraget eftersom man omöjligen
            kan klara sig på 3 000 kronor per månad i dagens Sverige.
          </p>
          <p xml:id="i-A8HmDdT9QMbHrjrrFEJrss">
            Samtidigt som regeringen försämrar arbetsmarknaden för Sveriges
            alla kvinnor genom att införa vårdnadsbidrag gör man även stora
            nedskärningar på föräldraförsäkringen om 1 miljard kronor per
            år 2008–2010 som kommer att drabba alla gravida, föräldralediga
            och vabbande småbarnsföräldrar.
          </p>
        </div>
        <div type="ipQuestion">
          <p xml:id="i-3yLMFgJKHhXMwUt9ksPtxy">
            Mot bakgrund av det som anförs vill jag fråga statsrådet:
            <list rend="ordered">
              <item>
                1. Vilka åtgärder avser statsrådet att vidta för att vårdnadsbidraget
                inte ska inkräkta på barns rätt enligt barnkonventionen till förskola?
              </item>
              <item>
                2. Vilka åtgärder avser statsrådet att vidta för att vårdnadsbidraget
                inte ska strida mot de av riksdagen uppsatta målen för jämställdhetspolitiken?
              </item>
              <item>
                3. Vilka åtgärder avser statsrådet att vidta för att propositionen
                om vårdnadsbidrag ska innehålla en konsekvensanalys om vårdnadsbidragets
                effekter för samhällsekonomin, jämställdheten och barns rättigheter?
              </item>
            </list>
          </p>
        </div>
      </div>
    </body>
  </text>
</TEI>
