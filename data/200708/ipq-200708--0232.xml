<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200708--0232">
  <teiHeader>
    <fileDesc>
      <titleStmt>
        <title>Utnämningspolitiken i praktiken</title>
        <author>Andnor, Berit (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utnämningspolitiken i praktiken till Fredrik Reinfeldt (m), statsminister om Utnämningspolitiken i praktiken</title>
          <idno type="rdwebb">GV10232</idno>
          <ref type="dokument_url_text">http://data.riksdagen.se/dokument/GV10232/text</ref>
          <ref type="dokument_url_html">http://data.riksdagen.se/dokument/GV10232</ref>
          <ref type="dokumentstatus_url_xml">http://data.riksdagen.se/dokumentstatus/GV10232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EB8rko19ZjMiXBAQtNJFcy" corresp="i-LdbVtbdPx3MQxR6GEgCqax">
          <date when="2007-11-27"/>
        </correspAction>
        <correspAction type="received" xml:id="i-ApDRQ7Z2V2U1bL3yj5Vvnh" corresp="i-XgRZtFgzPDL7KcwsDvGVej">
          <date when="2007-11-27"/>
        </correspAction>
        <correspAction type="answered" xml:id="i-EAHmEGCt9YWxLF8RT1DBcp">
          <date when="2007-12-07"/>
        </correspAction>
        <correspAction type="answered" xml:id="i-9XWT9UKPxLkwyS3cbC2N2o" corresp="i-QrnhMBZLsGdbeBasmoTLpZ">
          <date when="2007-12-07"/>
        </correspAction>
        <correspContext corresp="i-9XWT9UKPxLkwyS3cbC2N2o">
          <ref type="record" target="prot-200708--039">Riksdagens protokoll 2007/08:39 Fredagen den 7 december</ref>
          <ref type="recordSection" target="unsetDivId">3 § Svar på interpellation 2007/08:232 om utnämningspolitiken i praktiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PDzrfoL5rELWzUoShMKRTR">
            Interpellation 2007/08:232 Utnämningspolitiken i praktiken av
            Berit Andnor (s) till statsminister Fredrik Reinfeldt (m)
          </p>
        </div>
        <div type="ipqSubmissionInfo">
          <p xml:id="i-RzGQHkDBoqAMtEMWJqs24u">
            den 27 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JgEoQSghucvJnrpvpBbDPV">
            Den 21 november 2006 presenterade statsministern en promemoria
            kallad Reformering av utnämningsmakten där det presenterades hur
            den borgerliga regeringen vill arbeta med utnämningspolitiken.
            I nio punkter presenteras där statsministerns syn på hur utnämningspolitiken
            ska reformeras.
          </p>
          <p xml:id="i-LFFUB5hzq1s7oDvT67fSuR">
            Sedan dess har jag, och många andra socialdemokrater, haft ett
            flertal diskussioner här i riksdagen om vad som egentligen ska
            hända. Senast var det med Mats Odell som i debatten presenterade
            två intressanta nyheter. Den första var att den försöksverksamhet
            som vi knappt förstod hade börjat nu var avslutad och att utnämningspolitiken
            därmed gått in i en fas där ordningen ska uppfattas som permanent.
          </p>
          <p xml:id="i-Ar8MTu1xi59ESVEYcM36kZ">
            Den andra nyheten föranleddes av min fråga vem som ska ta ansvar
            för att regeringens målsättning om att flertalet av statliga tjänster
            som omfattas av utnämningspolitken ska utannonseras. Då svarade
            Mats Odell att det var upp till varje departement som hade myndigheter
            och liknande under sig att bestämma vilka tjänster som ska utannonseras.
            Kontrollen av att flertalet av tjänsterna verkligen annonseras
            kommer därmed inte att ligga hos ansvarig minister, Mats Odell.
            Närmast till hands för att sköta om denna kontroll blir då Statsrådsberedningens
            samordningskansli.
          </p>
          <p xml:id="i-M8nWmCDLFhMdarWvUPPeyo">
            Som punkt sju i ovan nämnda pm står det att det kommer att behövas
            en förstärkning av de personalresurser som ska hantera det förväntade
            merarbetet med det sätt som statsministern vill att utnämningspolitiken
            ska bedrivas, detta för att undvika att konsulter behöver anlitas
            för att sköta betydande delar av rekryteringsförfarandet. I flera
            av de rekryteringar som skett sedan statsministerns pm skrevs
            har dock konsulter skött om betydande delar av rekryteringsförfarandet.
            Uppenbarligen finns det inte sådana resurser i nuläget på respektive
            departement. Även här ligger det då nära till hands att tro att
            det är på Statsrådsberedningens samordningskansli en sådan resurs
            ska byggas upp.
          </p>
          <p xml:id="i-UaVdLhSh4P7CuNDfgX8kDC">
            Det finns också ett flertal myndigheter som är små och har en
            begränsad verksamhet. Där finns inga generaldirektörer utan myndigheten
            leds av en styrelse. Under Statsrådsberedningen finns två sådana
            myndigheter, Sieps och Harpsundsnämnden. Det vore intressant att
            veta om även dessa ska omfattas av kravet på annonsering då till
            exempel ordförande i en sådan myndighet ska utses.
          </p>
          <p xml:id="i-741LT7fJ6rmiisa6REynCV">
            Mina frågor till statsministern blir därför:
          </p>
          <p xml:id="i-XjMiAERzFtyVf26WrKrwF6">
            Kommer statsministern att verka för att Statsrådsberedningens
            samordningskansli arbetar med uppföljning av utnämningspolitiken
            vad avser regeringens målsättningar om annonsering?
          </p>
          <p xml:id="i-WRa2xQNNnGiS4SHZxdcGLi">
            Kommer statsministern att se till att det på Statsrådberedningen
            byggs upp kompetens för att undvika att konsulter behöver anlitas
            för rekryteringsförfarandet?
          </p>
          <p xml:id="i-WZTCnSduVneCWxKFdQwvmQ">
            Hur kommer, enligt statsministerns avsikter, rekryteringen av
            styrelse till de myndigheter som lyder under Statsrådsberedningen,
            Sieps och Harpsundsnämnden, att gå till i den reformerade utnämningspolitiken?
          </p>
        </div>
      </div>
    </body>
  </text>
</TEI>
