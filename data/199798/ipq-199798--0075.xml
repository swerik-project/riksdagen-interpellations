<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0075">
  <teiHeader>
    <fileDesc>
      <titleStmt>
        <title>klimatpolitiken</title>
        <author>Dan Ericsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:75 av Dan Ericsson (kd) till miljöministern om klimatpolitiken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_70.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_71.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_72.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Dan Ericsson (kd)</persName>
            <state ref="unknown" type="partyAffiliation">
              <desc>kd</desc>
            </state>
            <idno>i-UDXM9dqeHhySJV3ZevrZPw</idno>
          </person>
          <person gender="woman">
            <persName>miljöministern</persName>
            <idno>i-S7LcGmD5NuSMrFDW8LBeJ1</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CAYhJWcnB6mjEVQ1rqPUyp" corresp="i-UDXM9dqeHhySJV3ZevrZPw">
          <date when="1997-11-10"/>
        </correspAction>
        <correspAction type="received" xml:id="i-DBqA2kaHTYUW3nvMESYXxT">
          <note>date unknown</note>
          <name>miljöministern</name>
        </correspAction>
        <correspAction type="questionStatus" subtype="answered" xml:id="i-EpLvLpDjjFjViAF4PuFpmo">
          <note>Besvarad</note>
        </correspAction>
        <correspAction type="answered" xml:id="i-ThfZg6khi31n7EKYCvEeQG">
          <date when="1997-11-25"/>
        </correspAction>
        <correspContext corresp="i-ThfZg6khi31n7EKYCvEeQG">
          <ref type="record" target="prot-199798--033">Prot. 1997/98:33</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ULRDqHrfps8bZxYPfX99jb">
            Interpellation 1997/98:75 av Dan Ericsson (kd) till miljöministern
            om klimatpolitiken
          </p>
        </div>
        <div type="ipqSubmissionInfo">
          <p xml:id="i-Quv9P5aZV6GPYouJgQuWuU">
            Inkom den 10 november : Besvarad den 25 november Prot. 1997/98:33
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3JnpbAtzffZ15DZ6wGTHXt">
            Inför den stora och viktiga klimatkonferensen i Kyoto i december
            må­nad får det inte råda några som helst tveksamheter om Sveriges
            mål och avsikter i klimatfrågan. Vi måste vara delaktiga i det
            globala arbetet för att stoppa växthuseffekten och därmed få hejd
            på de förödande effekter som kan bli resultatet av en ökad temperatur
            på jordklotet. Det är viktigt att Sverige inte skickar andra signaler
            angående klimatfrågan.
          </p>
          <p xml:id="i-KixLT2sbYGCJ5Etse22edJ">
            Sverige ser inte ut att klara riksdagens mål om att till år 2000
            stabili­sera koldioxidutsläppen på 1990 års nivå, för att därefter
            minska utsläp­pen. EU:s beslut om att ge Sverige rätten att öka
            utsläppen av koldioxid med 5 % till år 2010 är steg i helt fel
            riktning. Hur skall Sverige med trovärdighet kunna uppträda på
            den internationella arenan och ställa miljöpolitiska krav på andra
            länder när vi inte sopar rent framför egen dörr?
          </p>
          <p xml:id="i-8QopxFsxQ2Ba5dYqWjmBok">
            Att Sverige och USA skall befinnas vara på samma sida i detta
            sam­manhang är direkt pinsamt. Nyligen erkände president Clinton
            att USA inte kommer att lyckas leva upp till målsättningen från
            Riokonferensen
          </p>
          <note xml:id="i-5H7GMVqvRy1WvYb4mcHKrc" type="margin">
            Interpellationer1997/98:1 -313
          </note>
          <note xml:id="i-AAmLNV7UyXt3sQsHWZpm6X" type="pageNumber">
            71
          </note>
          <note xml:id="i-8w8gqKCUU9XFRGRXkvmP4F" type="margin">
            Interpellationer1997/98:1 -313
          </note>
          <p xml:id="i-B2jPrzXxAqHP7jtWERGGbV">
            om att utsläppen vid sekelskiftet skulle ha kommit ned till 1992
            års nivå, för att därefter minska. Man tappar tempo och målpunkten
            förskjuts framåt. Precis som i Sverige. Detta är inte en anständig
            miljöpolitik.
          </p>
          <p xml:id="i-EpRavhD9t4SSrigpMPzPcf">
            Det finns fortfarande mycket vi inte har exakt kunskap om och
            som forskare debatterar. Men det finns vissa grunddrag som nu
            är etablerade: Mänskliga aktiviteter har påverkat atmosfären och
            därmed jordens tempe­ratur. Detta kommer att ge ödesdigra konsekvenser.
          </p>
          <p xml:id="i-MPkt3bGdSjdrRiJc1EbBXS">
            I aprilnumret av Naturvårdsverkets tidning Miljöaktuellt beskrivs
            hur växthuseffekten nu ger en tydlig ekologisk kollaps i södra
            Ishavet. Tidi­gare i år kom den årliga miljörapporten från Worldwatch
            Institute State of the world '97 med dramatiska beskrivningar
            av vad som händer med vårt gemensamma jordklot om vi inte lyckas
            hejda fossilförbränningen och därmed följande koldioxidutsläpp.
            Något som leder till ökad me­deltemperatur på jorden. Man räknar
            med en fortsatt medeltemperatur­förhöjning på 1-3,5 grader de
            närmaste 100 åren med fortsatta förore­ningar av lufthavet. Det
            innebär att havsytan kommer att stiga. Oväder som orkaner blir
            vanligare och dessutom med ökad styrka. Över hela världen kommer
            vädret bli mer extremt; torka, översvämningar och vär­meböljor
            väntas öka. Uppräkningen av effekter av dessa klimatföränd­ringar
            kan göras lång. Några exempel:• Nederbörden påverkas vilket bidrar
            till att torkan i Afrika, Europa och andra områden ökar. Även
            relativt svag torka kan leda till att växter­nas tillväxt försämras,
            insektsangreppen ökar eller att sjukdomar sprids. Effekten blir
            ökade problem med livsmedelsförsörjning till en ökande världsbefolkning.
          </p>
          <p xml:id="i-HQZy4SBgfQQWxCpJqYgwF7">
            • I värsta fall kan torkan leda till att det bildas ny öken.•
            De marina ekosystemen störs allvarligt och belastningen på världsha­vens
            kommersiella fiskbestånd ökar.
          </p>
          <p xml:id="i-Sc2HoMETha66J8jxkbw6zc">
            • När havsytan stiger översvämmas våtmarkerna vid kusterna vilka
            redan i dag är jordens mest hotade naturområden. I tropiska och
            sub­tropiska områden kommer den stigande havsytan att hota mangrove-
            skogama som stabiliserar kusterna och utgör livsmiljö för ett
            mycket stort antal av både havslevande och landlevande arter.
          </p>
          <p xml:id="i-2f5R3BE26C4Vn1ztankj1e">
            • Hos vissa djurarter spelar temperaturvariationer en fundamental
            roll för populationens utveckling. Uppvärmningen kan leda till
            att vissa djurarter utrotas.
          </p>
          <p xml:id="i-RVgPibBdDdqjJFVEj48bFd">
            • Om stormarnas förstörelsekraft ökar med 50 % betyder det slutet
            för många öar och tropiska skogar.
          </p>
          <p xml:id="i-D74KfLjnRUhtjWnCSjCTiE">
            • Årstiderna förskjuts vilket kan få förödande effekter på arter
            och vegetation.För att förhindra en utveckling i enlighet med
            detta scenario måste alla länder, också Sverige, ta ansvar för
            att hejda utsläppen av koldioxid och snabbt minska desamma. Vare
            sig inom energi- eller transportsektorn kan vi tillåta ökade utsläpp
            utan tvärtom måste ett kraftfullt handlings­program upprättas
            och genomföras, ett program som minskar utsläppen. Det handlar
            om utfasning av fossilbränslen i såväl energiproduktionen som
            transportsektorn, begränsning av metanavgång, åtgärder för att
            öka kolbindningen samt fortsatta aktiviteter och forskning kring
            återvinning och lagring av koldioxid.
          </p>
          <note xml:id="i-UMEG9XimM3E4K8nakttZ1C" type="pageNumber">
            72
          </note>
          <p xml:id="i-SVeaxTuxm1YVdLzY4wLDqu">
            Den föreliggande energiuppgörelsen leder dessvärre i motsatt
            riktning mot vad som är nödvändigt. Ökad olje-, kol- och fossilgasförbränning
            står i direkt strid mot ett effektivt arbete för att få ned koldioxidutsläppen.
          </p>
          <p xml:id="i-HhhxvP8EGB5xeWZ8npMNUi">
            Tydliga beslut med lagstiftning måste till för att klargöra för
            bilindu­strin att man måste finna andra drivmedel än fossilbränsle.
            Bilindustrin måste snarast redovisa hur bidraget till växthuseffekten
            genom koldiox­idutsläpp från nyproducerade bilar skall upphöra.
          </p>
          <p xml:id="i-MQoGPN39f5t7KwEuaGjo74">
            Det har nu också kommit nya data från ett par forskare vid universite­tet
            i Bern. Deras hypotes är att växthuseffekten inte bara beror på
            hur hög koldioxidhalten är utan också på hur snabbt den ökar.
            Med en långsam­mare ökning verkar jordens klimat tåla en högre
            slutgiltig koncentration av koldioxid. De förenklingar som dessa
            schweiziska forskare har gjort i sina klimatsimuleringar innebär
            att de exakta siffrorna som de presenterar inte är något annat
            än kvalificerade uppskattningar. Men budskapet till världens politiker
            är ändå klart. Om vi börjar dra ned på användningen av fossila
            bränslen omgående, så kan vi fortsätta längre och t.o.m. faktiskt
            sammanlagt bränna mer. Jag säger inte att vi skall sträva efter
            det sist­nämnda, absolut inte. Men faktum kvarstår att kloka åtgärder
            i dag köper oss värdefull tid. Ju mer tid vi förlorar i dag, ju
            värre blir konsekvenserna sedan.
          </p>
          <p xml:id="i-NiYy6LsNTMJzSdNE31dfTQ">
            I detta perspektiv är den svenska regeringens och USA:s defensiva
            hållning vad gäller klimatpolitiken mycket illavarslande. Det
            är illa nog att våra egna utsläpp ökar. Vi är dessutom medskyldiga
            till Danmarks kraftigt ökade koldioxidutsläpp under 1996 eftersom
            vi importerat stora mängder kolkraft.
          </p>
          <p xml:id="i-KJ8AxK2fbuxpuC1K6WBTMv">
            Jag vill mot ovanstående bakgrund ställa följande frågor till
            miljömi­nister Anna Lindh:
          </p>
          <p xml:id="i-YMK2ByHcWs7JxHHzxHCR58">
            1. Kommer regeringen innan Kyotokonferensen att till EU meddela
            att Sverige inte skall tillgodoräkna sig de 5 % ökade koldioxidutsläpp
            som man av EU fått tillstånd till, utan stå fast vid målsättningen
            att stabilisera utsläppen till år 2000 på samma nivå som 1990,
            för att där­efter minska utsläppen?
          </p>
          <p xml:id="i-VtSU6aZrNhjuE21zLtPww2">
            2. På vilket sätt kommer regeringen att agera för att Sverige
            på ett seri­öst sätt under klimatkonferensen i Kyoto skall kunna
            verka för mins­kade koldioxidutsläpp?
          </p>
          <p xml:id="i-Qt4is3eHmD4aA2Foc1JKCM">
            3. Kommer regeringen att till riksdagen komma med förslag om
            ett kon­kret handlingsprogram som verkligen kan leda till minskade
            koldiox­idutsläpp?
          </p>
        </div>
      </div>
    </body>
  </text>
</TEI>
