<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:75</head>
        <author who="unknown">Dan Ericsson (kd)</author>
        <minister who="unknown">miljöministern</minister>
        <topic>klimatpolitiken</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:75 av Dan Ericsson (kd) till miljöministern
          om klimatpolitiken
        </IPQ_title>
        <submission_info>
          Inkom den 10 novemberBesvarad den 25 november Prot. 1997/98:33
        </submission_info>
      </div>
      <div type="IPQuestionBody">
        <p>
          Inför den stora och viktiga klimatkonferensen i Kyoto i december
          må­nad får det inte råda några som helst tveksamheter om Sveriges
          mål och avsikter i klimatfrågan. Vi måste vara delaktiga i det
          globala arbetet för att stoppa växthuseffekten och därmed få hejd
          på de förödande effekter som kan bli resultatet av en ökad temperatur
          på jordklotet. Det är viktigt att Sverige inte skickar andra signaler
          angående klimatfrågan.
        </p>
        <p>
          Sverige ser inte ut att klara riksdagens mål om att till år 2000
          stabili­sera koldioxidutsläppen på 1990 års nivå, för att därefter
          minska utsläp­pen. EU:s beslut om att ge Sverige rätten att öka
          utsläppen av koldioxid med 5 % till år 2010 är steg i helt fel
          riktning. Hur skall Sverige med trovärdighet kunna uppträda på
          den internationella arenan och ställa miljöpolitiska krav på andra
          länder när vi inte sopar rent framför egen dörr?
        </p>
        <p>
          Att Sverige och USA skall befinnas vara på samma sida i detta
          sam­manhang är direkt pinsamt. Nyligen erkände president Clinton
          att USA inte kommer att lyckas leva upp till målsättningen från
          Riokonferensen
        </p>
        <note type="margin">
          Interpellationer
        </note>
        <note type="pageNumber">
          71
        </note>
        <pb facs="PDF:70"/>
        <note type="margin">
          Interpellationer
        </note>
        <p>
          om att utsläppen vid sekelskiftet skulle ha kommit ned till 1992
          års nivå, för att därefter minska. Man tappar tempo och målpunkten
          förskjuts framåt. Precis som i Sverige. Detta är inte en anständig
          miljöpolitik.
        </p>
        <p>
          Det finns fortfarande mycket vi inte har exakt kunskap om och
          som forskare debatterar. Men det finns vissa grunddrag som nu
          är etablerade: Mänskliga aktiviteter har påverkat atmosfären och
          därmed jordens tempe­ratur. Detta kommer att ge ödesdigra konsekvenser.
        </p>
        <p>
          I aprilnumret av Naturvårdsverkets tidning Miljöaktuellt beskrivs
          hur växthuseffekten nu ger en tydlig ekologisk kollaps i södra
          Ishavet. Tidi­gare i år kom den årliga miljörapporten från Worldwatch
          Institute State of the world '97 med dramatiska beskrivningar
          av vad som händer med vårt gemensamma jordklot om vi inte lyckas
          hejda fossilförbränningen och därmed följande koldioxidutsläpp.
          Något som leder till ökad me­deltemperatur på jorden. Man räknar
          med en fortsatt medeltemperatur­förhöjning på 1-3,5 grader de
          närmaste 100 åren med fortsatta förore­ningar av lufthavet. Det
          innebär att havsytan kommer att stiga. Oväder som orkaner blir
          vanligare och dessutom med ökad styrka. Över hela världen kommer
          vädret bli mer extremt; torka, översvämningar och vär­meböljor
          väntas öka. Uppräkningen av effekter av dessa klimatföränd­ringar
          kan göras lång. Några exempel:• Nederbörden påverkas vilket bidrar
          till att torkan i Afrika, Europa och andra områden ökar. Även
          relativt svag torka kan leda till att växter­nas tillväxt försämras,
          insektsangreppen ökar eller att sjukdomar sprids. Effekten blir
          ökade problem med livsmedelsförsörjning till en ökande världsbefolkning.
        </p>
        <p>
          • I värsta fall kan torkan leda till att det bildas ny öken.•
          De marina ekosystemen störs allvarligt och belastningen på världsha­vens
          kommersiella fiskbestånd ökar.
        </p>
        <p>
          • När havsytan stiger översvämmas våtmarkerna vid kusterna vilka
          redan i dag är jordens mest hotade naturområden. I tropiska och
          sub­tropiska områden kommer den stigande havsytan att hota mangrove-
          skogama som stabiliserar kusterna och utgör livsmiljö för ett
          mycket stort antal av både havslevande och landlevande arter.
        </p>
        <p>
          • Hos vissa djurarter spelar temperaturvariationer en fundamental
          roll för populationens utveckling. Uppvärmningen kan leda till
          att vissa djurarter utrotas.
        </p>
        <p>
          • Om stormarnas förstörelsekraft ökar med 50 % betyder det slutet
          för många öar och tropiska skogar.
        </p>
        <p>
          • Årstiderna förskjuts vilket kan få förödande effekter på arter
          och vegetation.För att förhindra en utveckling i enlighet med
          detta scenario måste alla länder, också Sverige, ta ansvar för
          att hejda utsläppen av koldioxid och snabbt minska desamma. Vare
          sig inom energi- eller transportsektorn kan vi tillåta ökade utsläpp
          utan tvärtom måste ett kraftfullt handlings­program upprättas
          och genomföras, ett program som minskar utsläppen. Det handlar
          om utfasning av fossilbränslen i såväl energiproduktionen som
          transportsektorn, begränsning av metanavgång, åtgärder för att
          öka kolbindningen samt fortsatta aktiviteter och forskning kring
          återvinning och lagring av koldioxid.
        </p>
        <note type="pageNumber">
          72
        </note>
        <pb facs="PDF:71"/>
        <p>
          Den föreliggande energiuppgörelsen leder dessvärre i motsatt
          riktning mot vad som är nödvändigt. Ökad olje-, kol- och fossilgasförbränning
          står i direkt strid mot ett effektivt arbete för att få ned koldioxidutsläppen.
        </p>
        <p>
          Tydliga beslut med lagstiftning måste till för att klargöra för
          bilindu­strin att man måste finna andra drivmedel än fossilbränsle.
          Bilindustrin måste snarast redovisa hur bidraget till växthuseffekten
          genom koldiox­idutsläpp från nyproducerade bilar skall upphöra.
        </p>
        <p>
          Det har nu också kommit nya data från ett par forskare vid universite­tet
          i Bern. Deras hypotes är att växthuseffekten inte bara beror på
          hur hög koldioxidhalten är utan också på hur snabbt den ökar.
          Med en långsam­mare ökning verkar jordens klimat tåla en högre
          slutgiltig koncentration av koldioxid. De förenklingar som dessa
          schweiziska forskare har gjort i sina klimatsimuleringar innebär
          att de exakta siffrorna som de presenterar inte är något annat
          än kvalificerade uppskattningar. Men budskapet till världens politiker
          är ändå klart. Om vi börjar dra ned på användningen av fossila
          bränslen omgående, så kan vi fortsätta längre och t.o.m. faktiskt
          sammanlagt bränna mer. Jag säger inte att vi skall sträva efter
          det sist­nämnda, absolut inte. Men faktum kvarstår att kloka åtgärder
          i dag köper oss värdefull tid. Ju mer tid vi förlorar i dag, ju
          värre blir konsekvenserna sedan.
        </p>
        <p>
          I detta perspektiv är den svenska regeringens och USA:s defensiva
          hållning vad gäller klimatpolitiken mycket illavarslande. Det
          är illa nog att våra egna utsläpp ökar. Vi är dessutom medskyldiga
          till Danmarks kraftigt ökade koldioxidutsläpp under 1996 eftersom
          vi importerat stora mängder kolkraft.
        </p>
        <p>
          Jag vill mot ovanstående bakgrund ställa följande frågor till
          miljömi­nister Anna Lindh:
        </p>
        <p>
          1. Kommer regeringen innan Kyotokonferensen att till EU meddela
          att Sverige inte skall tillgodoräkna sig de 5 % ökade koldioxidutsläpp
          som man av EU fått tillstånd till, utan stå fast vid målsättningen
          att stabilisera utsläppen till år 2000 på samma nivå som 1990,
          för att där­efter minska utsläppen?
        </p>
        <p>
          2. På vilket sätt kommer regeringen att agera för att Sverige
          på ett seri­öst sätt under klimatkonferensen i Kyoto skall kunna
          verka för mins­kade koldioxidutsläpp?
        </p>
        <p>
          3. Kommer regeringen att till riksdagen komma med förslag om
          ett kon­kret handlingsprogram som verkligen kan leda till minskade
          koldiox­idutsläpp?
        </p>
        <pb facs="PDF:72"/>
      </div>
    </body>
  </text>
</TEI>
