<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0009">
  <teiHeader>
    <fileDesc>
      <titleStmt>
        <title>värdegrunden och samhällsutvecklingen</title>
        <author>Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:9 av Alf Svensson (kd) till statsministern om värdegrunden och samhällsutvecklingen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_7.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_8.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_9.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Alf Svensson (kd)</persName>
            <state ref="Q213654" type="partyAffiliation">
              <desc>kd</desc>
            </state>
            <idno>i-WCrN5vpCNm6z9SvfXfby4e</idno>
          </person>
          <person gender="man">
            <persName>Göran Persson</persName>
            <idno>i-3kVCtR7mCK6mW2F6oaBMR5</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DizZGyzW3bRXrWnBzNkbVW" corresp="i-WCrN5vpCNm6z9SvfXfby4e">
          <date when="1997-09-30"/>
        </correspAction>
        <correspAction type="received" xml:id="i-3hwampjRi5rNQokJ8SnHtS" corresp="i-3kVCtR7mCK6mW2F6oaBMR5">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-Vj5khiEV4F58Fb7GE8Gyq3">
          <note>Besvarad</note>
        </correspAction>
        <correspAction type="answered" xml:id="i-C3zGqRHhRUjzTM7r5eyw7M">
          <date when="1997-11-06"/>
        </correspAction>
        <correspContext corresp="i-C3zGqRHhRUjzTM7r5eyw7M">
          <ref type="record" target="prot-199798--026">Prot. 1997/98:26</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PJhtLKDSmQ11x9nxzsrj7u">
            Interpellation 1997/98:9 av Alf Svensson (kd) till statsministern
            om värdegrunden och samhällsutvecklingen
          </p>
        </div>
        <div type="ipqSubmissionInfo">
          <p xml:id="i-UEYBqguVtxwitYfbFCC1gX">
            Inkom den 30 september : Besvarad den 6 november Prot. 1997/98:26
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9g1PpuQCs7B1HRAMwuu2xc">
            I var och varannan tidning påpekas dagar som dessa att politikernas
            anseende sjunkit till noll. I tidningskrönikor som når stora delar
            av svens­ka folket beskrivs politikerna som den grupp som medborgare
            nu vänder ryggen och har tappat förtroendet för. Löpsedlar uppklistrade
            på försälj­ningsställen från Ystad till Haparanda basunerar ut
            de mest skandalartade historier i vilka politiker vältrat sig.
            Vårt lands största tidning hade tors­dagen den 25 september ledarrubriken:
            När makten går på horhus. I samma ledares ingress stod meningen:
            - Etablissemangets privatmoral är
          </p>
          <p xml:id="i-CG3qPQmz42ZP4XcixK3YNJ">
            en politisk och demokratisk angelägenhet. Personligen anser jag
            att just detta påstående är ytterligt angeläget att stryka under.
          </p>
          <p xml:id="i-KqgJ3se6k4f7xa3cwTAxQH">
            Det är sannolikt rent vilseledande att inbilla sig själv och
            andra att politiker skulle vara en moraliskt mer korrupt grupp
            än andra, och det är inkorrekt att uttrycka sig på ett sätt -
            i bestämd form pluralis - som om alla så att säga i ett kollektiv
            vore lika goda kålsupare. Men det säger sig självt att den moraliska
            förruttnelse som exponeras sprider sin odör i de vidaste kretsar.
          </p>
          <p xml:id="i-V5gnBQ7wN4pSJCC2CwduVQ">
            Det är självfallet alldeles riktigt att med kraft protestera
            mot att skat­tepengar används till både det ena och det andra.
            Likväl menar jag att det beteende, den förnedring och det utnyttjande
            av medmänniskor som tyd­ligen döljer sig bakom de pekuniärt vidlyftiga
            eskapaderna om möjligt är än mer klandervärda.
          </p>
          <p xml:id="i-TaofaRbxiKNgrnQymws8WV">
            Jag tror att vi människor har en benägenhet att inte lära av
            historien. Vi inbillar oss lätt att vi i nuet är mer fredade från
            att demokrati och re­spekt för människovärdet skall anfrätas än
            vad tidigare generationer varit. Innerst inne vet vi likväl att
            sådana synsätt eller resonemang är felaktiga.
          </p>
          <p xml:id="i-7ivjUzzQ21CHiZ1cZUGbeu">
            Vi i Sverige berömmer oss av att ha världens mest jämlika parlament.
            Det är förhoppningsvis allas önskemål att vi i vårt land också
            i framtiden skall kunna visa på den självklara demokratiska ordningen,
            att kvinnor i lika stor utsträckning som män deltar i politiskt
            arbete.
          </p>
          <p xml:id="i-DGTXXCAU5PCzthey2siip9">
            De rubriker som på sistone fångat svenska folket och de tragedier
            som flera våldtäktsmål visat upp, dokumenterar emellertid mer
            än tydligt, att det fortfarande är en rejäl sträcka fram till
            den punkt då egentlig och reell jämställdhet råder. Det finns
            anledning att ifrågasätta om inte respekten för människovärdet
            rent av nivellerats under senare år.
          </p>
          <p xml:id="i-R9YCRZh9r148chkd9T8BoB">
            På sistone har det allt oftare i politiska sammanhang ordats
            om att vi bör söka samverkan och samförstånd. Om det i något sammanhang
            läm­par sig med gemensamma tag, så torde det vara i kampen för
            de etiska kvaliteter utan vilka demokratin anfräts, ifrågasätts
            och på sikt riskerar att gå under.
          </p>
          <p xml:id="i-8yeDUzmsnQUQu5okazrC8E">
            Sverige behöver ett målmedvetet, konsekvent och ständigt pågående
            arbete för hederlighet och moral. I det arbetet bör ingen person
            ej heller något politiskt parti förhäva sig. Vi känner alla väl
            våra tillkortakomman­den och vår bristfällighet. Det finns, alldeles
            uppenbart, plats för oss alla i detta arbete.
          </p>
          <p xml:id="i-XkkPnNtwvKJMQZwjnmthRv">
            Etikdebatterna är många i vårt land. I vissa grupper menar man
            för övrigt att man nu på 1990-talet måste formulera sina egna
            etiska grunder och normer. Det har sannolikt alltid föresvävat
            människor att man, bild- likt talat, måste uppfinna hjulet trots
            att det sedan länge uppfunnits och används. Någon etikkommitté
            har sett det som sin uppgift efter diverse analyser, av vilka
            de flesta tycks ha varit externt riktade, att utpeka skat­tesystem
            och höga löner som orsaker till etiskt förfall i andra gruppering­ar.
            Självfallet bör såväl lönesättning som skattesystem betraktas
            utifrån etiska överväganden. Men jag tror att den typen av resonemang,
            som snarast måste uppfattas som avledningsmanövrer, medverkar
            till att dra ned respekten för både politiker och den absoluta
            nödvändigheten av etikkommittéers verksamheter.
          </p>
          <p xml:id="i-3gYUG7yBAZzpHBRCogG4D7">
            Om löneskillnader vore orsaken till att flagranta och upprörande
            mo­raliska haverier sker borde historien i vårt land och de flesta
            av ens an­förvanter visa på förskräckande omoral i det förgångna.
          </p>
          <note xml:id="i-Ae6PBAuhQRJhvVf4QDCwJG" type="margin">
            Interpellationer1997/98:1 -313
          </note>
          <note xml:id="i-DD95JcBUnP6omvQvPHjxNN" type="pageNumber">
            9
          </note>
          <note xml:id="i-Y1JSXDxtEBJoDuX4ykKQoc" type="margin">
            Interpellationer1997/98:1-313
          </note>
          <p xml:id="i-TLUZKCxbSrSCYksQTxYBxh">
            Jag har lagt märke till att Sveriges statsminister vid flera
            tillfällen på­talat värdet av De tio budorden. Jag hoppas att
            statsministern är av sam­ma åsikt som jag, att författaren Stig
            Claesson (Sias) uttrycker sig helt korrekt när han påpekar: ”De
            tio budorden är kanske vårt viktigaste arv. Om budorden överlämnades
            till människorna av en gud eller inte får var och en tro som han
            vill men vi kan inte låta bli att tro på De tio budorden för budorden
            finns.”
          </p>
          <p xml:id="i-BSDfEe5mMZeBtc3ui8Vt5E">
            Det är min bestämda uppfattning att lika väl som ett folk har
            ett mo­dersmål, har man vad man skulle kunna kalla en modersetik.
            För oss i Sverige är denna etik odiskutabelt den kristna. Och
            jag vill understryka att en förutsättning för att vi i vårt mångkulturella
            samhälle skall kunna respektera andras kulturer, religioner och
            traditioner är att vi känner oss väl förtrogna med vår egen.
          </p>
          <p xml:id="i-CutWgDP8SNqS5sk98qRox8">
            Statsministern har utlovat att under hösten tillse att vårt lands
            skolele­ver informeras om hur människovärdet förtrampades och
            på det gruvli­gaste sätt kränktes under förintelsen. Det kan förvisso
            göras gällande att åtskilligt av det moraliska moras som på senare
            tid uppdagats försig- kommit bland män i medelåldern och inte
            bland rikets ungdomar. Likväl bör det påtalas att i de våldtäktsmål
            och i interiörer från en del ung- domsmiljöer framgår det tydligt
            att respekten för medmänniskan kraftfullt behöver restaureras.
          </p>
          <p xml:id="i-4iSdZLmF3uEJUWWMDfQUJi">
            Det torde dessutom vara av värde att skolan genom etisk undervisning
            utifrån aktuella skandalhistorier visar avståndstagande och skapar
            förstå­else för att ett samhälle utan gemensam etik är dömt till
            undergång.
          </p>
          <p xml:id="i-XDRwcvkSHpi1LytiYXhDFb">
            Vilka åtgärder är statsministern beredd att vidta i syfte att
            förstärka samhällets etiska grundvalar?
          </p>
          <p xml:id="i-iX82BXThGvU17NMKgteYr">
            Är statsministern beredd att som ett led i informationskampanjen
            om förintelsen verka för en fördjupad debatt om de värderingar
            som styr vårt handlande mot varandra?
          </p>
          <p xml:id="i-ENVbd2mAqQtP9nXBzqkkXu">
            Vilka åtgärder planerar statsministern att vidta för att komma
            till rätta med den bristande tilltron till politiker på olika
            nivåer som är en följd av de senaste årens uppmärksammade skandaler
            i vilka politiker och ledande ämbetsmän figurerat?
          </p>
        </div>
      </div>
    </body>
  </text>
</TEI>
