<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0052">
  <teiHeader>
    <fileDesc>
      <titleStmt>
        <title>bostadspolitiken</title>
        <author>Mikael Odenberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:52 av Mikael Odenberg (m) till inrikesministern om bostadspolitiken</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_47.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_48.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_49.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_50.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Mikael Odenberg (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-DnTstrvT1jenyw6pdMxfZi</idno>
          </person>
          <person gender="man">
            <persName>inrikesministern</persName>
            <idno>i-4tfAWyiZEpB3Ss1Fh6QzqC</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PdX8vUjdJNbhzzvwaTR2zc" corresp="i-DnTstrvT1jenyw6pdMxfZi">
          <date when="1997-11-03"/>
        </correspAction>
        <correspAction type="received" xml:id="i-Xuu6SnkRdMiHo43VcQVPPE">
          <note>date unknown</note>
          <name>inrikesministern</name>
        </correspAction>
        <correspAction type="questionStatus" subtype="answered" xml:id="i-VpHvAgqFHzwLekBe3xgM9f">
          <note>Besvarad</note>
        </correspAction>
        <correspAction type="answered" xml:id="i-D4otirKf8M3U5QZHBP6zSE">
          <date when="1997-11-28"/>
        </correspAction>
        <correspContext corresp="i-D4otirKf8M3U5QZHBP6zSE">
          <ref type="record" target="prot-199798--036">Prot. 1997/98:36</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6Dp84JGcVXWcDsf23pQg9a">
            Interpellation 1997/98:52 av Mikael Odenberg (m) till inrikesministern
            om bostadspolitiken
          </p>
        </div>
        <div type="ipqSubmissionInfo">
          <p xml:id="i-SAWDKWhkPJ6kpXGLStPnNL">
            Inkom den 3 november : Besvarad den 28 november Prot. 1997/98:36
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wc479yR2e7tQrVKTHLZqbK">
            Under mandatperioden 1991-1994 bedrevs ett omfattande föränd­ringsarbete
            inom bostadspolitikens område. Det räntelånesystem som med stigande
            realräntor på kort tid skulle ha brutit samman stoppades och ett
            nytt bostadsfinansieringssystem infördes. Omfattande avregleringar
            genomfördes i syfte att stärka bostadskonsumentemas valfrihet
            i boendet och ställning på bostadsmarknaden.
          </p>
          <p xml:id="i-SGjPkbvcv8fqQyrsHQQqYt">
            Den dåvarande socialdemokratiska oppositionen motsatte sig alla
            re­geringens förslag till förändringar. I stället utställdes långtgående
            löften om billigare boende, ökat byggande och minskad byggarbetslöshet
            om bara socialdemokraterna fick bestämma. I syfte att underbygga
            en bild av socialdemokratisk handlingskraft på det bostadspolitiska
            området gjordes kravet på ett särskilt bostadsdepartement till
            en återkommande paradfråga såväl i riksdagsarbetet som i 1994
            års valrörelse.
          </p>
          <p xml:id="i-BvaEET52QMEJzVrNLmEg6U">
            Drygt tre år har nu förflutit sedan Socialdemokraterna återtog
            rege­ringsmakten. Det kan därför finnas skäl att jämföra utfallet
            av regeringens politik med utställda löften.
          </p>
          <p xml:id="i-48G7bTDp1psifus8B7FxK4">
            Nybyggnaden av bostäder
          </p>
          <p xml:id="i-2eM12sEzxp8LyRQ5d4orZM">
            När riksdagen i april 1994 diskuterade anslagen till bostadsförsörj­ningen
            refererade Oskar Lindkvist (s) - dåvarande socialdemokratisk vice
            ordförande i riksdagens bostadsutskott - en prognos från Boverket,
            vil­ken ansåg att det behöver byggas mellan 30 000 och 40 000
            nya lägenhe­ter varje år under 1990-talet. ”Den prognosen har
            vi arbetat med inom socialdemokratin, och vi har kommit fram till
            att vi kan stå upp för den målsättningen”, framhöll Oskar Lindkvist
            och påpekade för kammaren att detta ”genomsyrar också våra motioner”.
          </p>
          <p xml:id="i-XwfPgYXLJE2WNekppjkn1r">
            ”Regeringen delar uppfattningen att byggandet genom den tidigare
            borgerliga majoritetens politik har trängts tillbaka” sade det
            nytillträdda statsrådet Jörgen Andersson i november 1994 och utlovade
            andra tag: ”Den nya socialdemokratiska regeringen har tidigare
            denna månad för riksdagen lagt fram en politik för tillväxt, sysselsättning
            och välfärd. Där förordas att betydande resurser omfördelas för
            att öka byggandet.”
          </p>
          <p xml:id="i-Ld6kp1dJ3fN71gcmUTZ3D8">
            Den 3 maj 1995 var det socialdemokratiska alternativet åter etablerat
            i bostadspolitiken. I riksdagen framhöll statsrådet Andersson
            att ”det finns således både sysselsättnings- och bostadsförsöijningsskäl
            att stimulera till en tidigareläggning av viss nyproduktion. Den
            uppfattningen delar vi med Centern och vi har därför anvisat två
            miljarder till stöd. Beloppet är be­räknat efter en volym på 29
            000 igångsatta lägenheter under den period som bidraget utgår”.
          </p>
          <p xml:id="i-V5WnM2hwz5TPPqs9LQvz7m">
            Utfallet
          </p>
          <p xml:id="i-Y9xdri8rXHzfWtYjG5nPLX">
            I våras, den 14 maj, redovisade Statistiska centralbyrån (SCB)
            ny sta­tistik för bostadsbyggandet. Härav framgår att bostadsbyggandet
            nu har minskat ytterligare till den lägsta siffra som SCB någonsin
            har noterat.
          </p>
          <note xml:id="i-WbKWipPmjpzohFcxKSEywH" type="pageNumber">
            48
          </note>
          <p xml:id="i-WMSk36SDuptFVABFJAZdkg">
            Under första kvartalet 1997 påbörjades endast 1 100 lägenheter,
            vilket innebär en minskning med 63 % jämfört med motsvarande period
            1996.
          </p>
          <p xml:id="i-4p4GWfBKvUdd4vipZ59N8q">
            Den 15 maj redovisade branschorganisationen Byggentreprenörerna
            sin bedömning av utvecklingen i en vårprognos. Slutsatsen blev
            att ännu ett katastrofår väntar och att bostadsbyggandet klappar
            ihop fullständigt. För om- och nybyggnad av bostäder beräknades
            årets investeringar kom­ma att falla med 32 %. Byggentreprenörerna
            prognosticerade därmed att bara 11 000 nya lägenheter (varav många
            studentrum) kommer att byggas under 1997.
          </p>
          <p xml:id="i-BpGxADmLNsr39nh4aZ7mqz">
            Redan denna månad tvingades Byggentreprenörerna att revidera
            ned siffrorna. I sin höstprognos bedömer Byggentreprenörerna nu
            att endast ca 9 000 nya bostäder kommer att påbörjas under 1997.
            Detta är en ex­trem bottennivå som saknar motstycke både i svensk
            1900-talshistoria och i en internationell jämförelse.
          </p>
          <p xml:id="i-p2LECs86UVzegqVQ5s4fv">
            Ombyggnaden av bostäder
          </p>
          <p xml:id="i-JPRESoBBWNPTMoXBnP2qaV">
            Efter valet 1994 genomdrev regeringen ett investeringspaket med
            sti­mulansbidrag. Den 1 maj 1995 gjorde Jörgen Andersson sina
            första pro­gnoser kring den nya regeringens förväntade framgångar:
            ”När det gäller ROT-stödet för bostäder kan konstateras att det
            i mitten på april fanns ansökningar för fastigheter motsvarande
            114 000 lägenheter i flerbo- stadshus. Bidragsansökningar från
            de egna hemmen kommer in först i efterhand. Om utvecklingen fortsätter
            kan över 300 000 bostäder komma att åtgärdas med stöd av programmet.”
          </p>
          <p xml:id="i-8XxM7cWA7xVBuSUoHDB6df">
            Utfallet
          </p>
          <p xml:id="i-FKiMtYxiiMkrafG9GsDUtx">
            Enligt Boverkets indikatorer är också nivån på ombyggnaderna
            ytterst låg. Endast 9 000 lägenheter fick beslut om räntebidrag
            under första kvartalet 1997. Det var en minskning med 69 % jämfört
            med samma tid förra året.
          </p>
          <p xml:id="i-AaANNvbn1ez52E4zStpDxn">
            I sin höstprognos (oktober 1997) bedömer Byggentreprenörerna
            nu att ombyggnadsverksamheten kommer att falla med 30 % under
            innevarande år.
          </p>
          <p xml:id="i-Hmk3kPn6E6zaUcr9Lopagn">
            Byggarbetslösheten
          </p>
          <p xml:id="i-PDgD6EBSGSYkusKN6mRLYJ">
            I april 1994 angrep Lennart Nilsson (s) - nuvarande vice ordförande
            i bostadsutskottet - den borgerliga regeringen för den höga arbetslösheten:
            ”Vaije morgon när man kommer till riksdagshuset stöter man på
            några byggnadsarbetare här utanför. De bär på en skylt där det
            redovisas hur många tusen byggjobbare som är utan jobb.------Det
            är ett par tre styck­en av de drygt 30 procent byggarbetare som
            går arbetslösa i vårt land.”
          </p>
          <p xml:id="i-ZAf5up1Bq64sQpsYfqx1b">
            Ett år senare, den 3 maj 1995, framträdde statsrådet Jörgen Andersson
            för en förväntansfull riksdag. Statsrådet såg nu ljuset: ”Dagarna
            före jul antog riksdagen det socialdemokratiska investeringspaketet
            om tillsam­mans 4,7 miljarder i stimulansbidrag. Det är bidrag
            som nu som bäst håller på att omsättas i arbetstillfällen.------
            Byggstimulansema i komp-letteringspropositionen innebär en sysselsättningsökning
            i storleksord­ningen 20 000 årsarbeten. Byggnadsarbetareförbundet
            räknar med en halvering av byggarbetslösheten.”
          </p>
          <note xml:id="i-6kaR2LpkfntT6HoHiu6724" type="margin">
            Interpellationer1997/98:1 -313
          </note>
          <note xml:id="i-AwuqNi2geCQZ9WWicNhLmC" type="pageNumber">
            49
          </note>
          <note xml:id="i-36R7pzxthxsVGfZkPt48ZS" type="margin">
            Interpellationer1997/98:1 -313
          </note>
          <p xml:id="i-TdZwhQ4XBq9tch8kiEFkdf">
            Utfallet
          </p>
          <p xml:id="i-U4HjRBV5h5jkHHf91eX2Q7">
            De arbetslösa byggnadsarbetarna ses som bekant fortfarande med
            sina plakat utanför riksdagshuset. Byggnadsarbetareförbundets
            ordförande konstaterar att det inte har skett någon ”förbättring
            av läget inom byggan­det under den socialdemokratiska regeringsperioden”.
          </p>
          <p xml:id="i-V9N7z5GhtVH99qevASA7EW">
            I själva verket så steg den totala arbetslösheten bland byggnadsarbe­tarna
            dramatiskt under hösten 1996. I februari gick drygt 30 % av bygg­nadsarbetarna
            utan jobb. Byggentreprenörerna bedömde i sin majprognos att ytterligare
            15 000 byggjobb kommer att försvinna under 1997.1 höst­prognosen
            bedömer Byggentreprenörerna att antalet sysselsatta i bygg­branschen
            i år kommer att minska med drygt 11 000, vilket motsvarar 5 %.
          </p>
          <p xml:id="i-M3poaxLPaKBP7FzhFmhXq8">
            Den sammanhållna bostadspolitiken
          </p>
          <p xml:id="i-VXwkLxU9bi2vAN8yhaSx37">
            Under mandatperioden 1991-1994 gjorde socialdemokraterna gällan­de
            att den borgerliga regeringen inte tog bostadspolitiken på allvar.
            Detta bevisades med det byråkratiska argumentet att regeringen
            inte hade inrät­tat ett särskilt bostadsdepartement. ”Om vi skall
            diskutera bostadsfrågor, utifrån det som bostadsutskottet har
            att klara av, får vi vända oss till Fi­nansdepartementet, Miljödepartementet,
            Näringsdepartementet och Ci­vildepartementet”, protesterade en
            upprörd Lennart Nilsson (s).
          </p>
          <p xml:id="i-5xiu5TtnrCorBGTmZLB8aW">
            Departementsindelningen intresserade socialdemokraterna så till
            den grad att man fick riksdagen att göra ett tillkännagivande
            i frågan, trots att departementsindelningen helt uppenbart är
            en fråga som ankommer på regeringen själv att avgöra. ”Vi socialdemokrater
            lutar åt uppfattningen att man inte vill bedriva någon bostadspolitik
            i vårt land. Därför är jag naturligtvis glad över att utskottsmajoriteten
            riktar kritik och säger att det behövs ett bostadsdepartement”,
            sade Lennart Nilsson i riksdagsdebatten.
          </p>
          <p xml:id="i-BWKyf9aC5UPfYgK5AGz9ze">
            Utfallet
          </p>
          <p xml:id="i-CWWZTitLBjJcNUYm9Ew8bU">
            Varken Ingvar Carlsson eller Göran Persson inrättade något bostads­departement
            sedan Socialdemokraterna återkommit till regeringsmakten. Visserligen
            har bostadsfrågor i någon utsträckning samlats till ett depar­tement,
            Inrikesdepartementet. Men å andra sidan har det där ansvariga
            statsrådet inte uträttat någonting alls under tre år utom att
            tillsätta en bostadspolitisk utredning som sedermera har havererat.
          </p>
          <p xml:id="i-7gLkXojXHmMP7HNkJuSjXY">
            Om bostadsutskottet i dag vill diskutera bostadsfrågor får den
            ovan­nämnde Lennart Nilsson och det övriga bostadsutskottet vända
            sig till Inrikesdepartementet, Socialdepartementet, Finansdepartementet
            och Justitiedepartementet.
          </p>
          <p xml:id="i-X33MBZgepg3WN6P5RZ5ezA">
            ”Det finns inte någon socialdemokratisk bygg- eller bostadspolitik
            värd namnet” konstaterade tidningen Byggnadsarbetaren i en uppriktig
            ledare i våras. I sitt senaste nummer sammanfattar Byggnadsarbetaren
            läget: ”1994 trädde den socialdemokratiska regeringen till med
            stora förväntningar om en ny bostadspolitik. Efter mer än tre
            år finns dock ännu ingen sådan politik. Däremot en av all sakkunskap
            sönderskjuten bostadspolitisk utredning och en handlingsförlamad
            bostadsminister.”
          </p>
          <p xml:id="i-Soq2HUAHNS1n47Ym7N2GMQ">
            Med hänvisning till det anförda vill jag fråga inrikesministern:
          </p>
          <note xml:id="i-Yda7wLzjGrXhLTFVmVyj3" type="pageNumber">
            50
          </note>
          <p xml:id="i-GHyjB5899hXERMHRc1Mckt">
            1. Vilka åtgärder avser regeringen vidta för att uppfylla de
            löften om kraftigt ökad nyproduktion av bostäder som har utställts
            före, under och efter 1994 års riksdagsval?
          </p>
          <p xml:id="i-Ryz3zjYoYeLqVTnRPWc7oS">
            2. Vilka åtgärder avser regeringen vidta för att uppfylla de
            löften om kraftigt utökad ombyggnad av bostäder som har utställts
            före, under och efter 1994 års riksdagsval?
          </p>
          <p xml:id="i-HELcUtjFXeqju5b5Vu23Ns">
            3. Vilka åtgärder avser regeringen vidta för att uppfylla de
            löften om kraftigt minskad byggarbetslöshet som har utställts
            före, under och efter 1994 års riksdagsval?
          </p>
        </div>
      </div>
    </body>
  </text>
</TEI>
