<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0068">
  <teiHeader>
    <fileDesc>
      <titleStmt>
        <title>kompetenta lärarresurser</title>
        <author>Mikael Janson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:68 av Mikael Janson (fp) till utbildningsminis­tern om kompetenta lärarresurser</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_63.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_64.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Mikael Janson (fp)</persName>
            <state ref="Q110857" type="partyAffiliation">
              <desc>fp</desc>
            </state>
            <idno>i-Kv4bkXbbqGQTq4g6DErkzF</idno>
          </person>
          <person gender="man">
            <persName>Carl Tham</persName>
            <idno>i-9iNp1MZbdkNsrM73feEQmc</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4sNVvgfkLqEFjPRfMnQuP3" corresp="i-Kv4bkXbbqGQTq4g6DErkzF">
          <date when="1997-11-07"/>
        </correspAction>
        <correspAction type="received" xml:id="i-JVQvxx7ZakmSxzgLK49B8L">
          <note>date unknown</note>
          <name>utbildningsminis­tern</name>
        </correspAction>
        <correspAction type="questionStatus" subtype="answered" xml:id="i-Nc9A9nEEqNtEVHdNu6gyyR">
          <note>Besvarad</note>
        </correspAction>
        <correspAction type="answered" xml:id="i-Gg7d1z4Jv6f2ySrA4q1DBC">
          <date when="1997-11-28"/>
        </correspAction>
        <correspContext corresp="i-Gg7d1z4Jv6f2ySrA4q1DBC">
          <ref type="record" target="prot-199798--036">Prot. 1997/98:36</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8keGWjsJhk6suwc1jTE7d7">
            Interpellation 1997/98:68 av Mikael Janson (fp) till utbildningsminis­tern
            om kompetenta lärarresurser
          </p>
        </div>
        <div type="ipqSubmissionInfo">
          <p xml:id="i-JdR9podRhvQwrtAozAKRrt">
            Inkom den 7 november : Besvarad den 28 november Prot. 1997/98:36
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7E3gDcspWBKVEDGKN8WEhF">
            En fullvärdig utbildning för alla är en grundbult för alla människors
            och därmed hela samhällets utveckling. Det som händer - och inte
            händer - inom skolans väggar är en angelägenhet för oss alla.
          </p>
          <p xml:id="i-SteB5dBPw89pehKWcFQtJE">
            Den mest centrala gestalten inom dessa väggar är förstås läraren.
            Det är till honom eller henne vi måste sätta vår tillit för att
            utbildningen utförs på ett så bra sätt som möjligt. Det är då
            med oro jag konstaterar att vi inom bara några år kan komma att
            befinna oss i en akut lärarbrist till följd av de alltfler barnen
            i skolåldern och åldersstrukturen bland lärarna. Re­dan i dag
            märks bristerna ute i verksamheten med svårigheter att få tag
            i lärarkompetens. På samma gång försöker man från kommunernas
            sida genom olika ”erbjudanden” garantipensionera så många äldre
            lärare som möjligt. Den åldersstigna lärarkadern skall alltså
            inom kortast möjliga tid ersättas med en ny generation lärare,
            samtidigt som behovet av nya lärare är större än någonsin. Trots
            det har det enligt uppgifter för hösten antagits färre på lärarutbildningarna
            än vad som var fallet 1996.
          </p>
          <p xml:id="i-Jjqt491DVsshWfpwpePk4m">
            Än mer oroande blir det när det kan konstateras att de som vill
            utbilda sig till lärare inte alltid är de som kanske är bäst lämpade.
            Det måste givetvis finnas en variation i kunskaper och förmågor
            också inom lärarkå­ren, som i alla yrken. Läraryrket är dock i
            dag så pass lågt rankat att många inte söker till lärarutbildningar
            som förstahandsaltemativ, men ändå kommer in. Det tydligaste exemplet
            är matematik och NO- utbildningama som många gånger har svårt
            att fylla sina platser, vilket gör att intagningsbetyget även
            för kärnämnet, dvs. matematik, i många fall är lägre än vad som
            borde vara önskvärt. Det är symtomatiskt att
          </p>
          <p xml:id="i-YHJtW59uyi9hGNNuyXZpc3">
            tester på Chalmers och i Linköping visar att de nya studenterna
            inte klarar den matematik de borde ha lärt sig i gymnasiet. Det
            är alltså ett grundläg­gande problem vi ser, som slår igenom även
            inom lärarutbildningarna.
          </p>
          <p xml:id="i-ECdBKc8rmsbUU9XPjxWRKL">
            Samtidigt lämnar många av de duktigaste lärarna skolan när de
            får chansen till ett annat jobb. Lönen är sannolikt en av huvudorsakerna
            till detta. En annan är arbetssituationen som sliter ut många
            lärare i förtid. Skolorna har inte heller resurser att tillgodose
            varje lärares behov av en ständig kompetensutveckling. Lärarna
            ges helt enkelt inte redskap och möjligheter att ta sig an de
            utmaningar som dagens skola och samhälle erbjuder. Det är kanske
            snarare där problemet ligger än att skolan skulle ha för många
            äldre lärare. De har helt enkelt inte ansetts värda att satsa
            på.
          </p>
          <p xml:id="i-CsiisQLm1sfgBc4DmySSBt">
            Därutöver kan sägas att nu konkurrerar även de regionala högskolorna
            om de gymnasielärare som finns. Den snabba utbyggnaden av högskolor
            gör att det inte finns tillräckligt med disputerade lärare att
            tillgå. De små högskolorna erbjuder då mindre meriterade personer
            högre löner än vad de etablerade universiteten har resurser för
            att ens ge sina disputerade lärare. När det sedan kommer till
            professorskompetenta personer är bris­ten än mer skriande inom
            vissa ämnen. Sverige har sedan 90-talets början ramlat ned från
            5:e till 21 :a plats i jämförelser mellan olika OECD- länders
            högskolekvalitet, så det är ingen framkomlig väg att ytterligare
            sänka kraven på vad som skall räknas som lektors- respektive profes-
            sorskompetens för att den vägen få fler lärare.
          </p>
          <p xml:id="i-WtTDYT3V6zRdB9ioHrFWHQ">
            Det finns alltså en alltmer skriande brist på lärarresurser,
            såväl på högskole- som universitetsnivå, de som bl.a. skall undervisa
            de nya lärar­na, som i gymnasiet och grundskolan. Försörjningen
            av nya lärare är alltmer problematisk tycks det, kanske framför
            allt till följd av läraryrkets sjunkande status. Det i sin tur
            leder till att de som skall undervisa nästa generation lärare
            i många avseenden kan ha brister som långsiktigt leder oss in
            i en mycket oroväckande nedåtgående spiral.
          </p>
          <p xml:id="i-X5us64WHEBnNTy8MrMigpw">
            Jag vill mot bakgrund av detta ställa följande fråga till det
            ansvariga statsrådet för utbildningsfrågor:
          </p>
          <p xml:id="i-WmRGmnDxYXMUeoEQvb8rsf">
            Vad avser regeringen vidta för åtgärder för att tillförsäkra
            att vi i Sverige verkligen kan klara det ökade behovet av kompetenta
            lärare på alla nivåer i vårt utbildningsväsende?
          </p>
        </div>
      </div>
    </body>
  </text>
</TEI>
