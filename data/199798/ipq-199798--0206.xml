<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0206">
  <teiHeader>
    <fileDesc>
      <titleStmt>
        <title>handikappades situation på högskolorna</title>
        <author>Margitta Edgren (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:206 av Margitta Edgren (fp) till utbildningsmi­nistern om handikappades situation på högskolorna</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_211.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_212.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_213.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <persName>Margitta Edgren (fp)</persName>
            <state ref="Q110857" type="partyAffiliation">
              <desc>fp</desc>
            </state>
            <idno>i-H6rrzni8wdNEWHUXz4FTEZ</idno>
          </person>
          <person gender="man">
            <persName>Carl Tham</persName>
            <idno>i-9iNp1MZbdkNsrM73feEQmc</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y2G7ymNVaA8PfrD2z9hw5f" corresp="i-H6rrzni8wdNEWHUXz4FTEZ">
          <date when="1998-02-25"/>
        </correspAction>
        <correspAction type="received" xml:id="i-BmFAVzjvC6WcnctWiuNrDS" corresp="i-9iNp1MZbdkNsrM73feEQmc">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-WVsxXZbZRJ58cT2NVTHoRn">
          <note>Besvarad</note>
        </correspAction>
        <correspAction type="answered" xml:id="i-YUPFTdjJGmLU2E4cv3T94f">
          <date when="1997-03-24"/>
        </correspAction>
        <correspContext corresp="i-YUPFTdjJGmLU2E4cv3T94f">
          <ref type="record" target="prot-199798--085">Prot. 1997/98:85</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WuxA8YeJ6KT1Ci1H7r5KtQ">
            Interpellation 1997/98:206 av Margitta Edgren (fp) till utbildningsmi­nistern
            om handikappades situation på högskolorna
          </p>
        </div>
        <div type="ipqSubmissionInfo">
          <p xml:id="i-DHFnnDievUL2a8Lvjt25xY">
            Inkom den 25 februari : Besvarad den 24 mars Prot. 1997/98:85
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UemUEGrWt3hJFJsD6sE8v8">
            I lagar, förordningar, handlingsplaner och handikapprogram har
            han­dikappfrågor belysts ur olika aspekter. Målen om jämlikhet
            och delaktig­het har slagits fast för alla människor, handikappade
            eller inte. Riksda­gens partier är överens om att alla studerande
            med den behörighet som krävs skall ha samma möjligheter att söka
            och få tillträde till högskolan.
          </p>
          <p xml:id="i-7f2Yj9VAGx8LtTutpnQyBs">
            Har då alla studerande det?
          </p>
          <p xml:id="i-GxRJpuhtxVLp3iGxByYJJB">
            Jag tänker på de studerande som har ett eller flera handikapp
            och därmed funktionshinder. De kan vara döva eller hörselskadade
            studeran­de som behöver teckenspråkstolkar och/eller är beroende
            av en tecken- språksmiljö och/eller undervisningslokaler som är
            utrustade med tele- och hörselslingor.
          </p>
          <p xml:id="i-6Ts6QKibLw3FXuECwZ6QcT">
            Har blinda eller synskadade studerande, om de till följd av sitt
            funk­tionshinder kräver tekniska arrangemang och/eller anpassad
            inre och yttre miljö, samma möjligheter att lyckas med sina studier
            som seende studie­kamrater?
          </p>
          <p xml:id="i-xUrBPgwEYEjjwd18TxgUe">
            Samma fråga måste ställas vad gäller studerande med rörelsehinder,
            med svår allergi, med dyslexi och/eller andra hinder. Har de i
            praktiken samma valmöjligheter vad gäller högskolestudier som
            de utan funktions­hinder?
          </p>
          <p xml:id="i-U3cBeq7tzwV9xNsse2uf7h">
            Det gemensamma för studerande med olika funktionshinder är att
            de behöver olika anpassningar i miljön (i vid mening) för att
            deras begåv­ning skall komma till sin rätt.
          </p>
          <p xml:id="i-Svs2DeK9Fi22Va2bWzKppd">
            Varje högskola är skyldig att avsätta medel för att finansiera
            anpass­ningar utifrån enskilda studerandes funktionshinder. Utöver
            vad respekti­ve högskola skall avsätta finns gemensamma medel
            som Stockholms universitet disponerar. Av de senare kan högskolor
            ansöka när deras åtagande för anpassning överstiger vad som kan
            anses rimligt för en en­skild högskola att finansiera.
          </p>
          <p xml:id="i-Hj98xxVw2S12wgtZPV3gWJ">
            I takt med att antalet högskolestuderande ökat generellt har
            naturligt­vis även antalet studerande med funktionshinder ökat.
          </p>
          <p xml:id="i-DVA2wB6asUCog6ESCJYy37">
            Budgetåret 1997 fanns det ca 1 121 inskrivna studenter och forskar­studerande
            som i varierande grad är funktionshindrade och som behöver varierande
            grad av stöd. Troligtvis finns en stor grupp ungdomar med funktionshinder
            som inte söker en högskoleutbildning på grund av allmän osäkerhet
            om hur den skall gå att genomföra. Samtidigt är det oerhört svårt
            att få arbete utan högre utbildning och säkert än svårare för
            dessa ungdomar. I USA har detta uppmärksammats och därför är högskoleut­bildning
            för handikappade en federal angelägenhet. Det vore kanske samhällsekonomiskt
            och långsiktigt klokt att samordna resurser från olika håll, social-,
            arbetsmarknads- och utbildningssektorema för att garantera bästa
            möjliga utbildning som en försäkring mot arbetslöshet.
          </p>
          <p xml:id="i-2CxGSdFfnwSsA7mqdwyUUV">
            Högskolan i Örebro har i två år genomfört en 14 dagars introduk­tionskurs
            för döva och hörselskadade gymnasister, som får en inblick i akademiska
            studier. Antalet sökande till högskolan har efter kurserna
          </p>
          <note xml:id="i-BsxR9uxkFhZKeTUdnsCpvg" type="pageNumber">
            212
          </note>
          <p xml:id="i-Dm36mED8m6VfuZPXyG12KW">
            ökat. Det vore ett demokratiskt bakslag om man i Örebro nu måste
            avvisa sökande på grund av brist på medel till hörselvårdstolkar.
          </p>
          <p xml:id="i-UDF6NQ2nKxcV3dQhNuDtb2">
            Tillgängligheten kan vara problem
          </p>
          <p xml:id="i-XjQCjjwS5mBWpKUA7vG1xo">
            Fortfarande saknas mycket i högskolebyggnadema, allt från rullstols-
            ramper, hissar, teleslingor, hörselslingor, kontrastmarkeringar
            i trappor till punkt- och reliefskrift i hissar. Kostnaderna för
            anpassning av bygg­nader och lokaler belastar dock inte de konton
            som jag här vill diskutera. Samma gäller inköp och anpassning
            av datorer för funktionshindrade studerande.
          </p>
          <p xml:id="i-XL7LFq5Ky2PoWdYsZmVELS">
            Studentbostäder är inte heller utrustade med nödvändiga hjälpmedel
            och därmed inte anpassade till studerande med handikapp av varierande
            omfattning.
          </p>
          <p xml:id="i-RBJbcuukN5AuoLPyFzWYcp">
            Högskolornas ekonomi är det stora problemet
          </p>
          <p xml:id="i-Vs44qkUFSyFjJUN3KtVL94">
            De medel som avsatts fram till nu är för små i förhållande till
            det ökande antalet studerande. De är också otillräckliga i förhållande
            till de insatser som måste göras. Visserligen har antalet studerande
            ökat och därmed anslaget för grundutbildning på vilket den egna
            avsättningen på 0,15 % räknas, men de högskolor som har många
            handikappade studenter redovisar stora underskott.
          </p>
          <p xml:id="i-4J2EB7swf2GLGvr5kW5vuP">
            Därmed kan situationer uppstå på högskolorna där student sätts
            mot student. Jag har hört från en student på en högskola ”hade
            inte den döve studenten krävt så mycket tolkhjälp hade pengarna
            räckt för extra under­visning till flera”. Detta synsätt rimmar
            mycket dåligt med likvärdighet och delaktighet för alla människor.
          </p>
          <p xml:id="i-CP9RD5FswfMQFiBCGJzWdC">
            Här finns ett problem som måste lösas innan högskolor känner
            sig tvingade att säga nej till handikappade sökande. En högskola
            kan inte ensam ta ansvar för ökat antal studerande utan det måste
            på något sätt delas.
          </p>
          <p xml:id="i-L3ogoMFayodep6J7aaZzba">
            Det finns flera tänkbara lösningar
          </p>
          <p xml:id="i-JLT73yyjuaA7xBi2St1sTT">
            En är att ge vissa högskolor möjlighet att specialisera sig på
            vissa handikapp och därmed få ett större underlag för t.ex. tolkar.
            Nackdelen är att de studerandes valfrihet inskränks kraftigt.
            Tyvärr kan det också inne­bära att icke-funktionshindrade drar
            sig för att söka.
          </p>
          <p xml:id="i-Fhr15XC7rNyu6AVpGt6God">
            En annan är att föranstalta om antagning med några års mellanrum.Valfriheten
            för studerande inskränks något men i gengäld kan grup­pen som
            behöver extra stöd bli större.
          </p>
          <p xml:id="i-KchSBzgJVUV95nvQaEppGK">
            En tredje är att se handikappade studenters lagliga rätt att
            studera vid en högskola som ett kollektivt åtagande för landets
            samtliga högskolor. Det skulle kunna innebära en gemensam finansiering.
            Erfarenheten från tidigare visar att detta skulle kräva en centralisering.
          </p>
          <p xml:id="i-9cwYPLuX9xUHyJdfuzCKRd">
            En fjärde är att se högskoleutbildning som habilitering. Fram
            t.o.m. gymnasienivå finns jämförelsevis mycket stöd, därefter
            minskar stödåt­gärderna drastiskt. Det är väl ändå anmärkningsvärt
            att just handikappade ungdomar skall anses habiliterade med enbart
            en gymnasieutbildning.
          </p>
          <p xml:id="i-M3dMw8FQ9Qr7FbLJ82KBdj">
            Med hänvisning till det ovan anförda skulle jag vilja ställa
            följande fråga till utbildningsministern.
          </p>
          <note xml:id="i-2L7qEbZLkKPTXUDDhnz2af" type="margin">
            Interpellationer1997/98:1 -313
          </note>
          <note xml:id="i-VZ6DbDdMuq2nfPrFGPsiJg" type="pageNumber">
            213
          </note>
          <note xml:id="i-Tt6WqYDCrLmiS6P4Fyh8KZ" type="margin">
            Interpellationer1997/98:1 -313
          </note>
          <p xml:id="i-PN91Cve2F4E351KmPQNYpB">
            Är regeringen beredd att låta utreda lösningar i enlighet med
            vad jag har skisserat ovan så att vi även i fortsättningen med
            gott samvete kan uppmuntra studerande med handikapp att söka till
            högskolor för utbild­ning?
          </p>
        </div>
      </div>
    </body>
  </text>
</TEI>
