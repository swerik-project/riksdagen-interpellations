<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0073">
  <teiHeader>
    <fileDesc>
      <titleStmt>
        <title>narkotikasituationen i Norrköping</title>
        <author>Dan Ericsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:73 av Dan Ericsson (kd) till socialministern om narkotikasituationen i Norrköping</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_68.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_69.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Dan Ericsson (kd)</persName>
            <state ref="unknown" type="partyAffiliation">
              <desc>kd</desc>
            </state>
            <idno>i-UDXM9dqeHhySJV3ZevrZPw</idno>
          </person>
          <person>
            <persName>socialministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5FqW8NJhR9DBVA76tsu7H4" corresp="i-UDXM9dqeHhySJV3ZevrZPw">
          <date when="1997-11-10"/>
        </correspAction>
        <correspAction type="received" xml:id="i-5hUNkxYMAHvfHUrnCmrZFC">
          <note>date unknown</note>
          <name>socialministern</name>
        </correspAction>
        <correspAction type="questionStatus" subtype="answered" xml:id="i-AhExfmt5knvaeMW4R8tiQz">
          <note>Besvarad</note>
        </correspAction>
        <correspAction type="answered" xml:id="i-Kbf8g6YUrtTq7Za1rTRGoX">
          <date when="1997-11-25"/>
        </correspAction>
        <correspContext corresp="i-Kbf8g6YUrtTq7Za1rTRGoX">
          <ref type="record" target="prot-199798--033">Prot. 1997/98:33</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Dz51XvNd22nRjnEJpbkJXg">
            Interpellation 1997/98:73 av Dan Ericsson (kd) till socialministern
            om narkotikasituationen i Norrköping
          </p>
        </div>
        <div type="ipqSubmissionInfo">
          <p xml:id="i-G1AvKK3zgUv7h4edDLsrvH">
            Inkom den 10 november : Besvarad den 25 november Prot. 1997/98:33
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C93cnLdsAQoB9iDMSH5mW4">
            I en serie artiklar har tidningen Aftonbladet speglat den aktuella
            si­tuationen på narkotikafronten i ungdomsvärlden. Det har varit
            en skräm­mande läsning. Att det tunga narkotikamissbruket på kort
            tid har ökat i hela landet är mycket illavarslande.
          </p>
          <p xml:id="i-EsZdSBApcfdcV82ZA6Yc5">
            Det går inte att säga exakt hur stora problemen är men det är
            helt klart att missbruket vuxit alarmerande snabbt. För ett år
            sedan talades det om ”en handfull” heroinmissbrukare i Norrköping.
            Nu säger polisen att det rör sig om 300, kanske fler. En av ungdomarna,
            som numera är drogfri, säger att polisen underskattar problemet.
            Enligt honom rör sig antalet missbrukare om ca 600. Exakt rätt
            siffra kan vara svår att fastställa men trenden är klar: Heroinmissbruket
            har spridit sig som en epidemi.
          </p>
          <p xml:id="i-LfHUbDHt43pKu9RFBJeHq2">
            En anledning till att det har blivit så är att många unga uppfattar
            rök­heroinet som ett slags ”heroin light”, att det skulle vara
            mindre farligt än det heroin som injiceras. Att vara sprutnarkoman
            är inget eftersträvans­värt för dessa ungdomar, man uppfattar
            sig inte ens som narkotikamiss­brukare. Man inser helt enkelt
            inte att en rökheroinist snart också är en sprutnarkoman.
          </p>
          <p xml:id="i-FtjiC5ZLnVD7LfmPDzHMgA">
            En sak som är litet annorlunda mot tidigare är att väldigt många
            av dem som har upptäckts av polisen inte tidigare haft kontakt
            med polisen. De flesta utgör ett normalsnitt av svenskar, de har
            bostad, jobbar eller pluggar. Man kan inte bara peka på de sociala
            omständigheterna och säga att det beror på arbetslösheten eller
            andra yttre problem.
          </p>
          <p xml:id="i-DsEgjexg9N2USXDonVozpq">
            Nu måste ett trendbrott ske! Det finns dock inga enkla lösningar.
            Det finns heller inte en enda lösning med stort ”L” att ta till.
            Det handlar om ett helt batteri av åtgärder, en del på kort och
            en del på lång sikt. Jag vill passa på att peka på några områden.
          </p>
          <p xml:id="i-5CYok2wXEK6g6u9v4HUacx">
            ANT-utbildningen i skolan måste få en renässans. Det skall inte
            finnas skuggan av en chans att en grundskoleelev skall sväva i
            okunnighet om medicinska fakta när det gäller drogernas farlighet.
          </p>
          <note xml:id="i-3CHAJByzMEWAPXXmye5QqE" type="margin">
            Interpellationer1997/98:1 -313
          </note>
          <note xml:id="i-HiyLGmizAE1zsefN8R73M3" type="pageNumber">
            69
          </note>
          <note xml:id="i-Vo9ZZgA1X2mw9s2FmbKbkS" type="margin">
            Interpellationer1997/98:1 -313
          </note>
          <note xml:id="i-DLF3cXEvwXZERQTzXBkcxU" type="pageNumber">
            70
          </note>
          <p xml:id="i-GWsu22q6guZe4mnPR3rgQh">
            Vi får inte heller tveka om att kunna använda drogtester på skolorna,
            även på elever som är yngre än 15 år. Om misstanke om missbruk
            finns så måste det i skolan finnas en konkret handlingsplan för
            hur man skall angripa problemet. Drogtest är ett instrument vi
            inte kan avhända oss. Polisens erfarenheter är att många av de
            som i dag är etablerade missbru­kare grundläde sitt missbruk under
            grundskoletiden, många var så unga som i tolvårsåldem. Flera av
            dem kunde hålla på med hasch i flera år utan att föräldrarna anade
            något.
          </p>
          <p xml:id="i-2fWjBTuVHQN5McEjJk1j7c">
            Samarbetet mellan skola och föräldrar kan inte nog betonas. Som
            förälder måste man ha rätt att få information om den aktuella
            drogsitua­tionen och hur man kan hjälpas åt att förhindra droganvändning.
            De flesta föräldrar vet vilka tecken man skall leta efter när
            det gäller alkoholintag, men många är okunniga om vilka signaler
            man skall vara uppmärksam på när det gäller narkotika. Speciellt
            när det handlar om de kemiska prepara­ten. Överhuvudtaget måste
            man på olika sätt arbeta för att stärka famil­jens egna förutsättningar
            att kunna ge trygghet och fostra barn och ung­domar så att det
            är en självklarhet att man avstår från droger.
          </p>
          <p xml:id="i-8NY1nRN3YdHRMCnimUDFeK">
            Polisens och rättsväsendets resurser har blivit åderlåtna de
            senaste åren. Även om polisen kämpar för att ha situationen under
            kontroll så är det praktiskt omöjligt för dem att hinna mer än
            en bråkdel. Norrköpings- polisen säger att de får massor av tips
            om att narkotikahandel och narko­tikamissbruk förekommer, men
            att de inte hinner med mer än en mindre del av fallen.
          </p>
          <p xml:id="i-NxCCAzckQst8iekiECoNzx">
            Samtidigt har kommunerna dragit ned på missbrukarvården. Man
            skickar inte i någon större omfattning missbrukare till behandlingshem
            utan förlitar sig främst på öppenvården. Skälet till kommunernas
            ned­dragningar är främst kortsiktigt ekonomiska. Det är dyrt med
            en bra missbrukarvård. Att det i längden är en bra investering,
            både mänskligt och ekonomiskt, är inget som hjälper upp den aktuella
            årsbudgeten. Kommunernas pressade ekonomiska situation har helt
            enkelt drivit fram en avveckling av missbrukarvården. Här ser
            vi ytterligare en effekt av de minskningar av kommunernas resurser
            som regeringens politik lett till.
          </p>
          <p xml:id="i-HwjrFgknSkLYSWGGd2QBXy">
            Uppräkningen på förslag på åtgärder i ett handlingsprogram mot
            nar­kotika skulle kunna göras lång men det mest intressanta är
            hur regeringen tänker handla i den nu uppkomna situationen.
          </p>
          <p xml:id="i-QGxqaAJU4tr9GWVRvmVyF4">
            Mot denna bakgrund vill jag ställa följande fråga till socialminister
            Margot Wallström:
          </p>
          <p xml:id="i-FbomdqRC2LNjX7TJrAyh38">
            Hur kommer regeringen att möta den epidemi av heroinmissbruk
            som nu på kort tid spridit sig i Norrköping och många andra städer
            och orter i landet?
          </p>
        </div>
      </div>
    </body>
  </text>
</TEI>
