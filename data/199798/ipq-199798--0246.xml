<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0246">
  <teiHeader>
    <fileDesc>
      <titleStmt>
        <title>manliga egenskaper</title>
        <author>Lennart Rohdin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:246 av Lennart Rohdin (fp) till statsrådet Ulrica Messing om föreställningar om manliga egenskaper</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_246.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_247.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lennart Rohdin (fp)</persName>
            <state ref="Q110857" type="partyAffiliation">
              <desc>fp</desc>
            </state>
            <idno>i-T576BDaw5pvVYLHtf4Pt4X</idno>
          </person>
          <person gender="woman">
            <persName>Ulrica Messing</persName>
            <idno>i-L7Ay5GaFaMutWEX7utMv62</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4AfR1PFLba1QsSegLfwpyD" corresp="i-T576BDaw5pvVYLHtf4Pt4X">
          <date when="1998-03-30"/>
        </correspAction>
        <correspAction type="received" xml:id="i-9sfN2W1JWF3HRedtwEPAjY" corresp="i-L7Ay5GaFaMutWEX7utMv62">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-9SRdBw7ncRukiZVnHu8hkC">
          <note>Besvarad</note>
        </correspAction>
        <correspAction type="answered" xml:id="i-3vD5pSd6D7Jkkt4KjU1RVy">
          <date when="1998-04-28"/>
        </correspAction>
        <correspContext corresp="i-3vD5pSd6D7Jkkt4KjU1RVy">
          <ref type="record" target="prot-199798--098">Prot. 1997/98:98</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QaZYUms4qHBwVginaoSs7c">
            Interpellation 1997/98:246 av Lennart Rohdin (fp) till statsrådet
            Ulrica Messing om föreställningar om manliga egenskaper
          </p>
        </div>
        <div type="ipqSubmissionInfo">
          <p xml:id="i-VBZFrY2JBxxBKLTKya8kWi">
            Inkom den 30 mars : Besvarad den 28 april Prot. 1997/98:98
          </p>
        </div>
      </div>
      <div type="ipqBody">
        <div type="ipContext">
          <p xml:id="i-56qeQPYX6LFXVuaAEJ2Zpa">
            Unga flickor lever i dag i en verklighet, där fysiskt och/eller
            sexuellt våld, förnedring och kränkande behandling på grund av
            deras kön äger rum i en omfattning som aldrig tidigare. Rapporterna
            är dagliga om krän­kande behandling eller tilltal på och utanför
            lektionerna i alla stadier i skolan. Skolans lärare och övrig
            personal tycks sakna ork, förmåga, stöd och/eller insikt att resolut
            sätta stopp för denna helt oacceptabla verklig­het.
          </p>
          <p xml:id="i-6A7DkGzVjw2rCRQr6rPyEy">
            Det finns anledning att tro, att en viktig förklaring till denna
            djupt oroväckande utveckling, är frånvaron av vuxna män i många
            uppväxande pojkar och flickors vardag. I förskolan är manlig personal
            en ganska ovanlig företeelse. I skolans lägre stadier är manliga
            lärare inte heller särskilt frekventa. Förskola och skola är i
            hög grad en kvinnlig värld. I kombination med en alltför omfattande
            frånvaro av pappor i hemmen ger det varken pojkar eller flickor
            en trygg förebild, när de skall bygga upp en egen trygg identitet.
            Både män och kvinnor behövs - kanske allra mest i de uppväxande
            pojkarnas och flickornas vardag.
          </p>
          <p xml:id="i-4U9NosFakiVKUeW9v3RPik">
            De pojkar som kränker och förnedrar flickor - och de är kanske
            i sig inte så många, men de märks alldeles påtagligt - är ofta
            vilsna och osäkra i sin identitet. Som i så många andra sammanhang
            leder det till att de försöker hävda sig genom att utöva fysiskt
            eller psykiskt våld mot dem de ser som svagare - kvinnor, utlänningar,
            homosexuella etc.
          </p>
          <p xml:id="i-BsTbAwNkHahjAPa3yEWHxB">
            Fler manliga lärare och förskollärare skulle kunna ge pojkar
            en mer verklig bild av hur män - särskilt vuxna män - är, och
            hur de fungerar i relation till kvinnor i sin vardagsmiljö. Flickor
            skulle kunna få en säkrare bild av hur vuxna män är, så att de
            i sin tur får klart för sig att det inte finns någon anledning
            att tolerera eller stå ut med kränkande behandling eller tilltal
            från pojkar i sin vardag. Kanske skulle fler manliga lärare och
            förskollärare på ett annat sätt, genom att inte vara part i målet
            som kvin­na, med trovärdighet kunna ta itu med dessa övergrepp.
          </p>
          <p xml:id="i-BiuqJaDJbozoBwkt5QEcfm">
            Män i skola och förskola är således ett angeläget jämställdhetskrav
            inte minst från barnens synpunkt. Ökade ansträngningar måste göras
            för att fler män skall välja yrkesverksamhet i skola och förskola.
            Men verk­ligheten är en helt annan. Status och lönevillkor spelar
            säkert en roll här liksom i så många andra sammanhang, där arbetslivet
            är könsmässigt starkt segregerat.
          </p>
          <note xml:id="i-4NAFDvFedvBGZCjEeWBkN2" type="margin">
            Interpellationer1997/98:1-313
          </note>
          <note xml:id="i-6FzYWcJAifxceW4mdALTGQ" type="pageNumber">
            247
          </note>
          <note xml:id="i-XCvL7qZz99eRjED4yP3sWM" type="margin">
            Interpellationer1997/98:1 -313
          </note>
          <p xml:id="i-7F45qJEPhAvovdY9H5B686">
            Men, en viktig anledning är också en tilltagande osäkerhetskänsla
            hos många män, om de alls är önskvärda inom verksamheter som rör
            barn. ”Andelen män i barnomsorgen har halverats på tio år. Och
            ännu fler vän­tas fly från yrket efter avslöjandet om pedofilen
            på ett privat daghem i Karlstad” skrev Kommun Aktuellt hösten
            1997 med anledning av statistik som Socialstyrelsen och SCB tagit
            fram för tidningens räkning. I Karlstad arbetar 14 män i kommunal
            barnomsorg. ”Jag tror att det är många som ifrågasätter sitt yrkesval
            just nu”, sade planeringssekreterare Jan Bonne- vier, som själv
            varit förskollärare i tio år, till Kommun Aktuellt. Runt om i
            landet kom liknande nödrop i eftersvallet till avslöjandet av
            den tragiska händelsen i Karlstad.
          </p>
          <p xml:id="i-VUVZm2Dp48Nztfz8GrdNj1">
            Utvecklingen är emellertid, vilket framgår av den framtagna statisti­ken,
            inte ny utan har pågått i flera år. I efterdyningarnas medierapporte-
            ring av vålds- och sexualbrott mot barn och kvinnor sprids lätt
            vandrings­myter. Dessa skapar osäkerhet kring och för män i skola,
            förskola och fritidsverksamhet. Vid en konferens i november 1996
            anordnad av Ar­betsmarknadsdepartementet kunde en medverkande
            från Stockholmsom­rådet rapportera om, att bam på dagis utan särskild
            anledning utfrågas av sina föräldrar om den manliga personalens
            uppträdande mot barnen. I en debattartikel i DN framförde Barnombudsmannen
            krav på regelmässig granskning av personalens bakgrund i detta
            avseende, innan den anställs i skola eller förskola.
          </p>
          <p xml:id="i-Was9JtGAmMLoueJyKcwVt3">
            I regeringens på många sätt välkomna proposition angående kvinno­frid
            beskrivs emellertid också frågor rörande fysiskt och sexuellt
            våld som ett uttryck för manssamhällets struktur. Vidare anför
            regeringen att det skulle handla om ”den manliga kulturens kopplingar
            till våld mot kvinnor”. Den typen av resonemang pekar ut män i
            allmänhet som riskob­jekt vad gäller fysiskt och sexuellt våld.
            Det kan göra många män, som skulle kunna tänka sig att arbeta
            med bam, högst obenägna att utsätta sig för det närgångna ifrågasättandet
            av deras omdöme och lämplighet och därmed leda till än färre män
            i förskola och skola.
          </p>
          <p xml:id="i-Mi3TGSVPfSzVvZGJ4MV7MN">
            Vad avser regeringen att göra för att motverka bilden av att
            det är en manlig egenskap att vara benägen att bruka fysiskt eller
            sexuellt våld?
          </p>
          <p xml:id="i-Vi11ydQM8zKLhmFRv1VKX7">
            Vad avser regeringen att göra för att verka för att det blir
            tydligt att män är lika önskvärda och lämpliga i yrkesverksamhet
            i förskola och skola?
          </p>
        </div>
      </div>
    </body>
  </text>
</TEI>
