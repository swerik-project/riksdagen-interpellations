<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0134">
  <teiHeader>
    <fileDesc>
      <titleStmt>
        <title>regionalpolitiken och den lokala utvecklingskraften</title>
        <author>Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:134 av Sven Bergström (c) till näringsministern om regionalpolitiken och den lokala utvecklingskraften</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_134.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_135.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_136.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Sven Bergström (c)</persName>
            <state ref="Q110832" type="partyAffiliation">
              <desc>c</desc>
            </state>
            <idno>i-KtELEJ9HytY7HFgQExEzLq</idno>
          </person>
          <person gender="man">
            <persName>Anders Sundström</persName>
            <idno>i-5iuSCbAspakd6XhUXCtA5E</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FYuRH7dSGMhseAinSu2jLH" corresp="i-KtELEJ9HytY7HFgQExEzLq">
          <date when="1998-01-20"/>
        </correspAction>
        <correspAction type="received" xml:id="i-GcRCSufT1q28ZWozcJpyb6">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-XHB9DpZX8GgKTcGZYQXM1v">
          <note>Besvarad</note>
        </correspAction>
        <correspAction type="answered" xml:id="i-6MwboufTQxuF7MwUFn6wcy">
          <date when="1997-02-12"/>
        </correspAction>
        <correspContext corresp="i-6MwboufTQxuF7MwUFn6wcy">
          <ref type="record" target="prot-199798--066">Prot. 1997/98:66</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LuSxWpK6op3HJtF5cCxvaC">
            Interpellation 1997/98:134 av Sven Bergström (c) till näringsministern
            om regionalpolitiken och den lokala utvecklingskraften
          </p>
        </div>
        <div type="ipqSubmissionInfo">
          <p xml:id="i-TtWAeexF1VsHw9M5R6DbAY">
            Inkom den 20 januari : Besvarad den 12 februari Prot. 1997/98:66
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HeTm3bhxbTaW5m64NjMDN">
            Över stora delar av vårt land finns en stark lokal utvecklingskraft.
            Lo­kala utvecklingsgrupper av olika slag finns och verkar nära
            människor på landsbygden, i små tätorter och i städerna. Genom
            de nya möjligheter till snabb kommunikation via tele- och datanäten
            har geografiska avstånd blivit mindre betydelsefulla och förutsättningarna
            för utveckling av landsbygden förbättrats.
          </p>
          <p xml:id="i-WjCLeQxNKcfjwxiMLoVfFK">
            Regionalpolitiken måste ta hänsyn till detta och mera präglas
            av ett nedifrån och upp-perspektiv i stället för ett uppifrån
            och ned-perspektiv. Regionalpolitiken måste i högre utsträckning
            bejaka och skapa förutsätt­ningar för, samt ta till vara det lokala
            engagemang som de lokala utveck­lingsgrupperna visar. Att dessa
            lokala utvecklingsgrupper har en bety­dande potential och bidrar
            till den lokala utvecklingen understryks av undersökningar som
            visar att i dessa ca 3 500 grupper finns ca 70 000 aktiva, omsätter
            ca 900 miljoner per år, har bidragit med 9 000 service­funktioner
            och räddat ca 4 000 jobb.
          </p>
          <p xml:id="i-TDMiU2eeqVEb5M1Sox92pY">
            Närings- och arbetsmarknadspolitik, utveckling av kommunikationer
            och regionalpolitik inklusive landsbygdsutveckling måste också
            bättre kopplas samman med frågor om markanvändning och miljö.
            Samordning mellan ekonomisk planering och fysisk planering måste
            prioriteras och det lokala perspektivet stärkas. En s.k. bygdepolitik
            måste utvecklas som bygger på att de lokala förutsättningarna
            och möjligheterna i större ut­sträckning styr samhällsplaneringen.
            Här kan även de aktiva och de bo­ende ges större möjligheter att
            delta i planeringsarbetet, därmed ökar förankringen. Detta förutsätter
            dock att det starka sektorstänkande som finns i dag luckras upp
            för att i stället utgå från ett lokalt tvärsektoriellt arbetssätt.
            Med en sådan förändring kan den lokala kraften mobiliseras, det
            lokala engagemanget stärkas, de lokala initiativen och idéerna
            tas till vara.
          </p>
          <p xml:id="i-GeDcJA5RCvZqTmeYEavzg6">
            Landsbygdsperspektivet måste lyftas fram som en central del av
            regi­onalpolitiken. Landsbygdens resurser och tillväxtmöjligheter
            måste tas till vara. Landsbygdsområden skall ses som resursområden.
            En utveckling av den moderna landsbygden måste ske utifrån lokala
            förutsättningar. En decentraliserad samhällsstruktur underlättar
            hushållning med naturresur­ser och innebär att landets samlade
            ekonomiska resurser bättre kan tas till vara.
          </p>
          <p xml:id="i-6Yy3NcdEGfmEghBBjkqKuU">
            Utvecklandet av byarörelsen är ett uttryck för den optimism,
            kraft och framtidstro som finns på landsbygden, men det är även
            en reaktion mot maktlösheten och bristen på inflytande över den
            egna bygdens utveckling. I dessa byalag och utvecklingsgrupper
            samlas invånarna för att hitta lös­ningar, för att behålla och
            utveckla landsbygdens service och kämpa för att behålla sin skola
            och affär m.m. Den lokala kraften på landsbygden
          </p>
          <note xml:id="i-4v7GraGzLcroRMprU6N7Xs" type="margin">
            Interpellationer1997/98:1 -313
          </note>
          <note xml:id="i-WYrHQ1x11EeXA6kVE7gRqq" type="pageNumber">
            135
          </note>
          <note xml:id="i-SSMSngczGsZ5TXe5DdWEqq" type="margin">
            Interpellationer1997/98:1 -313
          </note>
          <p xml:id="i-XKKwcohea5sQsgt8PQZwCb">
            sätter bygden i centrum och förenar idealitet, engagemang, framtidstro
            och samhällsutveckling.
          </p>
          <p xml:id="i-M1JMjxVN78XVBJFTUAjEr4">
            De mindre landsbygdsskolorna utgör ofta en motor i den lokala
            ut­vecklingen. Tyvärr nås vi allt oftare av signaler om att dessa
            skolor tving­as lägga ned. Även om skolfrågorna formellt ligger
            på en annan ministers ansvar så är kvarvarande byaskolor en mycket
            viktig del i en bygds in­frastruktur. Således är det även ur ett
            regionalpolitiskt perspektiv viktigt att dessa skolor kan leva
            vidare.
          </p>
          <p xml:id="i-RLUbTd6jkSLFCq4XuHxVdb">
            För att invånarna i en bygd skall kunna vända en negativ utveckling
            och med kraft och entusiasm utveckla det egna närområdet krävs
            också motsvarande positiva engagemang från samhällets sida. Enligt
            vår me­ning bör denna nya demokratiska nivå utvecklas och mycket
            mera aktivt tas in i den planering som kommun och länsstyrelser
            arbetar med.
          </p>
          <p xml:id="i-Lm6jn9pEM2DTGTHdTUyd99">
            Detta kräver ett förhållningssätt från det offentligas sida som
            präglas av öppenhet och smidighet då byalagen ofta har ett annorlunda
            arbetssätt som inte direkt passar in i de mallar som de formella
            organen jobbar efter. Det behövs även regelförändringar som möjliggör
            och bejakar det lokala utvecklingsarbetet. En översyn bör göras
            av exempelvis plan- och bygglagen.
          </p>
          <p xml:id="i-H18gvPNCrpFcmzb6bCN2dU">
            De offentliga organen måste i betydligt större utsträckning samarbeta
            med och ge utrymme för de lokala utvecklingsgrupperna. Genom att
            resurser tillförs för att arbeta med lokal utveckling kan det
            offentliga och privata kopplas ihop med det ideella arbetet. I
            detta sammanhang bör det understrykas att medel som ställs till
            förfogande för lokalt utvecklingsar­bete inte alltid bör kanaliseras
            via myndigheter. Mer medel bör kunna slussas till exempelvis Folkrörelserådet
            Hela Sverige skall leva. De resur­ser som ställs till förfogande
            skapar ett större mervärde om den lokala nivån ges möjlighet att
            disponera dessa. Därför undrar jag om närings­ministern i samband
            med den regionalpolitiska propositionen är beredd att lägga förslag
            om att medel skall kanaliseras direkt till de lokala ut­vecklingsgrupperna,
            som en byautvecklingspeng.
          </p>
          <p xml:id="i-X2BhnrUk1nQj8yjxRH7Fzk">
            Glesbygdsverket gör ett gott arbete men saknar resurser för ett
            mer långsiktigt programinriktat utvecklingsarbete. Glesbygdsverkets
            förut­sättningar för långsiktigt utvecklingsarbete behöver stärkas.
          </p>
          <p xml:id="i-5eBe4k6nRvimoyAp66bWdC">
            Jag vill med anledning av den pågående negativa regionala utveck­lingen
            fråga näringsministern:
          </p>
          <p xml:id="i-GjWcxFvha3EwMkFt6gL8jU">
            1. Vad näringsministern kommer att göra för att lyfta fram och
            stärka landsbygdsperspektivet som en viktig del av regionalpolitiken.
          </p>
          <p xml:id="i-7VWapaazBKZbr4riXD7Mdr">
            2. Om näringsministern är beredd att inom de regionalpolitiska
            anslagen försöka hitta vägar att rädda de nedläggningshotade byaskoloma.
          </p>
          <p xml:id="i-AXH1Uru6mCuduB2CskRv5y">
            3. Om näringsministern är beredd att förbättra möjligheterna
            för lokala utvecklingsgrupper att kunna ta ett större ansvar för
            sin bygd.
          </p>
          <p xml:id="i-QVnjHugvmfKM5ouJviTCX8">
            4. Om näringsministern i samband med den regionalpolitiska proposi­tionen
            är beredd att medverka till att den lokala nivån stärks genom
            att medel kanaliseras till Folkrörelserådet Hela Sverige samt
            direkt till de lokala utvecklingsgrupperna.
          </p>
          <p xml:id="i-PPS7S6QDweGydLmv3FqBTZ">
            5. Vad näringsministern ämnar göra för att stärka Glesbygdsverket.
          </p>
          <note xml:id="i-9N7sUENMq8stQPj98GMcBS" type="pageNumber">
            136
          </note>
        </div>
      </div>
    </body>
  </text>
</TEI>
