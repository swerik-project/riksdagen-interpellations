<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0124">
  <teiHeader>
    <fileDesc>
      <titleStmt>
        <title>den regionala utvecklingen</title>
        <author>Per-Ola Eriksson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:124 av Per-Ola Eriksson (c) till näringsministern om den regionala utvecklingen</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_121.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_122.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per-Ola Eriksson (c)</persName>
            <state ref="unknown" type="partyAffiliation">
              <desc>c</desc>
            </state>
            <idno>i-GyYMjkDFkNwtQ7GJKMBnVE</idno>
          </person>
          <person>
            <persName>näringsministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8qKEPcUT7VGK3VFFWydpe2" corresp="i-GyYMjkDFkNwtQ7GJKMBnVE">
          <date when="1997-01-20"/>
        </correspAction>
        <correspAction type="received" xml:id="i-QYD919LxiV7ESWknGAkTLv">
          <note>date unknown</note>
          <name>näringsministern</name>
        </correspAction>
        <correspAction type="questionStatus" subtype="answered" xml:id="i-3uAwgQuFzxoPMHpJELa3T5">
          <note>Besvarad</note>
        </correspAction>
        <correspAction type="answered" xml:id="i-K5a5WiCcTWxVUiB651ahTm">
          <date when="1997-02-12"/>
        </correspAction>
        <correspContext corresp="i-K5a5WiCcTWxVUiB651ahTm">
          <ref type="record" target="prot-199798--066">Prot. 1997/98:66</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GhL879YywNGDj6WXF38zWp">
            Interpellation 1997/98:124 av Per-Ola Eriksson (c) till näringsministern
            om den regionala utvecklingen
          </p>
        </div>
        <div type="ipqSubmissionInfo">
          <p xml:id="i-UiaMkscyiWLxyyjnS78iVQ">
            Inkom den 20 januari : Besvarad den 12 februari Prot. 1997/98:66
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RquoYWaoRz3P65DeHZj9b">
            Sverige koncentreras. Under flera decennier har koncentration
            av be­folkning och verksamheter präglat vårt land. Alltfler människor
            bor i större städer och storstadslän. Landsbygden och mindre orter
            avfolkas.
          </p>
          <p xml:id="i-GqXePV3uiz9DyjFAQb4XV">
            Sedan 1975 har befolkningen i Sverige ökat med 640 000 personer,
            men ökningen är inte jämnt fördelad mellan olika delar i vårt
            land. De tre storstadslänen har ökat kraftigast. Enbart i Stockholms
            län uppgår ök­ningen till 270 000 personer, vilket är 42 % av
            den totala folkökningen i Sverige. Tillsammans med ökningen i
            de två andra storstadslänen innebär det att tre län fått 68,5
            % av hela folkökningen sedan 1975. Under samma period minskade
            invånarantalet i Kalmar, Blekinge, Värmlands, Väst­manlands, Gävleborgs,
            Västemorrlands, Jämtlands och Norrbottens län.
          </p>
          <p xml:id="i-Mgs5KW9uDXS1vyqVJAdTZh">
            Av totalt 23 län kunde endast 5 län uppvisa en befolkningsökning
            un­der 1997. Fler än 200 kommuner fick vidkännas en folkminskning.
            Be­folkningsutvecklingen under 1997 måste dock bedömas i ett längre
            per­spektiv och mot bakgrund av de problem som präglat svensk
            ekonomi under 1990-talet.
          </p>
          <p xml:id="i-7Mm2H6Hcty24ShY2qQEd4Q">
            Varken landsbygden, mindre orter eller storstäderna tjänar i
            längden på koncentration och centralisering.
          </p>
          <p xml:id="i-H9ZpYdVCrpZ3UgSwrgepWa">
            Problemet med folkförflyttningen till storstäderna och andra
            större orter är inte bara att det bor färre människor i avfolkningsområdena.
            Åldersstrukturen förändras också mycket kraftigt. När de yngre
            tvingas flytta för utbildning eller arbete blir de äldre kvar.
            Andelen 65 år och äldre är högre i avfolkningskommuner än i expansiva
            regioner.
          </p>
          <p xml:id="i-A1eGDBJhHYADVZHzB3jBuo">
            Eftersom en allt mindre andel av glesbygdskommunernas befolkning
            är i arbetsför ålder innebär det också att skatteintäkterna minskar
            med försämrad kommunal service som följd. Samtidigt drabbas storstäderna
            av försämrad miljö genom ökade trafikproblem, trängsel och ökade
            lev­nadskostnader.
          </p>
          <p xml:id="i-DNDV61jJfyEMiG64jgu3rg">
            Koncentration av befolkning och verksamheter är en samhällseko­nomisk
            belastning. En mer balanserad befolkningsutveckling skulle inne­bära
            ett bättre utnyttjande av gjorda investeringar i t.ex. vägar,
            bostäder, skolor, butiker och vårdinrättningar runt om i vårt
            land.
          </p>
          <p xml:id="i-BiLLtx8RrHVx3U8XZtryAJ">
            Ingen har i längden nytta av storstadskoncentrationen och dess
            avigsi­dor - köerna, bilismens ökade miljöproblem, trängsel och
            de ökade bo­endekostnaderna. Därför är det nödvändigt att bedöma
            koncentrationen till de större städerna i ett regionalt utvecklingssammanhang.
            För storstä­dernas människor är regional rättvisa och utveckling
            lika angelägen som för de människor som bor på landsbygden.
          </p>
          <note xml:id="i-V11wWd8MWWrBi9Qi5rSqrq" type="pageNumber">
            122
          </note>
          <p xml:id="i-SguJ93t71tWNC9BbbMG5AS">
            Sverige behöver en politik för regional rättvisa och hållbar
            utveckling i alla regioner. Flera åtgärder behöver därför vidtas
            som bidrar till en radikalt annorlunda utveckling än den som präglat
            vårt land under de senaste decennierna.
          </p>
          <p xml:id="i-Ked7J3GU3wz9P1u53kZEFN">
            Målformuleringen för den regionala utvecklingen behöver bli tydliga­re
            och mer konkret. De senaste åren har tydliga mål formulerats för
            sane­ringen av statsfinanserna och arbetslöshetsbekämpningen.
            Politiken har också inriktats för att uppnå målen och icke utan
            framgång. På samma sätt bör målen för den regionala utvecklingen
            formuleras.
          </p>
          <p xml:id="i-BKsVoRzK3z5MzpFbCjDTS7">
            Statliga verk och myndigheter måste åläggas ett tydligt ansvar
            för re­gional utveckling och rättvisa. Besparingar och rationaliseringar
            får inte innebära att verksamheter automatiskt flyttas från mindre
            till större orter.
          </p>
          <p xml:id="i-NF9ErKnuX5BoNNVm8SCQjX">
            Alla beslut som fattas av riksdag och regering bör bedömas utifrån
            den effekt de får för den regionala utvecklingen.
          </p>
          <p xml:id="i-G6Ta8L2YqUWcNi63XicNgC">
            En modern och framtidsinriktad politik för regional rättvisa
            måste bl.a. innehålla åtgärder som skapar förutsättningar för
            utveckling, företa­gande, upprustar vägar och järnvägar, utvecklar
            tele- och datakommuni­kationerna, decentraliserar högre utbildning,
            ger jordbruket och livsme­delsindustrin konkurrensvillkor som
            är likvärdiga med andra EU-länder samt garanterar en fungerande
            postservice, polis och annan samhällsser­vice i hela vårt land.
          </p>
          <p xml:id="i-7sBfYSefWUaWmUARoWP7Yc">
            Mot denna bakgrund vill jag fråga näringsministern:
          </p>
          <p xml:id="i-9jr4evCWrTNejXRgELGSJq">
            1. Vilka åtgärder avser näringsministern och regeringen att vidta
            för att åstadkomma en politik för en positiv utveckling i de mindre
            orterna och förhindra fortsatt koncentration till storstadsområdena?
          </p>
          <p xml:id="i-PfGzSetrmFrE6UYiTxLVLu">
            2. Vill näringsministern medverka till en tydlig och konkret
            målformu­lering för den regionala utvecklingen?
          </p>
          <p xml:id="i-AhMfRJov2cHFveFXHUdrDz">
            3. Avser näringsministern medverka till att beslut inom regeringen
            be­döms utifrån den effekt de kan få för den regionala utvecklingen?
          </p>
          <p xml:id="i-RHYyoH6uPeASnDCd6MQSb5">
            4. Är näringsministern beredd medverka till att statliga verk
            och myn­digheter får ett tydligt ansvar för en positiv regional
            utveckling?
          </p>
        </div>
      </div>
    </body>
  </text>
</TEI>
