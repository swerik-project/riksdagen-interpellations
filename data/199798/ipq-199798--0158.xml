<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0158">
  <teiHeader>
    <fileDesc>
      <titleStmt>
        <title>den kommunala näringsverksamheten</title>
        <author>Mikael Odenberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:158 av Mikael Odenberg (m) till inrikesministern om den kommunala näringsverksamheten</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_162.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_163.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_164.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Mikael Odenberg (m)</persName>
            <state ref="Q110843" type="partyAffiliation">
              <desc>m</desc>
            </state>
            <idno>i-DnTstrvT1jenyw6pdMxfZi</idno>
          </person>
          <person gender="man">
            <persName>Jörgen Andersson</persName>
            <idno>i-4tfAWyiZEpB3Ss1Fh6QzqC</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7USW5pPEfsouTfdhAYXmGA" corresp="i-DnTstrvT1jenyw6pdMxfZi">
          <date when="1998-02-04"/>
        </correspAction>
        <correspAction type="received" xml:id="i-FjdD3hxTi3vN1tafPmZBGH" corresp="i-4tfAWyiZEpB3Ss1Fh6QzqC">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-Ve9oBeTtTDZKRfqEYP41Jx">
          <note>Besvarad</note>
        </correspAction>
        <correspAction type="answered" xml:id="i-EqtPLmeVZBh25xJx8RPuQ2">
          <date when="1998-02-17"/>
        </correspAction>
        <correspContext corresp="i-EqtPLmeVZBh25xJx8RPuQ2">
          <ref type="record" target="prot-199798--068">Prot. 1997/98:68</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XMeiNnQr37c7V9RSuddWAp">
            Interpellation 1997/98:158 av Mikael Odenberg (m) till inrikesministern
            om den kommunala näringsverksamheten
          </p>
        </div>
        <div type="ipqSubmissionInfo">
          <p xml:id="i-2dSqQuU1raA8AvnukBUR3m">
            Inkom den 4 februari : Besvarad den 17 februari Prot. 1997/98:68
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5wb8VVyNQv8M36Q2HzXCar">
            Kommunal näringsverksamhet
          </p>
          <p xml:id="i-DrVH9hxF4VQdL2RVySGygy">
            Enligt kommunallagen gäller för kommunal förvaltningsverksamhet
            fyra viktiga restriktioner. Enligt självkostnadsprincipen skall
            kommunal verksamhet inte bedrivas i vinstsyfte. Enligt lokaliseringsprincipen
            skall den heller inte bedrivas utanför den egna kommunen. Enligt
            likställig- hetsprincipen skall kommunen behandla sina medlemmar
            lika och enligt offentlighetsprincipen skall fattade beslut vara
            tillgängliga för kommu­nens medlemmar.
          </p>
          <p xml:id="i-WUZdEpp99PtibUUR4cFJhv">
            Kommunal verksamhet i bolagsform har i ökande utsträckning blivit
            ett sätt för kommuner att kringgå kommunallagens restriktioner.
            Detta är ett problem från flera utgångspunkter.
          </p>
          <p xml:id="i-FPEKPVitZ8pHaVYGxK3525">
            För det första är den rikhaltiga floran av kommunala bolag ett
            rent demokratiproblem. Bolagsverksamheten kommer kort sagt i konflikt
            med offentlighetsprincipen. Även om sekretesslagen innehåller
            särskilda krav på just kommunala bolag så har bolagsbildningama
            i praktiken visat sig vara ett verksamt instrument för att begränsa
            medborgarnas insyn i det kommunala beslutsfattandet.
          </p>
          <p xml:id="i-5UCUDSckoWtePrxK9rB8pT">
            För det andra skadas viktiga näringspolitiska intressen genom
            att kon­kurrensen snedvrids. I ökande utsträckning söker kommunerna
            genom bolagsbildningar att kringgå det kommunala regelverket och
            ge sig ut på en marknad där de inte hör hemma. Dessa bolag lever
            i två världar, som sällan går att kombinera.
          </p>
          <p xml:id="i-TTawaCFMmv3xJ4NB686fNV">
            Kommunala bolag är påfallande ofta underkapitaliserade. Men med
            kommunal borgen och kommunen i ryggen kan man ta större affärsrisker
            än vanliga företag mäktar med. I praktiken agerar de kommunala
            bolagen med den kommunala beskattningsrätten som eget kapital
            och de kan i praktiken inte heller gå i konkurs, eftersom en konkurs
            skulle skada ägar- kommunens anseende och framtida lånevillkor.
          </p>
          <p xml:id="i-Lbk47PA372HHHepvi8jRJA">
            Ett antal kommunala bolag bedriver - i strid mot kommunallagens
            lo­kaliseringsprincip - verksamhet i andra kommuner. Detta ter
            sig inte minst betänkligt i de fall som handlar om bostadsföretag
            och där hela kommunens ekonomi står och faller med att de kommunala
            borgensåta­ganden som har ingåtts för bolaget inte behöver infrias.
            Några möjlighe-
          </p>
          <note xml:id="i-KPg1kE3Eigf2aSJTvua6Rt" type="margin">
            Interpellationer1997/98:1 -313
          </note>
          <note xml:id="i-9iWfL9dEzvHtAfHaW7XBdy" type="pageNumber">
            163
          </note>
          <note xml:id="i-2vUMe7ur37wEehZ4f1e4RN" type="margin">
            Interpellationer1997/98:1 -313
          </note>
          <note xml:id="i-Vv6hKyC1KLyW9smq3kFUDj" type="pageNumber">
            164
          </note>
          <p xml:id="i-E8HQeFmwRQXe84fTc8WtPF">
            ter att beivra brott mot etablerad verksamhet som bedrivs i strid
            mot lokaliseringsprincipen finns dock inte för kommunernas medborgare.
          </p>
          <p xml:id="i-AUrnH6gDNmwwkQvahrafeL">
            Stort risktagande för skattebetalarna
          </p>
          <p xml:id="i-MqAs5Ecn6Pm6hCsSebn77p">
            Historiskt sett har den kommunala bolagsverksamheten växt fram
            ur bostadspolitisk särlagstiftning och naturliga monopol. I dag
            svarar bo­stadsbolag och energibolag också för den helt överväldigande
            delen av omsättningen i kommunal bolagsverksamhet.
          </p>
          <p xml:id="i-Frh7DZej61t3cvm2Dd1QpT">
            Detta är i sig en paradox. Under perioden 1991-1994 avreglerades
            bostadssektorn. Därefter har elmarknaden avreglerats. Inom båda
            de sektorer där kommunalt företagande har brett ut sig mest råder
            nu i stort sett konkurrensneutrala, yttre villkor.
          </p>
          <p xml:id="i-8XCBrkNhb1pChYKkvj2Rxc">
            Den omständigheten att kommunala energi- och bostadsföretag nume­ra
            opererar på någorlunda lika villkor på en konkurrensutsatt marknad
            innebär fundamentalt ändrade förutsättningar. Framför allt medför
            bortta­gandet av de många speciella skyddsnäten att företagen
            nu är exponerade för affärsrisker på ett helt annat sätt än tidigare.
            Någon egentlig erfaren­het och kunskap om riskhantering finns
            dock inte inom den kommunala sfären.
          </p>
          <p xml:id="i-7h5gvhDwaHnZ6jCSpBGYey">
            De kommunala bostadsföretagen
          </p>
          <p xml:id="i-Gq2aUXZsijKwK7gpK12fGF">
            De kommunala bostadsföretagen är numera jämställda med andra
            bo­stadsföretag när det gäller villkor för nyupplåning och beskattning.
            Den rest av ”ojämlikhet” som kvarstår mellan ”vanliga” bostadsföretag
            och den s.k. allmännyttan gäller företrädesvis att de senare åläggs
            en hyresle- dande roll i hyreslagen.
          </p>
          <p xml:id="i-eUbtFJrKi8GUcR6rc1R8a">
            Bostäder är extremt kapitalkrävande investeringar. De är av långsiktig
            art och förenade med ett betydande ekonomiskt risktagande. Normalt
            kräver sådana investeringar ett stort eget sparande men de kommunala
            bostadsföretagen har byggts upp utan krav på nämnvärt finansiellt
            spa­rande. Tvärtom har tidigare statliga stödsystem sökt minimera
            insatserna av eget kapital. Ja, staten har t.o.m. ställt upp med
            möjligheter till ”kreativ” bokföring genom att möjliggöra aktivering
            av rena driftskost­nader i de s.k. allmännyttiga bolagens balansräkningar.
          </p>
          <p xml:id="i-767zpsDYW7ty48V8QAjQiu">
            En avreglerad bygg- och bostadsmarknad kräver starka balansräk­ningar
            och lönsamma projekt. Men de s.k. allmännyttiga bostadsföretagen
            är generellt illa rustade. Flertalet kommunala bostadsföretag
            är hopplöst underkapitaliserade. Alla nyckeltal - soliditet, skuldsättningsgrad,
            ränte- betalningsförmåga, lönsamhet - är dåliga, även om spännvidden
            är mycket stor mellan olika företag. Att bostadskooperationen
            och många privata byggherrar har samma problem som de kommunala
            bostadsföre­tagen är en klen tröst.
          </p>
          <p xml:id="i-Rx8M13n2dvAMEzX54kaLm5">
            I den nya situationen måste de kommunala bostadsföretagen orientera
            sig mot kunderna på ett helt annat sätt än tidigare. I den mån
            företagen inte säljs så måste organisationerna trimmas, produkterna
            förädlas och - inte minst - kapitalbasen förstärkas. De kommunala
            bostadsföretagens egen organisation, SABO, försöker att gå i spetsen
            för en anpassning till de nya förhållanden som råder. Enskilda
            företag, som MKB i Malmö, satsar hårt på förnyelse och kundanpassning.
          </p>
          <p xml:id="i-MzZYtjwBrf36FuCFSrvCH">
            Regeringen framstår dock som en enda stor, monumental bromskloss.
            I den mån regeringen över huvud taget har mäktat med att krysta
            fram någon åtgärd har denna med hög träffsäkerhet varit felaktig.
            Detta är
          </p>
          <p xml:id="i-9dZx1EFDRqumZkD9jbSDFq">
            särskilt tydligt när det gäller det avgörande viktiga behovet
            av att kapita- lisera de kommunala bostadsföretagen. Kommuner
            som vill bredda ägan­det straffas numera genom indragning av bolagets
            räntebidrag. Även om åtgärden företrädesvis omöjliggör försäljning
            av sådana underkapitalise- rade och räntebidragsberoende kommunala
            bostadsbolag som i alla fall inte har någon köpare, så är den
            ett uppenbart steg i helt fel riktning.
          </p>
          <p xml:id="i-PJ1ye8WYuJdxWYvh7TLTCW">
            Häromdagen redovisade fastighetskonsultföretaget Catella sin
            årliga redovisning av tillståndet hos S AB O-företagen. Enligt
            Catella har de 15 värst utsatta bolagen ett sammanlagt undervärde
            på i storleksordningen 5 miljarder kronor.
          </p>
          <p xml:id="i-Q4BD64shV7H6SsH8nLnYPM">
            Enligt den nya årsredovisningslagen skall ett aktiebolag med
            anlägg­ningstillgångar som varaktigt har förlorat i värde skriva
            ned dessa till­gångar. I praktiken torde detta innebära att ett
            antal kommunala bostads­företag enligt aktiebolagslagen är skyldiga
            att upprätta kontrollbalans­räkning och vidta åtgärder för att
            träda i likvidation.
          </p>
          <p xml:id="i-GQiDxTL6nxMwWRZNgtmAka">
            Med hänvisning till det anförda vill jag fråga inrikesministern:
          </p>
          <p xml:id="i-HJDNabaMvF3CKht5cbS9KD">
            1. Vilka åtgärder avser regeringen vidta i syfte att motverka
            kommunal näringsverksamhet?
          </p>
          <p xml:id="i-L9iMkUathr1s7XSS1eq1qf">
            2. Vilka åtgärder avser regeringen vidta för att stoppa kommunala
            före­tag som har etablerat verksamhet i strid mot kommunallagens
            lokali­seringsprincip?
          </p>
          <p xml:id="i-ArSi9hJp14ydLXM5g2xMdx">
            3. Vilka åtgärder avser regeringen vidta för att underlätta -
            i stället för att som nu försvåra - en ökning av kapitalbasen
            i de kommunala bo­stadsföretagen?
          </p>
          <p xml:id="i-A83r6MMWsh35AjtEmPxzet">
            4. Vad avser regeringen att göra för att tillse att alla kommunala
            bostads­företag fullgör sina förpliktelser enligt årsredovisningslagen
            och ak­tiebolagslagen?
          </p>
        </div>
      </div>
    </body>
  </text>
</TEI>
