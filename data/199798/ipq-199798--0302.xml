<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0302">
  <teiHeader>
    <fileDesc>
      <titleStmt>
        <title>transporter genom Bohuslän</title>
        <author>Per Lager (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:302 av Per Lager (mp) till kommunikationsmi­nistern om transporter genom Bohuslän</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_291.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_292.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_293.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Per Lager (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-E2VEuW8StdbwuJyGXtUP4D</idno>
          </person>
          <person gender="woman">
            <persName>Ines Uusmann</persName>
            <idno>i-3sPbyicZy7gfbq8RdVTQMb</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HdUxT31RRiBA4gWWwgbWih" corresp="i-E2VEuW8StdbwuJyGXtUP4D">
          <date when="1998-04-27"/>
        </correspAction>
        <correspAction type="received" xml:id="i-2pvhpyjRCTLvL6BqQ29CQR" corresp="i-3sPbyicZy7gfbq8RdVTQMb">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-P3k33XRa6kRvFtPZsrCrZs">
          <note>Besvarad</note>
        </correspAction>
        <correspAction type="answered" xml:id="i-74w5dhb3BU6BDe7vVB3SCn">
          <date when="1997-05-11"/>
        </correspAction>
        <correspContext corresp="i-74w5dhb3BU6BDe7vVB3SCn">
          <ref type="record" target="prot-199798--105">Prot. 1997/98:105</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FPDqmNnMFBaH7A8b98uKqZ">
            Interpellation 1997/98:302 av Per Lager (mp) till kommunikationsmi­nistern
            om transporter genom Bohuslän
          </p>
        </div>
        <div type="ipqSubmissionInfo">
          <p xml:id="i-Hs7FnxbtDY9U65t9oDQqbp">
            Inkom den 27 april : Besvarad den 11 maj Prot. 1997/98:105
          </p>
        </div>
      </div>
      <div type="ipqBody">
        <div type="ipContext">
          <p xml:id="i-417myTRwoocGFYzDhdzzZ1">
            Biltrafiken får inte totalt öka, om vi skall klara oförändrade
            utsläpp av koldioxid år 2000 jämfört med år 1990. En viss höjning
            i glesbygd måste kompenseras med minskningar i stråk in mot stora
            befolkningscentrum, där spårbunden trafik kan byggas ut för regional
            pendling. I Bohuslän är
          </p>
          <p xml:id="i-7RnbEWaLiyks2N5ogP6HSm">
            biltrafiken orsak till 1/3 av koldioxidutsläppen. Tidigare kväveoxidmål
            har vi inte lyckats nå. Inte heller ett mer långsiktigt krav på
            50 %, med i dag känd reningsteknik för fordon drivna på fossilbränsle,
            ser möjligt ut. Biltrafiken i Bohuslän släpper ut mycket mer kväveoxider
            än vad naturen tål. Det finns inget försvar för nuvarande nivå,
            än mindre för en ökning.
          </p>
          <p xml:id="i-VQxeFxP4mYNc6Qs3tEvqHe">
            Trots kunskaper om utsläppseffekter och miljövänligare alternativ,
            fortsätter Vägverket att planera vägsträckningen från den nu pågående
            utbyggnaden Sunninge-Sundsleden och norrut.
          </p>
          <p xml:id="i-P3wsr2HtiHXHSQHbfQotCU">
            Vägverket planerar för kraftig ökning av vägtrafiken. Ekonomiska
            och partipolitiska hänsynstaganden har på ett cyniskt sätt fått
            stå i för­grunden för detta enorma projekt. Begrepp som natur
            och kulturlandskap har hamnat i skymundan för ett kortsiktigt
            tänkande och protesterna från lokalbefolkning och naturskyddsorganisationer
            har mötts med oförståen­de och kallsinnighet.
          </p>
          <p xml:id="i-MbrZWc6MEPEByjz1AoEGb8">
            Dagens kommunikationssystem bygger på ett gammalt och förlegat
            tänkande. Det måste moderniseras så att miljöförstörelsen och
            förbruk­ningen av ändliga resurser minimeras. De beslut som nu
            tas om fortsatt utbyggnad innebär att vi kommer att fortsätta
            att backa in i framtiden.
          </p>
          <p xml:id="i-2FxqVxc5iWMRhuN9VFH3E6">
            I regeringens uppdrag (riksdagsbeslut) för om- och utbyggnad
            ingick en 13 meters målstandard för den resterande sträckningen
            från Torp och upp till norska gränsen. Att frångå detta skulle
            bara kunna göras om Väg­verket kunde visa att en bredare väg innebar
            avsevärda samhällsekono­miska effektivitetsvinster. Dessa vinster
            existerar inte i långsiktigt per­spektiv, med hänsyn tagen till
            bl.a. miljön. Den samhällsekonomiska kalkylen, som Vägverket presenterat,
            har också ändrats under gång. Trots tidigare miljökonsekvensbeskrivning
            och senare ”studier” i samband med arbetsplanen har man ändå valt
            att negligera naturvärdena. Planerna har ändrats till att handla
            om en s.k. fyrfilig väg med en bredd på 18,5 m. Vägverket har
            därmed nonchalerat uppdraget och - av oförklarlig anled­ning -
            också nu tydligen fått regeringen med sig på de nya dyrbara sträckningarna
            av E 6.1 det här sammanhanget kan nämnas att Vägverket fick skarp
            kritik av Riksrevisionsverket (RRV) för delar av sin MKB- hantering.
            RRV anmärker bl.a. på att Vägverket, i form av vägregionerna,
            haft svårt att skilja på sina tre roller som exploatör, beslutsmyndighet
            och granskningsmyndighet.
          </p>
          <p xml:id="i-TqrVNvcENVrj6e6NPWfevK">
            Från den ursprungliga ekonomiska ramen på 2 miljarder kronor
            är nu vägbygget uppe i närmare 6 miljarder kronor. Bara Sunninge-Sund
            ser i dag ut att gå på 1,6 miljarder kronor.
          </p>
          <p xml:id="i-F91rX5xu2iAA2rY3Eeqw8r">
            Var finns helhetsperspektivet, de hållbara alternativen och varför
            brådskar den fyrfiliga vägen? I stället borde alla ha bråttom
            för att rädda miljön och framtida livsförutsättningar.
          </p>
          <p xml:id="i-9JH8dLQV7gW6xhE7C7TVJ1">
            Regeringen har i sin skrivelse Ekologisk hållbarhet hänvisat
            till beslut om ”transportinfrastrukturen som skall främja ett
            miljöanpassat och tra- fiksäkert transportsystem”. Utbyggnaden
            av E 6 går tvärs emot ett miljö­anpassat transportsystem. Genom
            att bygga ny sträckning, bredda och räta vägen bäddar man i stället
            för att inte bara behålla utan utöka andelen godstransporter på
            vägarna. Järnvägen får allt svårare att konkurrera. Bara 3 % av
            Norges utrikesgods går på järnväg.
          </p>
          <p xml:id="i-GqACz92gf4zvSxWdhJq5Q3">
            Vem tjänar på den här utvecklingen? Inte lär det vara framtida
            gene­rationer i alla fall. Det finns en stor potential i järnvägstrafiken
            och därför måste huvudsatsningen ske där i stället, samtidigt
            som mer försiktig ut­byggnad av E 6, där det verkligen behövs.
            För att minska olyckorna är
          </p>
          <note xml:id="i-2W8kP2mY9fbL9MFCjjz9H6" type="margin">
            Interpellationer1997/98:1 -313
          </note>
          <note xml:id="i-Va5hCgFWZzh8t3hCFsQwV" type="pageNumber">
            293
          </note>
          <note xml:id="i-7Uh5t9tCL1pCm52c32CXPP" type="margin">
            77 Interpellationer 1997/98: 1-313
          </note>
          <note xml:id="i-FcUfvdubfvBxpQyDCGtN4d" type="margin">
            Interpellationer1997/98:1 -313
          </note>
          <p xml:id="i-SsFAmjzsE6rWroA5CXVHVr">
            det bättre att reglera fartgränserna och bygga planfria korsningar
            samt att låta godstrafik i stället transporteras till SJ. Att
            klyva hela Bohuslän med motorväg eller liknande fyrfilig är inte
            till gagn för människorna eller djuren i området.
          </p>
          <p xml:id="i-7MMbS9GZ6b4Di6pP8jKyqP">
            Det fattas t.ex. bara 25 km järnvägsräls mellan Skee i Bohuslän
            och Halden/Berg i Norge för att knyta ihop Bohusbanen med norska
            järnvä­gen till Oslo.
          </p>
          <p xml:id="i-PotPqpvCUGbqd3KGjJGfgd">
            Från juni 1996 och ett halvår framåt gjordes försök med ”rullande
            landsväg”, lastbilstransporter per järnväg, mellan Strömstad och
            Trelle­borg. Tyvärr var försöket dåligt förberett och genomförandet
            fick inte en riktig chans. En förlängning påstods inte vara möjlig
            bl.a. på grund av att hyrestiden var begränsad för de specialkonstruerade
            vagnarna. Frågan är om inte intresset var alldeles för lågt bland
            de ansvariga. Det behövs därför göras ett nytt och bättre förberett
            försök, som utökas till att omfatta minst ett år.
          </p>
          <p xml:id="i-AHoT35AqXu2ChXEzimZW98">
            Nya specialkonstruerade terminaler, på- och avkömingsramper,
            håller på att utvecklas och borde få berättigat stöd och möjligheter
            att prövas. Tunga godstransporter skall i första hand ske på järnväg
            och till sjöss, det måste vara ett mål. Det finns väl utvecklade
            idéer för en kustpendel ut­med den bohuslänska kusten. En kombination
            av alternativen skulle kun­na bespara befolkningen i området de
            långsiktigt svåra miljö- och kultur­effekter som en utökad bilism,
            med ännu fler tunga landsvägstransporter, innebär.
          </p>
          <p xml:id="i-9BQ6X99PTCJfjdxSStrRi4">
            Vad avser ministern göra för att gynna de miljövänliga transportalter­nativen
            i Bohuslän?
          </p>
        </div>
      </div>
    </body>
  </text>
</TEI>
