<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0003">
  <teiHeader>
    <fileDesc>
      <titleStmt>
        <title>jämställdhetsarbetet inom Svenska kyrkan</title>
        <author>Lennart Brunander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:3 av Lennart Brunander (c) till kulturministern om jämställdhetsarbetet inom Svenska kyrkan</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_2.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_3.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lennart Brunander (c)</persName>
            <state ref="unknown" type="partyAffiliation">
              <desc>c</desc>
            </state>
            <idno>i-GoPG5SYP7B72kfnF4EmN5b</idno>
          </person>
          <person>
            <persName>kulturministern</persName>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-D5dqegVaEQ9Pft4BR91ahB" corresp="i-GoPG5SYP7B72kfnF4EmN5b">
          <date when="1997-09-17"/>
        </correspAction>
        <correspAction type="received" xml:id="i-NNsuffJqS4TQDVQSpzKfpg">
          <note>date unknown</note>
          <name>kulturministern</name>
        </correspAction>
        <correspAction type="questionStatus" subtype="answered" xml:id="i-P3VCwAsBkMDeBkZ2iXAwgt">
          <note>Besvarad</note>
        </correspAction>
        <correspAction type="answered" xml:id="i-HpohpgpzVw4Ln28oS3rMUF">
          <date when="1997-10-02"/>
        </correspAction>
        <correspContext corresp="i-HpohpgpzVw4Ln28oS3rMUF">
          <ref type="record" target="prot-199798--009">Prot. 1997/98:9</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4cudnEzdkKDTcVzEVD3xvQ">
            Interpellation 1997/98:3 av Lennart Brunander (c) till kulturministern
            om jämställdhetsarbetet inom Svenska kyrkan
          </p>
        </div>
        <div type="ipqSubmissionInfo">
          <p xml:id="i-L6Z6BEnBq7Hc49BGtX5ouz">
            Inkom den 17 september : Besvarad den 2 oktober Prot. 1997/98:9
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6hi78kxYtu1FkLqiEKYR3V">
            Återkommande uppstår en diskussion om på vilket sätt prästtillsätt­ningar
            sker. Debatten och upprördheten rör i allmänhet det faktum att
            kvinnliga sökanden åsidosätts. Det förekommer också att präster
            som verkar utifrån den självklara förutsättningen att kvinnor
            skall ha samma möjligheter inom kyrkan som män också nedvärderas
            när en tjänst skall tillsättas. Det resulterar i att präster som
            säger sig inte kunna arbeta till­sammans med sina kvinnliga kolleger
            i kyrkliga frågor får tjänsten.
          </p>
          <p xml:id="i-BSAw8tpZydNE8tNkK48czQ">
            Frågan om kvinnoprästmotstånd påverkar kyrkoherdetillsättning
            är åter aktuell. Under senare tid har anmälningar till jämställdhetsombuds-
            mannen gjorts efter att det tillsatts kyrkoherdar i Hedvig Eleonora
            för­samling i Stockholm och Vallda församling i Göteborgs stift.
            De aktuella tillsättningarna har upprört känslorna och sätter
            ljuset på att allt inte sker på bästa sätt inom kyrkan.
          </p>
          <p xml:id="i-XRK73PEQUmgLF4T5SBsHT6">
            Kyrkan, likaväl som alla andra i samhället, har ett ansvar att
            uppnå jämställdhet. Det som är bestämt i svensk lag att en arbetsgivare
            är skyl­dig att verka för jämställdhet gäller även tillsättandet
            av en kyrkoherde. Svenska kyrkan har själv genom beslut på kyrkomöte
            beslutat att kvinnor och män skall arbeta sida vid sida med samma
            möjligheter till avance­mang inom kyrkan. Det är mot denna bakgrund
            som jag tycker att det är anmärkningsvärt det som sker. Var tredje
            gång en kyrkoherde tillsätts är det inte pastoratet utan domkapitlet
            som tillsätter tjänsten. Den s.k. tred- jegångstillsättningen.
          </p>
          <p xml:id="i-UBNH3nK62LEVQSWcXR1heM">
            Svenska kyrkan kommer att få en friare ställning i förhållande
            till riksdag och regering, men det ändrar inte på ansvaret som
            kyrkan liksom alla andra arbetsgivare har i detta sammanhang.
            Vad jag förstår har inte jämställdhetsombudsmannen kunnat sätta
            kraft bakom orden så att lagens anda kunnat få genomslagskraft.
            I flera stift är det fortfarande möjligt för kvinnoprästmotståndare
            att få tjänster i arbetsledande ställning. På några ställen är
            det to.m. troligt att så sker.
          </p>
          <p xml:id="i-G5QKoSKg3Sq8SnTBq7qXcP">
            Tillsättning av kyrkoherdetjänster är speciellt viktiga. En rundfråga,
            som Kyrkans Tidning gjort till samtliga stift i Sverige ger vid
            handen att i flera stift förekommer regelbundet att präster som
            säger att de inte kan arbeta tillsammans med kvinnliga präster
            blir kyrkoherdar. När detta sker åsidosätter arbetsgivaren stiftet,
            domkapitlet, sitt ansvar att verka för jämställdhet.
          </p>
          <p xml:id="i-M2yNd5oyDmbKfTAFLzGRH">
            Som jag uppfattar det är svensk lag entydig och också klar när
            det gäller jämställdhet vid tillsättande av tjänster. En arbetsgivare
            skall verka för att uppnå jämställdhet. Det innebär att alla kvinnliga
            präster och man­liga präster skall behandlas lika och ha samma
            möjlighet. På en arbets­plats där det ena könet är underrepresenterat
            skall detta vägas in vid till­sättandet av tjänsten. I kyrkans
            fall med en stark dominans av män är det också så att domkapitlet
            eller församlingen, den som skall tillsätta tjäns­ten, skall se
            till att det finns både kvinnliga och manliga sökande. Så sker
          </p>
          <note xml:id="i-KJU9FCVvQsd45rRUirMRn4" type="margin">
            Interpellationer1997/98:1-313
          </note>
          <note xml:id="i-SeLoWGaS3n8bp3PFTptEcd" type="pageNumber">
            3
          </note>
          <note xml:id="i-KRXuiPckhMJQfCyB1DHUzN" type="margin">
            Interpellationer1997/98:1 -313
          </note>
          <p xml:id="i-QoEL1jfn7wyzRr1ohPsDH5">
            ofta inte och jämställdhetsombudsmannen får ingen rätsida på
            detta för­hållande. Om det beror på brister i lagstiftningen eller
            om det är bristande resurser hos jämställdhetsombudsmannen vet
            jag inte. Klart är dock att något måste göras. Och kulturministern
            har, som ansvarig i regeringen för kyrkofrågor, skyldighet att
            reagera och att agera i frågan. Det är hela regeringens ansvar
            att jämställdhetsfrågoma följs upp och att jämställd­hetsombudsmannen
            får tillräckliga resurser till detta.
          </p>
          <p xml:id="i-UWhtsf7WUERkWsvYDiMEUE">
            Vid det kyrkomöte som nyligen avslutats har frågan diskuterats
            och en hårdare press kommer att sättas på biskoparna för att de
            beslut som tidigare kyrkomöten har fattat skall bli verklighet
            i alla stift. Vad som då sätts på sin spets är om en kvinnoprästmotståndare,
            som deklarerat att han inte i kyrkliga sammanhang kan arbeta tillsammans
            med en kvinnlig kol­lega, kan få en kyrkoherdebefattning. Präster
            liksom alla andra har natur­ligtvis rätt att ha vilken personlig
            uppfattning man vill, men de som skall ha en arbetsledande befattning
            inom kyrkan skall fullt ut arbeta efter de målsättningar som kyrkomötena
            satt upp. Det gäller då också skyldighe­ten för kvinnliga och
            manliga präster att arbeta tillsammans.
          </p>
          <p xml:id="i-2Pq7L2BuCNrxPn5KHTdd6X">
            Jag anser att parallellt med de beslut som tas inom kyrkan måste
            riks­dag och regering ta sitt ansvar att de lagar vi beslutat
            om följs.
          </p>
          <p xml:id="i-G8VBw5zFUQjhCL8gZXmd4o">
            Mot den bakgrunden vill jag ställa följande frågor till kulturministern:
          </p>
          <p xml:id="i-QzPJnv6fzUFGg6rgJ8FXNu">
            Vad kommer regeringen att göra för att de präster som är uttalade
            motståndare till kvinnliga präster inte befordras till kyrkoherde?
          </p>
          <p xml:id="i-CJn4hQDgthKDPkLnsjCi1j">
            Kommer regeringen att besluta om ändring av instruktionen till
            dom­kapitlen och ändra i anställningsförordningen för att jämställdhetskraven
            skall bli bättre tillgodosedda vid tjänstetillsättning, även när
            det handlar om tredjegångstillsättning?
          </p>
          <p xml:id="i-W5t6xRiRaQXBeByWn3VvVk">
            Kommer regeringen att ge jämställdhetsombudsmannen instruktioner
            och resurser så att jämställdhetslagen kan följas upp när det
            gäller till­sättningar av tjänster inom Svenska kyrkan?
          </p>
        </div>
      </div>
    </body>
  </text>
</TEI>
