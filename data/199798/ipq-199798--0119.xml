<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0119">
  <teiHeader>
    <fileDesc>
      <titleStmt>
        <title>varg</title>
        <author>Lennart Brunander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:119 av Lennart Brunander (c) till jordbruksmi­nistern om varg</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_115.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_116.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_117.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Lennart Brunander (c)</persName>
            <state ref="Q110832" type="partyAffiliation">
              <desc>c</desc>
            </state>
            <idno>i-GoPG5SYP7B72kfnF4EmN5b</idno>
          </person>
          <person gender="woman">
            <persName>Annika Åhnberg</persName>
            <idno>i-QtJg9oNHiDkHLkgiCwmrBb</idno>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MfYUXjXUxyZxBrToD3qNkb" corresp="i-GoPG5SYP7B72kfnF4EmN5b">
          <date when="1997-01-19"/>
        </correspAction>
        <correspAction type="received" xml:id="i-Cnb7pkE2Y3jbyW7SE6Zcyo">
          <note>date unknown</note>
          <name>jordbruksmi­nistern</name>
        </correspAction>
        <correspAction type="questionStatus" subtype="answered" xml:id="i-BQTBjyUsjWMXjtwnucHvhF">
          <note>Besvarad</note>
        </correspAction>
        <correspAction type="answered" xml:id="i-GNWVXXyXYQ9SUiuz7QmBWZ">
          <date when="1997-02-19"/>
        </correspAction>
        <correspContext corresp="i-GNWVXXyXYQ9SUiuz7QmBWZ">
          <ref type="record" target="prot-199798--070">Prot. 1997/98:70</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sv8Snvgoxc8Bp8mGFgmot3">
            Interpellation 1997/98:119 av Lennart Brunander (c) till jordbruksmi­nistern
            om varg
          </p>
        </div>
        <div type="ipqSubmissionInfo">
          <p xml:id="i-YCANHLuywVnMSUrxKQ4Jhs">
            Inkom den 19 januari : Besvarad den 19 februari Prot. 1997/98:70
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VLaTCfcH9h5pRYb6SFE66Y">
            Vargens relation till människan är olika, liksom människans upplevel­se
            av att vargen håller på att etablera sig i den svenska faunan.
            På något sätt är de uppfattningar vi har om varg overkliga de
            har sina rötter i vad folk berättat om varg i gångna tider. Många
            har också en hängiven öns­kan om att alla djur som på något sätt
            hört till vår fauna skall finnas kvar så ock vargen. Att det är
            så här är inte så konstigt att vi inte haft varg i Sverige på
            kanske hundra år, litet olika beroende på vad man lägger i begreppet
            att det finns varg. Klart är i alla fall att vi har ingen vana
            att umgås med varg inte ens i vårt tänkande land. Att umgås, är
            egentligen inte rätt ord för relationen till varg, eftersom det
            naturliga är att varg och människa undviker varandra. Möjligen
            är det detta som är problemet i dag. En del av de vargar som nu
            uppträder känner ingen fara från männi­skan och behöver då heller
            inte hålla sig undan.
          </p>
          <p xml:id="i-3djmJJnnGCSiLBTm9FfNdK">
            Det som nu händer är att vargen kommer tillbaka både i norr och
            sö­der, detta är inte något onaturligt och inte heller något som
            de flesta tyck­er är fel. Varför uppstår då de mycket negativa
            opinioner som vi måste konstatera finns ute bland människor där
            vargen uppträder? Jag har inte svaret på den frågan, men jag tror
            att det är viktigt och nödvändigt att få reda på det.
          </p>
          <p xml:id="i-RkCryibpp9eQMbPopfF62e">
            Nu senast var jag i Dalsland och pratade med människor som inte
            vå­gade släppa ut sina bam efter mörkrets inbrott. Jag anser att
            vi alla, främst berörda myndigheter, måste ta människors oro på
            allvar och inte nonchalera deras oro. Därför blir jag upprörd
            när ansvariga myndigheter
          </p>
          <p xml:id="i-G2qnmVCLWqBNZgsPkhebh2">
            bemöter människor på ett sätt som uppfattas som nedsättande.
            Det går inte att prata bort rädslan med konstaterandet att vargen
            måste få finnas och att den inte är farlig. Populationen av varg
            sägs vara för liten för att något djur skall få skjutas. Vi måste
            komma dithän att det går att resonera om vårt förhållningssätt
            till vargen. Är vargen viktigare än människor, det är så de utsatta
            känner det. Så får det inte vara. Jag tycker att det är vik­tigt
            att kunna ha varg och det är säkert också möjligt om vi beter
            oss rätt.
          </p>
          <p xml:id="i-7tVKbqryMgeHdR54S6VzKc">
            Mitt möte med de människor som berörs av vargens etablering i
            väst­ra Dalsland och de jakt- och faunakunniga som var där gav
            ett antal för­slag på vad som borde göras. Som jag uppfattade
            det var man inte mot att det fanns varg, men man ville inte ha
            någon varg i sin trädgård. De för­slag som jag fick med mig från
            framför allt de som är kunniga i jakt- och faunavård är att en
            del i lagstiftning och uppträdande borde ändras. Skyddsjakt enligt
            27 § och 28 § jaktförordningen borde ändras så att det blev möjligt
            till skyddsjakt på varg liksom det är möjligt på övriga stora
            rovdjur och öm. Det framfördes också en önskan att flytta ansvaret
            för skötseln av varg och de stora rovdjuren från Naturvårdsverket
            till länssty­relsen. Både människorna som anser sig berörda och
            jägarna var eniga om den åsikten. Det missnöje som fanns med Naturvårdsverkets
            sätt att sköta frågan var det bemötande man fick och den totala
            avsaknaden av förståelse för människors reaktion. Från Naturvårdsverket
            hade man sagt att innan vi har 100 vargar i landet är all diskussion
            om att skjuta någon varg inte möjlig. Enligt de besked som de
            församlade i Ed fick var att det nu finns 40 vargar i vårt land.
            (Vid senare tillfällen har möjligheter getts till spåming och
            konstaterats att efter 1997 års reproduktion är antalet 65 vargar.)
            En mera praktisk fråga framfördes också och det var ersättningen
            för rivna eller skadade djur. Det handlar i detta fallet om får
            och även hundar som blivit dödade. En riven hund kan inte ersättas
            med pengar, men det skulle ändå kännas som en erkänsla och hjälp
            att skaffa ny hund om en ersättning kunde utgå.
          </p>
          <p xml:id="i-6DfQAzFJtgMe1trGf8ySbi">
            Det jag redovisat ovan är de synpunkter och krav på förändringar
            som jag fick av dem som jag mötte i Ed. Vargfrågan är svår, olika
            intressen och synsätt kolliderar, å ena sidan Sveriges ansvar
            för den biologiska mångfalden, å andra sidan människors rätt att
            leva tryggt. Jag anser att samhället, de myndigheter som har ansvaret,
            måste ta människors oro på allvar och medverka till lösningar
            som gör att människor kan acceptera att det finns varg. Det är
            inte lätt att finna den riktiga lösningen, men det får inte innebära
            att frågan bara skjuts åt sidan. Det är regeringen som har riksdagens
            uppdrag att sköta rovdjursfrågoma. På regeringens bord ligger
            dessutom en begäran från riksdagen om att regeringen skall utarbeta
            en rovdjurspolicy för Sverige. Frågan om vargen och hur vargen
            skall hante­ras hör dit. Sveriges ansvar för den biologiska mångfalden
            måste vara grunden för en rovdjurspolicy, men den måste grundas
            på ett tillväga­gångssätt som får förtroende hos människor.
          </p>
          <p xml:id="i-9gigE1RCDFKwZPMk8D36df">
            Jag vill med detta ställa följande fråga till jordbruksministern:
          </p>
          <p xml:id="i-Qk8D2iwxP9FQyay4h6Sp7L">
            Är jordbruksministern beredd att föreslå ändringar i jaktförordningen
            för att möjliggöra mera flexibla lösningar än vad som är möjligt
            i dag?
          </p>
          <note xml:id="i-TpkJa8MbXaTyM52iwKoPZ1" type="margin">
            Interpellationer1997/98:1 -313
          </note>
          <note xml:id="i-PCuUofjupzT1UerrjANBGJ" type="pageNumber">
            117
          </note>
          <note xml:id="i-MmxNAuH8QFDEmbfkHRJCXT" type="margin">
            Interpellationer1997/98:1 -313
          </note>
          <note xml:id="i-5zoK2ng69uExM2EeD79xBA" type="pageNumber">
            118
          </note>
        </div>
      </div>
    </body>
  </text>
</TEI>
