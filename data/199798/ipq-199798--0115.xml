<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0115">
  <teiHeader>
    <fileDesc>
      <titleStmt>
        <title>asiatiska krisens inverkan på svensk ekonomi</title>
        <author>Roy Ottosson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 1997/98:115 av Roy Ottosson (mp) till finansministern om asiatiska krisens inverkan på svensk ekonomi</title>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_110.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_111.pdf</ref>
          <ref type="dokument_url_pdf">https://media.githubusercontent.com/media/swerik-project/interpellation-questions-pdf/main/data/199798/pages/ip_199798_112.pdf</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <persName>Roy Ottosson (mp)</persName>
            <state ref="Q213451" type="partyAffiliation">
              <desc>mp</desc>
            </state>
            <idno>i-4wzmEstkwDoqsQwqUhMe6k</idno>
          </person>
          <person gender="man">
            <persName>Erik Åsbrink</persName>
            <idno>i-76vYpYSFxb4errTa7fe3WJ</idno>
            <state type="partyAffiliation" ref="Q105112"/>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UmJDHxr6LKVxdJP2TdMZu6" corresp="i-4wzmEstkwDoqsQwqUhMe6k">
          <date when="1998-01-13"/>
        </correspAction>
        <correspAction type="received" xml:id="i-GBUaNAMvfPEKCfFjNRFDGs" corresp="i-76vYpYSFxb4errTa7fe3WJ">
          <note>date unknown</note>
        </correspAction>
        <correspAction type="questionStatus" subtype="answered" xml:id="i-HhgJFhgpA4Y8J2Z9Ha7Mc6">
          <note>Besvarad</note>
        </correspAction>
        <correspAction type="answered" xml:id="i-HfYUnQCfiZUs1MMqsMwoYC">
          <date when="1997-02-05"/>
        </correspAction>
        <correspContext corresp="i-HfYUnQCfiZUs1MMqsMwoYC">
          <ref type="record" target="prot-199798--062">Prot. 1997/98:62</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AT989kckWPcrjqj6ad3AJ4">
            Interpellation 1997/98:115 av Roy Ottosson (mp) till finansministern
            om asiatiska krisens inverkan på svensk ekonomi
          </p>
        </div>
        <div type="ipqSubmissionInfo">
          <p xml:id="i-XJW3Rwm6aDMtrLNihYFoZm">
            Inkom den 13 januari : Besvarad den 5 februari Prot. 1997/98:62
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4vFZdtSLriYhYY8i55YZEQ">
            Den ekonomiska krisen i Sydostasien har nu pågått i ett halvårs
            tid och fortsätter med nya börsfall, ökande arbetslöshet, avtagande
            tillväxt eller krympande ekonomi, kraftigt sjunkande värden på
            de inhemska valutorna, tilltagande politisk oro, osv. Spridningseffekterna
            i världseko­nomin har tilltagit, i första hand Japan har nu tydligt
            drabbats.
          </p>
          <note xml:id="i-W1ZsekCG2wzoCRLpX7cZbQ" type="margin">
            Interpellationer1997/98:1 -313
          </note>
          <note xml:id="i-5n1VjWAhEB7Bd9v8Zxrn8x" type="margin">
            Interpellationer1997/98:1 -313
          </note>
          <p xml:id="i-JMnhsZL4zBCrrkbq1mQXwb">
            För svenskt vidkommande innebär den kraftiga ekonomiska nedgång­en
            i Sydostasien att svenska exportföretag får ökade svårigheter
            att sälja sina varor där. Det kanske viktigaste exemplet är Ericsson
            som står för en stor del av svensk export och som är starkt beroende
            av de asiatiska marknaderna. På litet längre sikt, om de kraftigt
            devalverade valutorna består, kommer dessa asiatiska länder att
            bli mycket konkurrenskraftiga på världsmarknaden, och naturligtvis
            även i Europa och Sverige. Då möter svenska företag en hårdnande
            priskonkurrens på i praktiken alla marknader. Slutsatsen man kan
            dra av dessa resonemang är att svenska företag, på grund av krisen
            i Sydostasien, troligen kommer att sälja sämre och/eller med sämre
            lönsamhet.
          </p>
          <p xml:id="i-9En9wFnoUebWRSqYSGtjR9">
            Om exporten försämras och många företag går sämre, så kommer
            sys­selsättningen bli lägre. En sämre utveckling för företagen
            och sysselsätt­ningen medför lägre skatteintäkter för stat och
            kommun. Därmed ökar kraven på besparingar i offentlig verksamhet.
          </p>
          <p xml:id="i-GM1FbaP6QzLnFKpn5YmQ7k">
            De prognoser som ligger till grund för den ekonomiska politiken
            i Sverige tar ingen hänsyn till den ekonomiska krisen i Sydostasien.
            Kon­junkturinstitutet gjorde under sena 1997 bedömningen att den
            asiatiska krisen blir begränsad och får endast en försumbar eller
            möjligen margi­nell inverkan på svensk ekonomi. Nu i början på
            1998, när krisen fortsät­ter, gör institutet uttalanden med en
            annan bedömning. Sannolikt kommer tillväxten i svensk ekonomi
            bli lägre än tidigare beräknat, arbetslösheten går inte ned lika
            mycket som tidigare beräknat, osv.
          </p>
          <p xml:id="i-SExVbp2RTFTrnsyH6g3UDV">
            Det får nu anses vara befogat att justera de ekonomiska prognoserna
            med hänsyn till krisen i Sydostasien. Olika möjliga scenarier
            bör diskute­ras och regeringen borde ha en beredskap för att hantera
            ekonomisk stag­nation i stället för den väntade högkonjunkturen.
            Något år längre fram väntar sannolikt en ny lågkonjunktur. Denna
            verklighetsbild kan jämföras med budgetpropositionens beräkningar
            av tillväxten under 1998, 1999 och 2000 som ligger på ca 3 % per
            år - det skulle innebära att högkon­junkturen får fart i år och
            att sedan konjunkturen fastnar på hög nivå i ytterligare två år
            i sträck. Detta är en alltför optimistisk beräkning för att kunna
            ligga till grund för en realistisk ekonomisk politik i dagens
            verk­lighet.
          </p>
          <p xml:id="i-WtQ6AGUpkezoyqEoiz2zTv">
            Det är hög tid att finansministern klargör regeringens syn och
            bered­skap med hänsyn till den ekonomiska krisen i Asien:
          </p>
          <p xml:id="i-P3XiHGGgLsWRCbNPQcFb7t">
            Avser regeringen att nu revidera de ekonomiska kalkylerna för
            1998 och framåt med anledning av den asiatiska ekonomiska krisen?
          </p>
          <p xml:id="i-Lrv4PC11N5adSZHYcirCj3">
            Vilken är regeringens nuvarande bedömning när det gäller t.ex.
            eko­nomisk tillväxt, sysselsättning och budgetsaldo för 1998?
          </p>
          <p xml:id="i-TaQ9jwZNJeEKXeM1QcsUDm">
            Vilka åtgärder avser regeringen att göra för att förbättra villkoren
            för svenska företag så att de bättre kan möta den hårdnande konkurrens
            som bl.a. krisen i Asien kan förväntas medföra?
          </p>
          <p xml:id="i-5eoYW7FAguSEVLyhkBL6m3">
            Vilka åtgärder avser regeringen att göra för att snabbt kunna
            motverka ett sämre ekonomiskt utfall i statsbudgeten under 1998?
          </p>
          <note xml:id="i-UKmjUQCAGsk6iCfj3FxVzW" type="pageNumber">
            112
          </note>
        </div>
      </div>
    </body>
  </text>
</TEI>
