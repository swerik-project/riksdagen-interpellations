<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0357">
  <teiHeader>
    <fileDesc>
      <titleStmt>
        <title>Interpellation 2022/23:357 av Nadja Awad (V)</title>
        <author>Nadja Awad (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:357 av Nadja Awad (V) till Statsrådet Paulina Brandberg (L) om Rasism och diskriminering</title>
          <idno type="rdwebb">HA10357</idno>
          <ref type="dokument_url_text">http://data.riksdagen.se/dokument/HA10357/text</ref>
          <ref type="dokument_url_html">http://data.riksdagen.se/dokument/HA10357</ref>
          <ref type="dokumentstatus_url_xml">http://data.riksdagen.se/dokumentstatus/HA10357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9N4wWD2qfoGM8u1D3QrvL</idno>
            <persName>Nadja Awad</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-GAMxNriJFxoi8diZPM78s6</idno>
            <persName>Statsrådet Paulina Brandberg</persName>
            <state ref="Q110857" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-2y7hiwPQ2nUWjCVQcTHKfd">
          <note>Interpellationen är återtagen</note>
        </correspAction>
        <correspAction type="sent" xml:id="i-GfMTDDBHJJ7KMcY7ZUYnSy" corresp="i-S9N4wWD2qfoGM8u1D3QrvL">
          <date when="2023-05-12"/>
        </correspAction>
        <correspAction type="received" xml:id="i-PXAcN1FwQormtufznFo8RE" corresp="i-GAMxNriJFxoi8diZPM78s6">
          <date when="2023-05-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PTqmYcMK9FWnEdbej1nWyS">
            Interpellation 2022/23:357 Rasism och diskriminering av Nadja
            Awad (V) till Statsrådet Paulina Brandberg (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FD5eNr7uXrrmxbzR4kCkgC">
            I sin regeringsförklaring, den 18 oktober 2022, sa Ulf Kristersson
            att han skulle bilda en regering för hela Sverige och för alla
            som bor här. Han skulle som statsminister leda Sverige till ett
            enat land.
          </p>
          <p xml:id="i-8MQGSDie16wxSwoUDJ9auG">
            Samtidigt beskrivs invandrare och flyktingar, människor med en
            annan bakgrund än vit etniskt svensk, som orsaker till stora samhällsproblem
            som kriminalitet och försämrat säkerhetsläge. Detta görs i Tidöavtalet,
            och genomgående i regeringens politik.
          </p>
          <p xml:id="i-UsX4LUPNLqXsAEEnYGSMaC">
            Flera människorättsorganisationer som Rädda Barnen, Civil Rights
            Defenders och Amnesty International Sverige har flaggat för att
            regeringens och Sverigedemokraternas politik innehåller en rad
            åtgärder som tydligt strider mot de normer för mänskliga rättigheter
            och rättsstatsprinciper som Sverige har anslutit sig till. De
            befarar att Tidöavtalet kommer att leda till ökad stigmatisering
            av människor med vissa ursprung, med viss religiös tillhörighet
            eller som bor i vissa delar av landet, såsom förorterna. Under
            de senaste åren har rasism och diskriminering ökat i samhället.
            Det finns en stor oro över att situationen ska bli betydligt värre
            till följd av Tidöavtalet.
          </p>
          <p xml:id="i-Rqvw9ziwXXzn9QaDAh7rA9">
            Bland de förslag i Tidöavtalet som kan öka diskrimineringen i
            samhället finns införande av inre gränskontroller, begränsningar
            av förmåner för nyanlända, utvisning av utländska medborgare från
            Sverige på grund av bristande vandel och införande av transitcenter
            för asylsökande. Sverigedemokraterna och regeringen vill också
            avskaffa modersmålsundervisning, införa visitationszoner i förorterna,
            minska mottagande av kvotflyktingar och införa en angiverilag
            som gör lärare och sjuksköterskor skyldiga att ange papperslösa
            till polisen. Man vill tvinga asylsökande att betala för egen
            tolk inom vården och rättsligt biträde i möte med myndigheter
            samt förstärka insatserna för att få människor att återvandra
            till sina tidigare hemländer.
          </p>
          <p xml:id="i-GthKVL41sX2sigtpw2FKUW">
            Om Tidöavtalets förslag på åtgärder blir verklighet kommer vi
            att få ett samhälle som inte längre vilar på rättsstatens grundläggande
            princip om allas likhet inför lagen. Rättigheter kommer i större
            utsträckning att baseras på människors grupptillhörighet och juridiska
            status. Det skapar en hierarki mellan människor i Sverige, där
            personer med medborgarskap hamnar i toppen och utsatta grupper
            samt människor som rasifieras negativt placeras i botten.
          </p>
          <p xml:id="i-CAKnJrYe5PbZM6kMEHHPVG">
            I slutändan påverkar detta inte bara dessa grupper utan har även
            en negativ inverkan på hela samhället och våra rättigheter. Det
            kommer att undergräva de mänskliga rättigheterna, rättsstatens
            principer samt demokratin för oss alla.
          </p>
          <p xml:id="i-Ero3YRCAr1X17XeoPinRMs">
            Vänsterpartiet har länge krävt att mer ska göras för att motarbeta
            rasism och diskriminering i alla delar av samhället. Vi menar
            att staten och det offentliga som arbetsgivare har ett särskilt
            ansvar för att motarbeta rasism och förhindra diskriminering.
            I motionen Ett Sverige fritt från rasism (2020/21:387) lämnar
            vi flera förslag. Ett av dem handlar om att tillsätta en kriskommission
            mot diskriminering. En sådan kommission bör ta till vara den omfattande
            akademiska kunskapen om diskrimineringsfrågor och arbetsmiljöfrågor
            och lämna förslag på en konkret och framsynt politik för att säkra
            de långsiktiga försörjningsbehoven på arbetsmarknaden med särskilt
            fokus på de sektorer som är ett direkt offentligt ansvar. Den
            bör även se över straffsatser och skadeståndsnivåer i diskrimineringsärenden.
            Ännu har vi inte hört vad regeringen anser om en sådan kommission.
          </p>
        </div>
        <div type="ipQuestion">
          <p xml:id="i-FUNDDcGmTA766Y9HCBvhGp">
            Mot bakgrund av vad som anförts ovan vill jag fråga statsrådet
            Paulina Brandberg:
            <list rend="unordered">
              <item>
                Anser ststsrådet att det finns en risk för att Tidöavtalets åtgärder
                kan öka rasismen och diskrimineringen i samhället och om så är
                fallet, har statsrådet för avsikt att agera på något vis?
              </item>
              <item>
                Avser statsrådet att ta några initiativ för att bekämpa förekomsten
                av institutionell rasism och diskriminering inom offentlig verksamhet?
              </item>
              <item>
                Avser statsrådet att ta några initiativ för att tillsätta en
                kriskommission mot diskriminering?
              </item>
            </list>
          </p>
        </div>
      </div>
    </body>
  </text>
</TEI>
