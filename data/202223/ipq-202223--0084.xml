<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0084">
  <teiHeader>
    <fileDesc>
      <titleStmt>
        <title>Interpellation 2022/23:84 av Lawen Redar (S)</title>
        <author>Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:84 av Lawen Redar (S) till Kulturminister Parisa Liljestrand (M) om Tidöavtalet och bibliotekslagen</title>
          <idno type="rdwebb">HA1084</idno>
          <ref type="dokument_url_text">http://data.riksdagen.se/dokument/HA1084/text</ref>
          <ref type="dokument_url_html">http://data.riksdagen.se/dokument/HA1084</ref>
          <ref type="dokumentstatus_url_xml">http://data.riksdagen.se/dokumentstatus/HA1084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <persName>Lawen Redar</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-E25SjiKakKHVe6mbHVtKjb</idno>
            <persName>Kulturminister Parisa Liljestrand</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-TL6bWo3gBTugWRDFLKgGzv">
          <note>Interpellationen är återtagen</note>
        </correspAction>
        <correspAction type="sent" xml:id="i-JDFmUxU3YnR6QxvxfGm5og" corresp="i-5NG8haprnyzzwKpK9HjwGZ">
          <date when="2022-12-01"/>
        </correspAction>
        <correspAction type="received" xml:id="i-PUvD7GExAC8ZauayhVBm6R" corresp="i-E25SjiKakKHVe6mbHVtKjb">
          <date when="2022-12-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9xcshxtxaFXZpoUTJHu71V">
            Interpellation 2022/23:84 Tidöavtalet och bibliotekslagen av
            Lawen Redar (S) till Kulturminister Parisa Liljestrand (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5fdg2MtNbwmbPjc12XTzq4">
            I Tidöavtalet mellan Moderaterna, Kristdemokraterna, Liberalerna
            och Sverigedemokraterna framgår att informationsutbyte och anmälningsplikt
            mellan polisen och myndigheter som kan antas komma i kontakt med
            personer som befinner sig illegalt i landet ska utredas. Kommuner
            och myndigheter ska vara skyldiga att informera Migrationsverket
            och Polismyndigheten när de kommer i kontakt med personer som
            vistas i Sverige utan tillstånd. Genom informationsplikten ska
            möjligheterna att leva i landet utan tillstånd försvåras.
          </p>
          <p xml:id="i-22EPuTK6LPiL8c51izvUHa">
            Fastän det framgår att frågan ska utredas samt att det kan finnas
            situationer där en anmälan skulle strida mot ömmande värden har
            reaktionerna inte låtit vänta på sig från den svenska sjukvården.
            Sjukvårdens primära uppgift är att garantera liv och hälsa och
            låta patientens bästa stå i fokus. Flera företrädare för sjukvården
            har den senaste veckan uttryckt att angiveri står i total motsättning
            till principen om rätten till vård.
          </p>
          <p xml:id="i-7ZxjENk15nPf75SYChn6Lz">
            Nu kritiseras detta även av Sacoförbundet Dik, som organiserar
            bland annat Sveriges bibliotekarier. I en debattartikel i Altinget
            skriver Anna Troberg, Diks förbundsordförande, att ”Tidöavtalet
            tvingar bibliotekarier till angiveri”. Förslaget skulle frångå
            bibliotekariens roll att främja yttrandefriheten, den fria åsiktsbildningen,
            läsningen och informationsutbytet på Sveriges alla folkbibliotek.
            Om tanken är att förvandla bibliotekariens roll från att vara
            informationsspecialister till informanter urholkar man inte bara
            bibliotekens demokratiska roll; man bryter även mot bibliotekslagens
            portalparagraf om att bibliotek ska vara till för alla.
          </p>
          <p xml:id="i-94S8XTqRdLUEcA7Xf2oY26">
            Kulturministern har uttryckt vikten av kulturens frihet och principen
            om en armlängds avstånd till det konstnärliga skapandet. Principen
            om en armlängds avstånd handlar också om att inte bedriva en instrumentell
            kulturpolitik som riskerar att inskränka yttrandefriheten och
            den fria åsiktsbildningen. Det är inte länge sedan Sverigedemokraternas
            tidigare kommunalråd Louise Erixon ändrade i den kommunala biblioteksplanen
            i Sölvesborg och stoppade biblioteksböcker på fler språk. Ytterligare
            inskränkningar av biblioteksväsendets roll, betydelse och innehåll
            är fel väg att gå. Men skulle en utredning innefatta en roll för
            Sveriges bibliotekarier att agera informanter måste regeringen
            även ändra i portalparagrafen i bibliotekslagen.
          </p>
        </div>
        <div type="ipQuestion">
          <p xml:id="i-G1tFBVp34NwmedbuTgVou">
            Med anledning av ovanstående vill jag fråga kulturminister Parisa
            Liljestrand:
            <list rend="unordered">
              <item>
                Har ministern för avsikt att införa anmälningsplikt för bibliotekarier
                i enlighet med Tidöavtalet och i så fall, anser ministern att
                en sådan plikt är förenlig med bibliotekslagens portalparagraf?
              </item>
              <item>
                Avser ministern att ta några initiativ till ändringar i bibliotekslagen
                mot bakgrund av ett eventuellt införande av anmälningsplikt?
              </item>
              <item>
                Hur avser ministern att säkerställa att folkbiblioteken fortsatt
                ska vara ”öppna för alla”?
              </item>
            </list>
          </p>
        </div>
      </div>
    </body>
  </text>
</TEI>
