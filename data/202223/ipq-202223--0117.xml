<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0117">
  <teiHeader>
    <fileDesc>
      <titleStmt>
        <title>Interpellation 2022/23:117 av Aylin Fazelian (S)</title>
        <author>Aylin Fazelian (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:117 av Aylin Fazelian (S) till Statsrådet Lotta Edholm (L) om Anmälningsplikt inom skolan</title>
          <idno type="rdwebb">HA10117</idno>
          <ref type="dokument_url_text">http://data.riksdagen.se/dokument/HA10117/text</ref>
          <ref type="dokument_url_html">http://data.riksdagen.se/dokument/HA10117</ref>
          <ref type="dokumentstatus_url_xml">http://data.riksdagen.se/dokumentstatus/HA10117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L9ZSh2ArmookNvPoaXVgbB</idno>
            <persName>Statsrådet Lotta Edholm</persName>
            <state ref="Q110857" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <persName>Aylin Fazelian</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-CSUk65oHt6TijSydRmeU7y">
          <note>Interpellationen är återtagen</note>
        </correspAction>
        <correspAction type="sent" xml:id="i-3W8xcRsh9ys5Jjo7tXoRgY" corresp="i-3kfmGYErmuJ81cgi8Cwy88">
          <date when="2022-12-19"/>
        </correspAction>
        <correspAction type="received" xml:id="i-6G7DUQHHQsvkSc4Ut4vckK" corresp="i-L9ZSh2ArmookNvPoaXVgbB">
          <date when="2022-12-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3ub2ALRnPNYUneb8Mf9qM7">
            Interpellation 2022/23:117 Anmälningsplikt inom skolan av Aylin
            Fazelian (S) till Statsrådet Lotta Edholm (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SJXtJegH6W9KBW4bEskcjZ">
            I Tidöavtalet mellan Moderaterna, Kristdemokraterna, Liberalerna
            och Sverigedemokraterna finns ett förslag om en lag som kan leda
            till att lärare blir skyldiga att anmäla papperslösa barn.
          </p>
          <p xml:id="i-Hh7FcPFWvGqN8TFdgvST6j">
            Tidöavtalet anger att ”kommuner och myndigheter ska vara skyldiga
            att informera Migrationsverket och Polismyndigheten när de kommer
            i kontakt med personer som vistas i Sverige utan tillstånd”. Om
            lagen blir verklighet innebär det med andra ord att lärare kan
            tvingas rapportera elever till polis och migrationsmyndigheter.
          </p>
          <p xml:id="i-5BLg47G5tLmgFVj1E1CcHD">
            Många lärare känner stor oro, och flera vittnar om att de hellre
            säger upp sig än anmäler ett barn. En lärare har valt att uttrycka
            det med följande ord:
          </p>
          <p xml:id="i-2FqHRD4MPzRhjquMkEEiXj">
            ”Nej, jag kommer aldrig någonsin så länge jag lever att ange
            ett barn som vistas utan tillstånd i mitt klassrum. Det är inte
            mitt jobb. Det strider emot den yrkesetik jag värnar. Man får
            hellre ta min lärarlegitimation, begära in mina nycklar och be
            mig städa mitt skrivbord. Jag får söka nytt jobb, bli brevbärare,
            telefonförsäljare eller vad som helst. För den dagen vi lärare
            ska agera agenter och spioner åt migrationsverket har jag inget
            längre kvar att göra i svensk skola. Då får jag be att tacka för
            mig. Och jag tror inte att jag är ensam. Jag tror att vi är många
            som vägrar att ange våra elever.”
          </p>
          <p xml:id="i-TYpkF1zZ6D3y3Y2Pxecxsw">
            Förslaget har också mötts av stor kritik från skolledare och
            fackförbund. Lärarförbundet har varit mycket tydliga och uppmanar
            sina medlemmar att inte anmäla barn, även om en sådan lag skulle
            vara på plats. Lärarnas yrkesetiska råd riktar också mycket skarp
            kritik och pekar på att det inte är lärares uppdrag att ange barn.
            Det står i lärares yrkesetiska regler att elever ska vara i centrum
            och att lärare ska vara varsamma med information om eleverna och
            inte vidarebefordra information som inte är för elevernas bästa.
            Sprider man den här typen av information om elever kommer det
            att skada relationen till eleverna, vilket i sin tur försvårar
            undervisning och elevers lärande, konstaterar det yrkesetiska
            rådet.
          </p>
          <p xml:id="i-QSpZB8jAdcsDTM6Ht2WzQH">
            Lärare vill vara lärare, inte agera informatörer åt till exempel
            Migrationsverket eller polisen. Förslaget till lag rubbar grunden
            för lärares yrkesutövning med konsekvensen att lärare hamnar i
            ett läge där de känner att de måste bryta mot lagen.
          </p>
          <p xml:id="i-NYF5XQk3WD6PodT7C8XGgr">
            Också barnrättsorganisationer uttrycker stor oro kring regeringens
            repressiva åtgärder och hårdare tag mot barn och ifrågasätter
            hur förslaget är förenligt med Barnkonventionen, som sedan år
            2020 är svensk lag och bland annat anger alla barns rätt till
            utbildning.
          </p>
          <p xml:id="i-NG8X8G3mGNbfv7KCqUS8Ep">
            Justitieutskottets ordförande Richard Jomshof från Sverigedemokraterna
            har svarat att alla offentliganställda kan bli skyldiga att rapportera
            papperslösa barn. Skolminister Edholm har inte svarat på frågor
            om hur hon ser på lagförslaget, trots att det bryter mot liberala
            värden och mot barns grundläggande fri- och rättigheter.
          </p>
        </div>
        <div type="ipQuestion">
          <p xml:id="i-4m2kCyxXZQEN28VihU4zj3">
            Mot bakgrund av detta vill jag fråga statsrådet Lotta Edholm:
            <list rend="unordered">
              <item>
                Avser statsrådet att agera för att genomföra anmälningsplikten
                inom skolan även om den skulle konstateras bryta mot barnkonventionen
                och alla barns rätt till utbildning?
              </item>
              <item>
                Avser statsrådet att agera för att genomföra anmälningsplikten
                inom skolan även om den skulle leda till att lärare lämnar läraryrket?
              </item>
              <item>
                Avser statsrådet att agera för att genomföra anmälningsplikten
                inom skolan även om den skulle bedömas vara oförenlig med yrkesetiken
                om att arbeta för alla elevers bästa?
              </item>
              <item>
                Om förslaget blir verklighet, avser statsrådet att verka för
                att införa konsekvenser för de lärare som inte anmäler elever,
                och vad skulle konsekvenserna i så fall bestå av?
              </item>
            </list>
          </p>
        </div>
      </div>
    </body>
  </text>
</TEI>
