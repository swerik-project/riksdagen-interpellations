<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0345">
  <teiHeader>
    <fileDesc>
      <titleStmt>
        <title>Interpellation 2022/23:345 av Ciczie Weidby (V)</title>
        <author>Ciczie Weidby (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:345 av Ciczie Weidby (V) till Statsrådet Paulina Brandberg (L) om Dödsolyckor i arbetslivet</title>
          <idno type="rdwebb">HA10345</idno>
          <ref type="dokument_url_text">http://data.riksdagen.se/dokument/HA10345/text</ref>
          <ref type="dokument_url_html">http://data.riksdagen.se/dokument/HA10345</ref>
          <ref type="dokumentstatus_url_xml">http://data.riksdagen.se/dokumentstatus/HA10345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <persName>Ciczie Weidby</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-GAMxNriJFxoi8diZPM78s6</idno>
            <persName>Statsrådet Paulina Brandberg</persName>
            <state ref="Q110857" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-XZSWCrb71N4u9ba69aaYbM">
          <note>Interpellationen är återtagen</note>
        </correspAction>
        <correspAction type="sent" xml:id="i-7qKc1uqxPCY2K5Ks7VoDxn" corresp="i-Yam9ii4K4HfneDbj5TzDJY">
          <date when="2023-05-08"/>
        </correspAction>
        <correspAction type="received" xml:id="i-U8f6Scy92UVz3b1XSAB6B8" corresp="i-GAMxNriJFxoi8diZPM78s6">
          <date when="2023-05-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6o5y9Jrs47hA9yUYL8pEen">
            Interpellation 2022/23:345 Dödsolyckor i arbetslivet av Ciczie
            Weidby (V) till Statsrådet Paulina Brandberg (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VxbooXk2yjWgBzXMW6dbdx">
            År 2016 införde den S-ledda regeringen en nollvision mot dödsolyckor
            i arbetslivet (skr. 2015/16:80 En arbetsmiljöstrategi för det
            moderna arbetslivet 2016–2020). År 2021 utvidgades nollvisionen
            mot dödsolyckor till att ingen ska behöva dö till följd av sitt
            arbete (skr. 2020/21 En god arbetsmiljö för framtiden – regeringens
            arbetsmiljöstrategi 2021–2025). Trots nollvisionen fortsätter
            människor att dö – både på och av jobbet.
          </p>
          <p xml:id="i-AWebQoLeEBoDYimS2UkYXp">
            Enligt en kunskapssammanställning från Arbetsmiljöverket dör
            cirka 3 000 personer i förtid varje år på grund av sjukdomar eller
            skador orsakade av ohälsosamma arbetsmiljöer. Utöver det dör cirka
            40–50 personer varje år till följd av arbetsplatsolyckor. Hittills
            i år har 19 personer dött på jobbet – mer än dubbelt så många
            som under samma period föregående år. Flest dödsolyckor sker inom
            byggbranschen, jord- och skogsbruket, tillverkningsindustrin och
            transportbranschen.
          </p>
          <p xml:id="i-G9XAYxtCRbyrKPEqvTsrBv">
            När en dödsolycka sker inleds en förundersökning av polisen.
            Parallellt genomför Arbetsmiljöverket en utredning om hur företaget
            följer de säkerhetsföreskrifter och lagar som finns. Arbetsmiljöverkets
            utredningar kommer ofta fram till att arbetsgivare har slarvat
            med säkerhetsrutiner och utrustning. Ändå läggs tre av fyra förundersökningar
            ned utan att någon ställs till svars och straffas för dödsolyckan.
            Kvar står anhöriga och arbetskamrater med sorg och saknad.
          </p>
          <p xml:id="i-8bD62C5zZSyD5jw7Qb7R6Q">
            Enligt en granskning som tidningen Dagens Arbete gjort tar det
            i genomsnitt 1 000 dagar efter en arbetsplatsolycka med dödlig
            utgång innan åtal väcks. Därefter kan det dröja ytterligare ett
            år innan domen faller. Endast 15 procent av dödsolyckorna leder
            till åtal (Dagens Arbete den 9 december 2020). I Sveriges Radios
            dokumentärserie Sista dagen på jobbet, som sändes under våren
            2023, lyfts ett antal arbetsplatsolyckor med dödlig utgång fram.
            Dokumentärserien bekräftar de uppgifter som framkommer i Dagens
            Arbetes granskning.
          </p>
          <p xml:id="i-MwTRvVsY9vXt5p6aBxBp1v">
            I det sista avsnittet i dokumentärserien medverkar biträdande
            arbetsmarknadsminister Paulina Brandberg (L). Enligt statsrådet
            bör fokus inte ligga på repression, det vill säga att någon blir
            åtalad och straffad. Statsrådet anser i stället att fokus bör
            ligga på förebyggande åtgärder (Sveriges Radio: Sista dagen på
            jobbet, avsnitt 6). Det är ett anmärkningsvärt uttalande från
            en minister som företräder en regering som förespråkar repressiva
            åtgärder för alla andra typer av brott.
          </p>
          <p xml:id="i-3jDPVPMUd4ZgnvzkSpBBSu">
            Vänsterpartiet ser mycket allvarligt på de många arbetsplatsolyckor
            med dödlig utgång som varje år sker på svensk arbetsmarknad. Det
            kan aldrig accepteras att människor dör på jobbet. Varje dödsfall
            är en tragedi och ett misslyckande för arbetsgivaren och samhället.
          </p>
          <p xml:id="i-ELtBc2a7tW2pMMQ6ibh7J8">
            Vänsterpartiet ser även allvarligt på bristerna i det rättsliga
            efterspelet till de dödsolyckor som sker. När en arbetstagare
            dör på jobbet bör rimligen någon ställas till svars. Arbetsgivaren
            har det övergripande arbetsmiljöansvaret på en arbetsplats och
            bör därmed kunna ställas tills svars om en dödsolycka sker på
            arbetsplatsen.
          </p>
          <p xml:id="i-EqTFXhiJhgkEG3h6FCvcrG">
            För att motverka dödsolyckorna, förbättra rättsväsendets arbete
            med arbetsmiljöbrott och stärka ansvarsutkrävandet krävs kraftfulla
            åtgärder. Vänsterpartiet har bland annat föreslagit att det ska
            tillsättas en statlig kriskommission som tar ett helhetsgrepp
            om dödsolyckor i arbetslivet och föreslår konkreta åtgärder för
            att vända utvecklingen, att straffen för arbetsmiljöbrott ska
            skärpas och att rättsväsendets arbete med arbetsmiljöbrott ska
            stärkas (motion 2022/23:57). Vi har även föreslagit att regeringen
            ska ta initiativ till att inleda ett forsknings- och utvecklingsarbete
            i syfte att ta fram en samlad strategi för att fasa ut allt farligt
            och riskfyllt ensamarbete (motion 2020/21:3787).
          </p>
          <p xml:id="i-BvfhW5d3tc678RQ5wYCShy">
            Den förra regeringen vidtog en rad åtgärder för att motverka
            dödsolyckor i arbetslivet. Arbetsmiljöverket fick utökade resurser
            och flera riktade uppdrag, två ambitiösa arbetsmiljöstrategier
            togs fram och de statsråd som hade ansvar för frågor kopplade
            till de mest olycksdrabbade branscherna bedrev ett gemensamt arbete
            i syfte att motverka dödsolyckor. Den nuvarande regeringen har
            hittills inte lagt fram några förslag i syfte att motverka dödsolyckor
            i arbetslivet.
          </p>
        </div>
        <div type="ipQuestion">
          <p xml:id="i-YHVgNa1nEvugxHJLBj7CP9">
            Mot bakgrund av detta vill jag fråga statsrådet Paulina Brandberg:
            <list rend="unordered">
              <item>
                Vilka åtgärder avser statsrådet att vidta för att motverka dödsolyckor
                i arbetslivet och uppnå den nollvision som regeringen och riksdagen
                slagit fast?
              </item>
              <item>
                Vilka åtgärder avser statsrådet att vidta för att fler arbetsgivare
                ska ställas till svars för de dödsolyckor som sker?
              </item>
              <item>
                Vilka åtgärder avser statsrådet att vidta för att stärka rättsväsendets
                arbete med arbetsmiljöbrott?
              </item>
              <item>
                Vilka åtgärder avser statsrådet att vidta för att fasa ut allt
                farligt och riskfyllt ensamarbete i syfte att förebygga dödsolyckor
                i arbetslivet?
              </item>
            </list>
          </p>
        </div>
      </div>
    </body>
  </text>
</TEI>
