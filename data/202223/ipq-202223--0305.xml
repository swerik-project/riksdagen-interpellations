<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0305">
  <teiHeader>
    <fileDesc>
      <titleStmt>
        <title>Interpellation 2022/23:305 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:305 av Lotta Johnsson Fornarve (V) till Statsrådet Johan Forssell (M) om Tidöavtalet och OECD-Dac</title>
          <idno type="rdwebb">HA10305</idno>
          <ref type="dokument_url_text">http://data.riksdagen.se/dokument/HA10305/text</ref>
          <ref type="dokument_url_html">http://data.riksdagen.se/dokument/HA10305</ref>
          <ref type="dokumentstatus_url_xml">http://data.riksdagen.se/dokumentstatus/HA10305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <persName>Statsrådet Johan Forssell</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-3NeLBM7URvcF88XTSkvpfD">
          <note>Interpellationen är återtagen</note>
        </correspAction>
        <correspAction type="sent" xml:id="i-T2obrzwRj5TVXoQqXGmW43" corresp="i-7EGhEVdWhirq9oiHvVcrQR">
          <date when="2023-04-11"/>
        </correspAction>
        <correspAction type="received" xml:id="i-KHESyx7699ZNZPs74FdGmU" corresp="i-NRWqqo7iPdzBV8QrJyKnQb">
          <date when="2023-04-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8rBsdxkpGurTgtL2htXNLu">
            Interpellation 2022/23:305 Tidöavtalet och OECD-Dac av Lotta
            Johnsson Fornarve (V) till Statsrådet Johan Forssell (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RKBUE9Fcp2kgzEYJ56VqbM">
            Strax innan årsskiftet enades OEDC:s biståndskommitté Dac om
            ett förtydligande av de befintliga riktlinjerna för internationellt
            bistånd i migrationsfrågor. På punkt efter punkt synliggörs hur
            den politik den svenska regeringen och Sverigedemokraterna kommit
            överens om står i direkt strid med det internationella regelverket.
          </p>
          <p xml:id="i-u8eYPEptsexc4Um6TqG3y">
            För att en insats ska kunna kategoriseras som bistånd måste huvudsyftet
            vara utveckling och välfärd i låg- och medelinkomstländer. Det
            långsiktiga arbetet för hållbar utveckling får inte urholkas genom
            att resurserna riktas om på grund av omedelbara migrationspolitiska
            intressen. En aktivitet kan inte redovisas som bistånd om den
            är förknippad med villkor om att uppnå givarens egna migrationspolitiska
            mål.
          </p>
          <p xml:id="i-JVpvaUhgEHceCC13V4cskM">
            I Tidöavtalet är regeringen och Sverigedemokraterna tydliga med
            att biståndet i högre utsträckning ska kopplas till migrationspolitiska
            villkor. Där slås till exempel fast att regeringen inom ramen
            för bistånds- och utvecklingspolitiken bland annat ska ”villkora
            delar av bistånd med att mottagarlandet tar ansvar för sina egna
            medborgare och återtar dem när så behövs”. Man skriver också vidare
            till exempel om hur biståndspolitiken ska inriktas på effektiva
            åtgärder för att minska grundorsakerna till irreguljär migration.
            Liknande skrivningar återfinns i regeringens budgetproposition
            för 2023.
          </p>
          <p xml:id="i-MBRptBsW7Wsw6KsTcCCky9">
            Förutom att det i praktiken är ett slag i luften eftersom det
            knappt finns några länder där ett sådant förfarande skulle vara
            applicerbart, (det är enbart en mycket liten del av Sveriges totala
            bistånd som består av direktstöd till statliga institutioner i
            partnerländer), så är det ett avsteg från själva grundprincipen
            om bistånd och strider mot principerna om effektivt bistånd. Forskning
            såväl som erfarenhet visar att migrationspolitiska villkor i biståndet
            inte faller väl ut.
          </p>
          <p xml:id="i-6Emd2x7JjxUCeGSQM8xCQJ">
            OECD-Dac skriver om hur det huvudsakliga syftet är centralt för
            att avgöra om en aktivitet för att motverka så kallad irreguljär
            migration kan vara bistånd. Om syftet är att till exempel påverka
            migration till eller i riktning mot givarlandet kan det inte redovisas
            som bistånd.
          </p>
          <p xml:id="i-9gDc1wiCswX3ZuuVJKjQbD">
            Att sänka och koppla biståndet till migrationspolitiska villkor
            i en tid när globala kriser överlappar varandra och behoven är
            som allra störst är ett slag mot de människor som har det allra
            svårast i världen. Det är tydligt att skrivningarna om villkorat
            bistånd i Tidöavtalet mer handlar om signalpolitik än om vad som
            faktiskt är möjligt att genomföra. Genom att undergräva själva
            syftet med biståndet vill man rikta udden mot människor som flyr
            från krig, förtryck, fattigdom och effekterna av klimatförändringen.
            Att därtill drastiskt sänka biståndet innebär ett avsteg från
            en lång tradition av svensk biståndspolitik.
          </p>
          <p xml:id="i-KxxhTJFLrKEN4xtxLrxSv1">
            Biståndsplattformen Concord har på ett förtjänstfullt sätt granskat
            hur Tidöavtalet står sig i förhållande till OECD-Dacs regelverk.
            Slutsatsen blir att Tidöavtalet helt enkelt inte är genomförbart.
          </p>
        </div>
        <div type="ipQuestion">
          <p xml:id="i-PbcQT3pskw1B34pHdsKdac">
            Jag vill därför fråga statsrådet Johan Forssell:
            <list rend="unordered">
              <item>
                Hur kommer statsrådet och regeringen att hantera att Tidöavtalet
                anses strida mot OECD-Dac?
              </item>
              <item>
                Vilka ”effektiva åtgärder” syftar statsrådet och regeringen på
                i budgetpropositionen när man skriver om hur biståndspolitiken
                ska användas för att minska den irreguljära migrationen?
              </item>
              <item>
                Har statsrådet och regeringen gjort någon konsekvensanalys av
                hur den nya inriktningen med migrationspolitiska villkor kommer
                att påverka svenskt bistånd på kort och på lång sikt?
              </item>
            </list>
          </p>
        </div>
      </div>
    </body>
  </text>
</TEI>
