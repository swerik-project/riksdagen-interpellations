<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0160">
  <teiHeader>
    <fileDesc>
      <titleStmt>
        <title>Interpellation 2022/23:160 av Karin Rågsjö (V)</title>
        <author>Karin Rågsjö (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:160 av Karin Rågsjö (V) till Statsrådet Acko Ankarberg Johansson (KD) om Fetma som marknad för nätläkare</title>
          <idno type="rdwebb">HA10160</idno>
          <ref type="dokument_url_text">http://data.riksdagen.se/dokument/HA10160/text</ref>
          <ref type="dokument_url_html">http://data.riksdagen.se/dokument/HA10160</ref>
          <ref type="dokumentstatus_url_xml">http://data.riksdagen.se/dokumentstatus/HA10160</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <persName>Karin Rågsjö</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <persName>Statsrådet Acko Ankarberg Johansson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-NFoDKLGwQLTG9JntNFdhHq">
          <note>Interpellationen är återtagen</note>
        </correspAction>
        <correspAction type="sent" xml:id="i-Gp8XV72sZp9zmrx7FETKtJ" corresp="i-9XTMNkDLu5u66FsWiwysh1">
          <date when="2023-01-25"/>
        </correspAction>
        <correspAction type="received" xml:id="i-2cMbUaQNXEBQhE6qVqCHio" corresp="i-NHqTsXnUVsZFg94vA6SKDr">
          <date when="2023-01-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RLHXsg9Wt2Kf6BuZKUDxCd">
            Interpellation 2022/23:160 Fetma som marknad för nätläkare av
            Karin Rågsjö (V) till Statsrådet Acko Ankarberg Johansson (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DsvossCqaDNgonQsEep86q">
            Dagens Nyheter har nyligen rapporterat om nya aptitreglerande
            läkemedel mot fetma som gör det lättare att gå ned i vikt (se
            https://www.dn.se/sverige/overvikt-ny-marknad-for-natlakare/).
            Dessa nya läkemedel innebär att medicinska behandlingar i kampen
            mot fetma är på väg in i sjukvården. Semaglutid (som finns i diabetesläkemedlet
            Ozempic), Saxenda och Mysimba är alla läkemedel som dämpar hunger
            och ökar mättnadskänslorna, vilket gör det enklare att gå ned
            i vikt. Efterfrågan på Novo Nordisks läkemedel Ozempic, som bara
            är godkänt vid typ 2-diabetes, är så stor att det sedan i höstas
            är brist på apoteken.
          </p>
          <p xml:id="i-7JQwdADJBhFJySXiBpijqr">
            Kort därefter kom även digitala överviktskliniker, precis som
            vi redan sett för högt blodtryck, lindrig psykisk ohälsa etcetera.
            Överallt där det går att tjäna mycket pengar inom vården dyker
            en nätläkare upp, utan hänsyn till hur vårdbehoven faktiskt ser
            ut. Det sker eftersom vi har en oreglerad marknad i Sverige där
            vårdföretag kan etablera sig lite varstans. Sämst kontroll finns
            förmodligen för digitala aktörer, som tillåts tjäna pengar på
            sätt som står i strid med hälso- och sjukvårdslagen (HSL).
          </p>
          <p xml:id="i-2uo5Gc1zBuzf4eN9xhRhr9">
            Över en miljon svenskar lider av fetma. Det är ett folkhälsoproblem,
            men det har även blivit en mycket lönsam affär för nätläkare.
            De nystartade digitala vårdgivarna Yazen och Medfacilis erbjuder
            kontakt med läkare via app eller webb och genom ett månadsabonnemang
            som omfattar förskrivning av läkemedel och personligt kost- och
            träningsprogram. Läkemedlet får patienten själv betala. Egentligen
            är behandlingarna avsedda för dem med diagnosen fetma samt med
            diabetes, men det har visat sig vara relativt enkelt även för
            andra grupper att få recept på medicinen. På Facebook finns nu
            flera grupper på temat Ozempic. En av grupperna administreras
            av en person som driver följare direkt till Yazen. Det är en affärsidé
            som livnär sig på människors osäkerhet kring övervikt och som
            tillåts fortsätta i och med den oreglerade vårdmarknaden.
          </p>
          <p xml:id="i-L9m8N5pKLGkAFzn2pL8sGa">
            Vidare saknar nätläkarna kontakt till husläkare och andra delar
            av sjukvården. Dessutom görs sällan uppföljningar av patienten.
            Målet för nätläkarna är i stället att sälja medicin och i bästa
            fall även undermåliga kostråd och råd om hur du kan leva för att
            gå ned i vikt. För en patient som är överviktig krävs annars en
            patientutredning och uppföljningar vid fysiska möten, vilket borde
            vara en självklarhet. Vänsterpartiet menar att nätläkare inte
            fortsatt kan tillåtas bedriva sin verksamhet på detta sätt. Hälso-
            och sjukvård måste utgå från vårdbehov och patientsäkerhet.
          </p>
          <p xml:id="i-W4YXKGgzQT7j1M9dHT3Qdz">
            Den här frågan handlar alltså inte om huruvida tekniska lösningar
            och appar ska finnas i sjukvården. Den handlar om hur vi ska använda
            våra resurser och till vilka patienter. Regionerna måste själva
            bli bättre på att ta kommandot över digitaliseringen i sjukvården
            genom att förstärka 1177 och göra det obligatoriskt att erbjuda
            onlinebokningar, chatt och möjlighet att läsa sin journal, som
            komplement till fysiska besök.
          </p>
          <p xml:id="i-QpGurqJQMX1H3PsmUjjvd">
            Vänsterpartiet driver sedan tidigare förslag om att bland annat
            reglera nätläkarna, avskaffa den fria etableringsrätten samtidigt
            som patienters valfrihet värnas och delaktigheten förstärks, stoppa
            privat vinstutdelning i svensk hälso- och sjukvård och stärka
            HSL:s ställning så att patienter med störst behov prioriteras.
          </p>
        </div>
        <div type="ipQuestion">
          <p xml:id="i-LJbwiY2SfvryVyz3VCsRyo">
            Med anledning av detta vill jag fråga statsrådet Acko Ankarberg
            Johansson:
            <list rend="unordered">
              <item>
                Vilka åtgärder kommer statsrådet och regeringen att vidta för
                att förhindra att patienter far illa på grund av nätläkares verksamhet?
              </item>
              <item>
                Vilka åtgärder kommer statsrådet och regeringen att vidta för
                att nätläkares verksamhet inte ska stå i strid med HSL?
              </item>
              <item>
                Hur kommer statsrådet och regeringen att följa upp nätläkarnas
                olika verksamheter som riktar in sig på till exempel psykisk ohälsa,
                högt blodtryck och fetma?
              </item>
            </list>
          </p>
        </div>
      </div>
    </body>
  </text>
</TEI>
