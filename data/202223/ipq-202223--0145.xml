<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0145">
  <teiHeader>
    <fileDesc>
      <titleStmt>
        <title>Interpellation 2022/23:145 av Martina Johansson (C)</title>
        <author>Martina Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:145 av Martina Johansson (C) till Statsrådet Camilla Waltersson Grönvall (M) om Brottsutredning av chilenska adoptioner</title>
          <idno type="rdwebb">HA10145</idno>
          <ref type="dokument_url_text">http://data.riksdagen.se/dokument/HA10145/text</ref>
          <ref type="dokument_url_html">http://data.riksdagen.se/dokument/HA10145</ref>
          <ref type="dokumentstatus_url_xml">http://data.riksdagen.se/dokumentstatus/HA10145</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <persName>Martina Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <persName>Statsrådet Camilla Waltersson Grönvall</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KdfFVXmJz7q2d1CrwmhmfW">
          <note>Interpellationen är återtagen</note>
        </correspAction>
        <correspAction type="sent" xml:id="i-CNNuZ65uBi6m2XJJdmBrbp" corresp="i-TqkCALix3mzcE3yNqV7Nee">
          <date when="2023-01-18"/>
        </correspAction>
        <correspAction type="received" xml:id="i-FZEq73XcJH5ipyJajZbbK4" corresp="i-Ws7TTEJpudwigKX5RjyhR4">
          <date when="2023-01-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GUW3tcFVQmgV4Heju8SHAk">
            Interpellation 2022/23:145 Brottsutredning av chilenska adoptioner
            av Martina Johansson (C) till Statsrådet Camilla Waltersson Grönvall
            (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B78zHtLgy7e1T37dc85PYT">
            Sedan en längre tid pågår en brottsutredning i Chile om oegentliga
            adoptioner till bland annat Sverige under 1970-, 80- och 90-talet.
            Det finns många föräldrar och syskon i Chile som anmält att ett
            barn eller syskon på felaktiga grunder har adopterats bort till
            andra länder. Brottsutredningen är tillsatt för att säkerställa
            vilka brott som begåtts och vilka som varit inblandade.
          </p>
          <p xml:id="i-6J198B9EYZvXYYjBjepF4T">
            I dag finns det cirka 2 200 svenska medborgare som kom till Sverige
            från Chile under den aktuella perioden. Flera hundra av dessa
            kan ingå i den chilenska utredningen utan att veta om det, eftersom
            det är drabbade föräldrar i Chile som polisanmält att deras barn
            på felaktiga grunder adopterades bort till andra föräldrar. Nu
            har utredningen kommit så långt att de har börjat kontakta de
            som adopterats till bland annat Sverige.
          </p>
          <p xml:id="i-QJWBiiqzUCp7YfcbZpR2yt">
            Under januari kommer den första svenska medborgaren som misstänkts
            ha adopterats på felaktiga grunder till Sverige att vittna digitalt.
            Andra blir uppmanade att lämna dna-prov på spanska ambassader.
            Hittills har cirka 200 personer skickat in uppgifter från dokumentation
            som finns i Sverige. Ansvariga jurister i Chile har flaggat för
            att ytterligare 150 personer kan beröras.
          </p>
          <p xml:id="i-LKpaXc8tqhWXKYtycV8nzP">
            När brottsutredare i Chile vill ha kontakt med fler svenskar
            som adopterats så vänder de sig till föreningen Chileadoption.se
            eftersom det inte finns någon myndighet i Sverige som samverkar
            med utredningen.
          </p>
          <p xml:id="i-KbwmHYTLqRhuVnmEsWxb13">
            Föreningen Chileadoption.se samlar svenska medborgare som är
            adopterade från Chile. De har efter upptäckten om att många adoptioner
            skett på felaktiga grunder stöttat aktuella personer på ideell
            basis. De har även arbetat för att höja kunskapen hos svenska
            politiker och myndigheter om vad som skett. I dag är det i praktiken
            föreningen som många gånger får hjälpa sina medlemmar med allt
            från översättning av dokument från den chilenska utredningen till
            att förklara vad som har hänt.
          </p>
          <p xml:id="i-By5pUdCnydxNasAqsGMK22">
            När berörda personer ska vittna digitalt finns tolkar med, men
            inga spansktalande jurister. Efter att dna-prov lämnats finns
            ingen som ansvarar för att följa processen i Sverige och stötta
            svenska medborgare. De dokument som behöver överlämnas förvaras
            i dag hos den förening som i Sverige var ansvarig för adoptionen.
            I de flesta fallen är det Adoptionscentrum.
          </p>
          <p xml:id="i-7VT29SoMgcEQGLQHfm4b1B">
            Allt detta sammantaget innebär en risk att processen för berörda
            svenska medborgare inte blir rättssäker och att eventuella skyldiga
            inte blir dömda, oavsett om de verkade från Chile eller Sverige
            under 1970-, 80- eller 90-talet.
          </p>
          <p xml:id="i-9CC5e4cfZcXZuxVT54FXy7">
            För att säkerställa svenska medborgares rättssäkerhet och att
            de som befinner sig i denna situation får det stöd de behöver
            behövs en myndighet med tydligt ansvar att bistå den chilenska
            utredningen med kontakter i Sverige. Myndigheten bör även ansvara
            för att misstänkta brottsoffer får information om sina rättigheter,
            juridiskt stöd med både svensk och spansk språkkompetens samt
            en säker hantering av sina dna-prov.
          </p>
        </div>
        <div type="ipQuestion">
          <p xml:id="i-KamSfLqC2GeMhCJ4vzbMpn">
            Med anledning av detta vill jag fråga statsrådet Camilla Waltersson
            Grönvall:
            <list rend="unordered">
              <item>
                Avser statsrådet och regeringen att säkerställa att berörda svenska
                medborgare får det stöd de behöver för en så rättssäker process
                som möjligt?
              </item>
              <item>
                Om statsrådet och regeringen avser att säkerställa ett sådant
                stöd, på vilket sätt avser statsrådet att göra det?
              </item>
            </list>
          </p>
        </div>
      </div>
    </body>
  </text>
</TEI>
