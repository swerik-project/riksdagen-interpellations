<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0196">
  <teiHeader>
    <fileDesc>
      <titleStmt>
        <title>Interpellation 2022/23:196 av Sofia Skönnbrink (S)</title>
        <author>Sofia Skönnbrink (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:196 av Sofia Skönnbrink (S) till Landsbygdsminister Peter Kullgren (KD) om Förbud mot produktion och import av PMSG</title>
          <idno type="rdwebb">HA10196</idno>
          <ref type="dokument_url_text">http://data.riksdagen.se/dokument/HA10196/text</ref>
          <ref type="dokument_url_html">http://data.riksdagen.se/dokument/HA10196</ref>
          <ref type="dokumentstatus_url_xml">http://data.riksdagen.se/dokumentstatus/HA10196</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7FjNhEaszmRyzFCMMdCPPW</idno>
            <persName>Landsbygdsminister Peter Kullgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-JPGVjXRUn351VFoQqW2dy7</idno>
            <persName>Sofia Skönnbrink</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KhZo8eFAM4Gsb7MeWVvibf">
          <note>Interpellationen är återtagen</note>
        </correspAction>
        <correspAction type="sent" xml:id="i-FNr8dYD2e5zWygj4rHwNHR" corresp="i-JPGVjXRUn351VFoQqW2dy7">
          <date when="2023-02-09"/>
        </correspAction>
        <correspAction type="received" xml:id="i-E1QopYXi6UCXrHX1axjSGj" corresp="i-7FjNhEaszmRyzFCMMdCPPW">
          <date when="2023-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DPDUsNPW98FFEvRQZ2dbcj">
            Interpellation 2022/23:196 Förbud mot produktion och import av
            PMSG av Sofia Skönnbrink (S) till Landsbygdsminister Peter Kullgren
            (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HMGVT8U7Mhpzg5Ly7JJ4Tb">
            Varje år tappas tusentals islandshästston på litervis med blod
            för att köttindustrin ska kunna förses med det eftertraktade hormonet
            PMSG (pregnant mare serum gonadotropin). Det finns uppskattningsvis
            runt 120 så kallade blodgårdar kvar på Island som tjänar stora
            pengar på att sälja hästblod till läkemedelsindustrin.
          </p>
          <p xml:id="i-E5jgQkNNw8G2ackzr6cgfw">
            Under en period på åtta till tio veckor varje år utsätts digivande
            och dräktiga islandshästston för den stressfulla procedur som
            blodtappningen innebär. Fritt betande ston som inte är vana vid
            att hanteras fångas in och binds upp med tvång för att blodet
            ska kunna samlas in. En gång i veckan tappas stona på omkring
            fem liter blod, vilket är en alldeles för stor mängd jämfört med
            de rekommendationer som finns. Det är därför inte ovanligt att
            ingreppet leder till blodbrist med efterföljande komplikationer.
            Särskilt allvarligt blir det eftersom tiden för återhämtning mellan
            tappningarna är så kort och stona antingen är dräktiga eller digivande,
            vilket i sig innebär en stor fysisk påfrestning.
          </p>
          <p xml:id="i-5euEh4bdyckgwcsBcUqB27">
            Island är i dagsläget största producent av PMSG till Europa.
            Ur ett etiskt perspektiv är det många som vill förbjuda verksamheten,
            särskilt eftersom preparatet saknar medicinsk nytta. På min skriftliga
            fråga på samma tema svarar landsbygdsminister Peter Kullgren att
            framställningen av hormonet är problematisk. Dock verkar det inte
            finnas någon ambition från regeringens sida att ställa sig bakom
            det tidigare beslutet i EU-parlamentet från den 20 oktober 2021
            att förbjuda inhemsk produktion samt import av hormonet eller
            att driva på för att ett förbud ska bli verklighet. Landsbygdsministern
            hänvisar i stället till pågående översyn av den EU-gemensamma
            djurskyddslagstiftningen och menar att vi bör avvakta EU-kommissionens
            förslag till ny lagstiftning som ska presenteras under hösten
            2023.
          </p>
        </div>
        <div type="ipQuestion">
          <p xml:id="i-V2ZobHX92588uSoXzX93K">
            Jag ställer mig frågande till hur EU:s reviderade djurskyddslagstiftning
            ska kunna förbättra situationen för hästarna på Island och skulle
            därför vilja ställa följande frågor till landsbygdsminister Peter
            Kullgren:
            <list rend="unordered">
              <item>
                Vad är det som gör att ministern och regeringen inte kan ställa
                sig bakom EU-parlamentets beslut gällande att inhemsk produktion
                och import av PMSG ska förbjudas?
              </item>
              <item>
                Anser ministern och regeringen att det är etiskt försvarbart
                att utsätta dräktiga och digivande islandshästston för den stressande
                och hälsovådliga process som tappningen av blod innebär, och om
                inte, har ministern för avsikt att vidta några åtgärder?
              </item>
              <item>
                Hur ser ministern och regeringen på det faktum att de köttproducenter
                i Europa som använder sig av PMSG kan producera mer kött till
                billigare peng och därmed riskerar att rubba konkurrensförutsättningarna
                för svenska lantbrukare som inte längre använder sig av hormonet,
                och tänker ministern ta några initiativ med anledning av detta?
              </item>
            </list>
          </p>
        </div>
      </div>
    </body>
  </text>
</TEI>
