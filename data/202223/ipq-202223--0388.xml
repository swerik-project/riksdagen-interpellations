<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0388">
  <teiHeader>
    <fileDesc>
      <titleStmt>
        <title>Interpellation 2022/23:388 av Tony Haddou (V)</title>
        <author>Tony Haddou (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:388 av Tony Haddou (V) till Statsrådet Maria Malmer Stenergard (M) om Bedömning av afghanska medborgares asylskäl</title>
          <idno type="rdwebb">HA10388</idno>
          <ref type="dokument_url_text">https://data.riksdagen.se/dokument/HA10388/text</ref>
          <ref type="dokument_url_html">https://data.riksdagen.se/dokument/HA10388</ref>
          <ref type="dokumentstatus_url_xml">https://data.riksdagen.se/dokumentstatus/HA10388</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <persName>Statsrådet Maria Malmer Stenergard</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <persName>Tony Haddou</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-ALxj8mSiz6zUmLqeq1mXuo">
          <note>Interpellationen är återtagen</note>
        </correspAction>
        <correspAction type="sent" xml:id="i-TFNGLGm4niGnLZ3gVbwco1" corresp="i-QhdbBfCQXCqPEr4GTwvK8F">
          <date when="2023-06-09"/>
        </correspAction>
        <correspAction type="received" xml:id="i-FudnutECmKT7ewg7nioJoA" corresp="i-MEQoHPb6qh2nYtPCAZQYv3">
          <date when="2023-06-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5PdsoshSpGtUnLpKvcfoFA">
            Interpellation 2022/23:388 Bedömning av afghanska medborgares
            asylskäl av Tony Haddou (V) till Statsrådet Maria Malmer Stenergard
            (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-51AbEA4Zb1hHmNhBMgKQUW">
            Jag har tidigare ställt en skriftlig fråga till statsrådet Maria
            Malmer Stenergard om skillnaderna mellan asylprövningsenheterna
            avseende bedömningarna av asylärenden för afghanska medborgare
            och om hon avser göra något åt dem (fråga 2022/23:127).
          </p>
          <p xml:id="i-XsryKVGuPcqq25Yj4ya6gL">
            Frågan har sin bakgrund i att Asylrättscentrum och UNHCR:s representation
            för de nordiska och baltiska staterna har i en rapport analyserat
            98 beslut i grundärenden som fattades i en följd mellan den 23
            juni och den 4 augusti 2022 rörande asylansökningar från afghanska
            medborgare och kommit till slutsatsen att bedömningarna skiljer
            sig kraftigt åt mellan olika asylprövningsenheter i Sverige.
          </p>
          <p xml:id="i-EvwKEgUkc49nRr4nEnZTvg">
            Statistiken visar också på stora skillnader mellan hur Sverige
            och övriga EU-länder bedömer skyddsskälen. Sveriges asylbedömningar
            av afghanska medborgare har alltid varit stränga, så även efter
            talibanernas maktövertagande. Endast omkring hälften av asylsökande
            från Afghanistan har beviljats asyl i Sverige sedan september
            2021. I resten av EU görs helt andra bedömningar. Exempelvis får
            omkring 96 procent asyl i Tyskland, i Spanien handlar det om 99
            procent, i Italien 96, Österrike 99, Schweiz 97, Nederländerna
            99 och så fortsätter det.
          </p>
          <p xml:id="i-P3RHDdbJXhQA4UpLdMRWts">
            Regeringen har i behandlingen av EU-förordningen om asylförfaranden
            sagt följande: ”Regeringen välkomnar en ökad harmonisering av
            medlemsstaternas asylprocedurer och målsättningen att prövningen
            av skyddsskäl inte ska skilja sig märkvärt mellan olika medlemsstater.”
            Menar regeringen att övriga EU-länder ska anpassa sig till Sveriges
            extremt restriktiva inställning till afghanska medborgares skyddsskäl?
            Självfallet bör Sveriges bedömningar omedelbart förändras i linje
            med övriga EU:s.
          </p>
          <p xml:id="i-HErx7ofJsFKHDFyB7VRw1C">
            Att verkställa utvisningar till Afghanistan är omöjligt på grund
            av situationen i landet. Konsekvensen av de utvisningsbeslut som
            svenska myndigheter fattar blir därmed att människor lever utan
            reella möjligheter till lagliga inkomster, i ett papperslöst limbo.
            Helt utan rättigheter och försörjning. Det skuggsamhälle som regeringen
            säger sig vilja bekämpa växer därmed ytterligare.
          </p>
          <p xml:id="i-FzYYuZghJE4RnWgVjyL54j">
            I ljuset av talibanernas maktövertagande har Migrationsverket
            förändrat sin bedömning av kvinnors och vissa etniska minoriteters
            skyddsskäl gentemot Afghanistan. Det är dags att myndigheten vidgar
            den bedömningen så att samtliga afghanska medborgare ges ett starkare
            skydd. Det finns inte heller några diplomatiska förbindelser med
            Afghanistan, vilket innebär att det fortsatt kommer att vara omöjligt
            att utvisa dit.
          </p>
        </div>
        <div type="ipQuestion">
          <p xml:id="i-QUqcbcF5SbJ9i6cP6ND6CL">
            Med anledning av detta vill jag fråga statsrådet Maria Malmer
            Stenergard:
            <list rend="unordered">
              <item>
                Avser statsrådet att ta några initiativ för att harmonisera bedömningen
                av afghanska medborgares skyddsskäl i Sverige med övriga EU-länders
                bedömningar?
              </item>
              <item>
                Avser statsrådet att ta några initiativ för att motverka den
                limbosituation som skapas för afghanska medborgare som har utvisningsbeslut
                men inte kan utvisas?
              </item>
            </list>
          </p>
        </div>
      </div>
    </body>
  </text>
</TEI>
