<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202223--0020">
  <teiHeader>
    <fileDesc>
      <titleStmt>
        <title>Interpellation 2022/23:20 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2022/23:20 av Lotta Johnsson Fornarve (V) till Statsrådet Johan Forssell (M) om Ett effektivt bistånd</title>
          <idno type="rdwebb">HA1020</idno>
          <ref type="dokument_url_text">http://data.riksdagen.se/dokument/HA1020/text</ref>
          <ref type="dokument_url_html">http://data.riksdagen.se/dokument/HA1020</ref>
          <ref type="dokumentstatus_url_xml">http://data.riksdagen.se/dokumentstatus/HA1020</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <persName>Statsrådet Johan Forssell</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-GxqK5GJZ5HXALhsJT788ys">
          <note>Interpellationen är återtagen</note>
        </correspAction>
        <correspAction type="sent" xml:id="i-P4D4r6NxHwRQCNzQZsSPsk" corresp="i-7EGhEVdWhirq9oiHvVcrQR">
          <date when="2022-11-03"/>
        </correspAction>
        <correspAction type="received" xml:id="i-LAUEYsPAYz4wFzpD3dmvmB" corresp="i-NRWqqo7iPdzBV8QrJyKnQb">
          <date when="2022-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8rZprCZXYkv7W8oKtsrixG">
            Interpellation 2022/23:20 Ett effektivt bistånd av Lotta Johnsson
            Fornarve (V) till Statsrådet Johan Forssell (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5eUaQEMwyoj32hDSqC9Axh">
            Regeringen har beslutat att frångå enprocentsmålet och sänka
            biståndet. I ett första steg fryser man det strax under nuvarande
            nivå, men prognosen visar att det snabbt kommer att bli en betydande
            sänkning i förhållande till bni.
          </p>
          <p xml:id="i-GwnHgcxf35CLShPSDmsPmc">
            Det sker i en tid när behoven är större än någonsin. För första
            gången på årtionden ökar fattigdomen i världen. Bara under 2022
            ökade antalet människor i extrem fattigdom till 719 miljoner enligt
            Världsbanken, vilket gör att 9,3 procent av hela världens befolkning
            lever i fattigdom. Orsaken är en rad globala kriser som överlappar
            varandra – klimatkrisen, coronapandemin, höjda livsmedelspriser
            och ett växande antal krig och konflikter.
          </p>
          <p xml:id="i-Cm1wQW4LnrFhNiQRcVfnYH">
            FN varnar för att extrema väderhändelser är det nya normala.
            På vissa platser i världen kan temperaturer på uppemot 60 grader
            komma att nås redan inom några decennier.
          </p>
          <p xml:id="i-8QAWTvwFtZZpFmbdGWZPpE">
            Också den demokratiska utvecklingen i världen går bakåt. En övervägande
            majoritet av alla människor, 70 procent, lever i diktaturer. Enligt
            årets demokratirapport från Varieties of Democracy-institutet,
            V-Dem, vid Göteborgs universitet är den demokratiska nivån för
            den genomsnittliga världsmedborgaren tillbaka på 1989 års nivåer.
          </p>
          <p xml:id="i-8dvDqA8uMDyu5i6tYLkQ89">
            Samtidigt växer gapet mellan behoven och de stöd som ges globalt.
          </p>
          <p xml:id="i-Hwm82Wzq5K25jozcVNzGd9">
            Både Liberalerna och Kristdemokraterna lovade innan valet att
            enbart stödja en budget där 1 procent av bni går till bistånd.
            Att man nu kastar det löftet över bord är ett svek mot både väljare
            och de miljontals människor i världen som är i behov av internationellt
            bistånd.
          </p>
          <p xml:id="i-BmN7TQCZrTbYjVbv9h2h76">
            Bistånds- och utrikeshandelsminister Johan Forssell har upprepade
            gånger poängterat att regeringen i stället för att se till biståndets
            storlek vill fokusera på kvalitet, resultat och effektivitet.
          </p>
          <p xml:id="i-5VSeL4u9iRkzavCJp19HEX">
            Att biståndet ska vara effektivt är bara att stämma in i. Det
            är någonting Vänsterpartiet länge har drivit. Exakt vad Forssell
            menar med ett effektivt bistånd har dessvärre inte framgått. Som
            tur är finns det tydliga principer för vad ett effektivt bistånd
            innebär.
          </p>
          <p xml:id="i-Ld1HLFi1imE8DXK8XCZzVk">
            GPEDC är det globala ramverk vi har för att gemensamt arbeta
            med biståndseffektivitet. De fyra principerna innebär lokalt ägarskap,
            fokus på resultat, inkluderande partnerskap och transparens och
            gemensamt ansvarstagande. Principerna bygger på decennier av erfarenhet
            av vad som är just effektivt bistånd och är resultatet av en mångårig
            internationell process och förhandlingar.
          </p>
          <p xml:id="i-WrJiFaTbEKA8kDZW1yAveT">
            Den 12–14 december äger ett högnivåmöte rum inom ramen för GPEDC.
            I samband med det tar Sverige över ordförandeskapet efter Schweiz,
            tillsammans tre andra medordförande.
          </p>
          <p xml:id="i-BjeZwELvtQC4vdceDcN9JG">
            Inför valet uppgav alla tre regeringspartier att de kommer att
            arbeta för att säkerställa att svenskt bistånd ska fortsätta att
            utgå från de internationellt överenskomna principerna för utvecklingseffektivitet,
            enligt Diakonias partiledarenkät 2022. Samtidigt slår Tidöavtalet
            fast att biståndet ska användas som ett verktyg för att uppnå
            migrationspolitiska villkor. Det är ett avsteg från själva grundprincipen
            om bistånd – att det ska vara till för mottagaren, inte givaren
            – och strider mot principerna om effektivt bistånd.
          </p>
        </div>
        <div type="ipQuestion">
          <p xml:id="i-9vLhxUkN3jgwN3FxndtVVd">
            Med anledning av vad som anförts ovan vill jag fråga statsrådet
            Johan Forssell:
            <list rend="unordered">
              <item>
                Regeringen har signalerat att man vill ha fokus på effektivitet
                i biståndet – hur avser Sverige att ta till vara möjligheterna
                som ordförandeskapet för den internationella processen kring biståndseffektivitet
                innebär?
              </item>
              <item>
                Hur avser regeringen att arbeta vidare med de internationella
                principerna för biståndseffektivitet och säkerställa att det svenska
                biståndet fortsatt utgår från dessa?
              </item>
            </list>
          </p>
        </div>
      </div>
    </body>
  </text>
</TEI>
