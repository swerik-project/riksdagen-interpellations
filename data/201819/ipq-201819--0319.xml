<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0319">
  <teiHeader>
    <fileDesc>
      <titleStmt>
        <title>Interpellation 2018/19:319 av Christer Nylander (L)</title>
        <author>Christer Nylander (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:319 av Christer Nylander (L) till Kultur- och demokratiminister Amanda Lind (MP) om Statens stöd till trossamfund</title>
          <idno type="rdwebb">H610319</idno>
          <ref type="dokument_url_text">http://data.riksdagen.se/dokument/H610319/text</ref>
          <ref type="dokument_url_html">http://data.riksdagen.se/dokument/H610319</ref>
          <ref type="dokumentstatus_url_xml">http://data.riksdagen.se/dokumentstatus/H610319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <persName>Christer Nylander</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-L6fifqfkodwHFVK37Pwnha" corresp="i-U6F8gqiuV2DEZN1aMhyDnJ">
          <date when="2019-09-09"/>
        </correspAction>
        <correspAction type="received" xml:id="i-WWC9SvFYCsQmGcoEU8nmFx" corresp="i-PAgTpr3nkZRPEoiqjPKQAf">
          <date when="2019-09-12"/>
        </correspAction>
        <correspAction type="answered" xml:id="i-Tx7VuezDPwzSvdnRYtBS2Z">
          <date when="2019-09-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W1DsyU4wLNB2DNokG8euBG">
            Interpellation 2018/19:319 Statens stöd till trossamfund av Christer
            Nylander (L) till Kultur- och demokratiminister Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Yai1Wsrr1igGvsE3cojsHo">
            En viktig del av regeringens politik för civilsamhället är ett
            ekonomiskt stöd. Det ges i olika former och på olika grunder.
            För idrottsrörelsen, folkbildningen, friluftsfrämjandet etcetera
            är det en väsentlig del av verksamhetens finansiering. Så också
            för trossamfund.
          </p>
          <p xml:id="i-F7dvTMayDEEUcNa3TqVFKs">
            I utformandet av stödet har staten att balansera olika principer.
            Bland annat ska civilsamhällets frihet och självständighet värnas
            samtidigt som stödet inte ska gå till dem som bekämpar det öppna
            samhället och grundläggande demokratiska värderingar. En annan
            avvägning är hur stor del av det samlade stödet som ska gå till
            olika delar av civilsamhället och hur statens neutralitet mellan
            olika delar av sektorn och inom delsektorerna uppfattas för att
            inte undergräva legitimiteten.
          </p>
          <p xml:id="i-RUEijGAMirN2u42yk71FBW">
            Ytterligare faktorer att överväga är risken för negativa korporativistiska
            tendenser när beslut om fördelning inom respektive sektor sker
            på sätt som innebär att etablerade och befintliga aktörer har
            starkare ställning än nya.
          </p>
          <p xml:id="i-LX5KMQWPGbTcFsxTjxXmiq">
            För att utreda statens stöd till trossamfund tillsatte regeringen
            utredningen Dir. 2016:62 Översyn av statens stöd till trossamfund.
            Utredningen lämnade sitt betänkande i maj 2018. Remissrunda har
            genomförts, och betänkandet bereds nu på Regeringskansliet.
          </p>
          <p xml:id="i-9fhWWDLb6CU2SdeATCLpyr">
            Förutom ett välkommet fokus på hur ett demokratikriterium kan
            utformas behandlar utredningen frågan om neutralitet mellan olika
            livsåskådningar.
          </p>
          <p xml:id="i-HsQUdEhhwSvAhdeXxwM6ZE">
            Utredningen pekar på att det finns argument för att göra lagstiftningen
            om stöd till samfund livsåskådningsneutralt. Utredaren konstaterar
            i en debattartikel där betänkandet redovisas att staten inte är
            förpliktad att ge stöd till trossamfund men att staten om så sker
            bör förhålla sig neutral mellan olika samfund.
          </p>
          <p xml:id="i-F7mUqBF6sL2Ft5csViueCL">
            I utredningen konstateras vidare följande (s. 262):
          </p>
          <p xml:id="i-BfJYXo6dM6UQ8RHksUh2n8">
            ”Ur ett likställighetsperspektiv går det också att argumentera
            för att stödet även bör ge förutsättningar för personer som har
            en sekulär livsåskådning att i gemenskap med andra utöva och uttrycka
            en sådan övertygelse. En sådan argumentation motiverade den norska
            staten att 1981 vidga sitt stöd till trossamfund så att det också
            kom att omfatta livsåskådningssällskap. Även i Tyskland, Island
            och Belgien behandlas trossamfund och livsåskådningssällskap lika,
            medan t.ex. Finland, Italien, Rumänien, Slovakien och Ungern inte
            ger något stöd till livsåskådningssällskap.”
          </p>
          <p xml:id="i-6gHX4au8rbijzMrmvXnJXb">
            I dag är stödet till trossamfund utformat så att livsåskådningar
            som inte innefattar tro på en gud eller annan övernaturlig makt
            inte kan få del av stödet. Utredningen redovisar skäl för att
            ta bort denna exkludering av sekulära livsåskådningar men föreslår
            trots detta inte att denna exkluderingsgrund ska tas bort. Detta
            kan tolkas som att man menar att det är en politisk uppgift att
            avgöra om också icke-religiösa livsåskådningssamfund ska kunna
            omfattas av stödet, vilket inte enbart innebär ekonomiska fördelar
            utan också praktiska för de samfund som kan komma att omfattas.
          </p>
          <p xml:id="i-Wya1VeVGHdDNbpRX7NrRGW">
            Mot bakgrund av ovanstående vill jag ställa tre frågor till kultur-
            och demokratiminister Amanda Lind:
          </p>
          <p xml:id="i-6nvUTzwNuEZAdc9DXRbNJF">
            1. När avser ministern och regeringen att återkomma till riksdagen
            med anledning av utredning Dir. 2016:62 Översyn av statens stöd
            till trossamfund?
          </p>
          <p xml:id="i-ARt3H76sNw3ppRCxUTimR6">
            2. Vilka åtgärder avser ministern att vidta för att olika livsåskådningar
            ska behandlas neutralt av staten vid fördelning av stöd till trossamfund?
          </p>
          <p xml:id="i-Bx29c8UwftnYebfThrjfwa">
            3. Avser ministern att vidta andra åtgärder för att lagstiftningen
            ska bli livsåskådningsneutral?
          </p>
        </div>
      </div>
    </body>
  </text>
</TEI>
