<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0186">
  <teiHeader>
    <fileDesc>
      <titleStmt>
        <title>Interpellation 2018/19:186 av Ludvig Aspling (SD)</title>
        <author>Ludvig Aspling (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:186 av Ludvig Aspling (SD) till Statsrådet Hans Dahlgren (S) om EU:s långtidsbudget</title>
          <idno type="rdwebb">H610186</idno>
          <ref type="dokument_url_text">http://data.riksdagen.se/dokument/H610186/text</ref>
          <ref type="dokument_url_html">http://data.riksdagen.se/dokument/H610186</ref>
          <ref type="dokumentstatus_url_xml">http://data.riksdagen.se/dokumentstatus/H610186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4FL9252Gm3rHAifaDrXzaZ</idno>
            <persName>Statsrådet Hans Dahlgren</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <persName>Ludvig Aspling</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-SEfG3ZPxUvoTuYMdJq5Ar6">
          <note>Interpellationen är återtagen</note>
        </correspAction>
        <correspAction type="sent" xml:id="i-FzBRepy1U8dNAbWfzkvRUR" corresp="i-4wsP6LwQoWWj732ozhmgSc">
          <date when="2019-04-11"/>
        </correspAction>
        <correspAction type="received" xml:id="i-AVpBHDbgBrbsionLq99Cr9" corresp="i-4FL9252Gm3rHAifaDrXzaZ">
          <date when="2019-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-K2XbYpASo3hcZon7f2N7AV">
            Interpellation 2018/19:186 EU:s långtidsbudget av Ludvig Aspling
            (SD) till Statsrådet Hans Dahlgren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C36bxaG9Yhy74VHs2qYXny">
            Beslutet om ny långtidsbudget är ett av de viktigaste beslut
            som Europeiska unionen (troligtvis) kommer att fatta under innevarande
            eller nästa år. Det förslag som presenterades av kommissionen
            den 2 maj 2018 innebär ett ökat utgiftstak och en höjd svensk
            avgift. Enligt vissa beräkningar kan den svenska avgiften komma
            att öka kraftigt, vilket både Sverigedemokraterna och regeringen,
            enligt utsago, vill undvika.
          </p>
          <p xml:id="i-G9iNPjd6KDqgkyuEnPTsho">
            Beslut om ny långtidsbudget måste fattas senast vid utgången
            av innevarande långtidsbudgets giltighetsperiod, men enligt Europeiska
            rådets ledaragenda från oktober 2017 var syftet att slutföra förhandlingarna
            under den andra halvan av 2019. Även i de slutsatser som antogs
            av Europeiska rådet den 13–14 december 2018 uttrycktes ambitionen
            att nå en överenskommelse hösten 2019.
          </p>
          <p xml:id="i-Qz9D4L6nyzWvbxnhBkGDxa">
            Beslut om långtidsbudget ska fattas enhälligt, vilket ger Sverige
            möjlighet att ta ansvar och fälla ett alltför expansivt förlag.
            Vad konsekvenserna av ett icke-beslut innebär är dock inte helt
            klart.
          </p>
          <p xml:id="i-34wVFuanzFRjkzG3iPgK8q">
            I fördraget om Europeiska unionens funktionssätt stadgas följande
            i artikel 312.4:
          </p>
          <p xml:id="i-A4nuqo7Ai4W6G5dTUzqhAn">
            ”Om rådets förordning om fastställande av en ny budgetram inte
            har antagits vid utgången av den period som omfattas av den föregående
            budgetramen, ska giltighetstiden för taken och de övriga bestämmelser
            som gäller den föregående periodens sista år förlängas tills den
            nya akten har antagits.”
          </p>
          <p xml:id="i-D4HyEGZLztnmWCvZfFTtLn">
            I förordningen om den fleråriga budgetramen för 2014–2020 stadgas
            följande i artikel 20:
          </p>
          <p xml:id="i-72CmMwBMCGtUTP9GJwfxRj">
            ”Om det mellan 2014 och 2020 sker en fördragsändring som påverkar
            budgeten, ska motsvarande revidering göras av budgetramen.”
          </p>
          <p xml:id="i-WepXsM6XqpDySC7oESNNxj">
            Vad som skulle inträffa om en ny långtidsbudget inte är beslutad
            och Storbritannien lämnar unionen innan utgången av 2020 beror
            i första hand på hur artikel 20 i förordningen om den fleråriga
            budgetramen för 2014–2020 tolkas.
          </p>
          <p xml:id="i-5Ty5YJQnyu5BEppoQGokEd">
            Vissa forskare hävdar att artikel 20 tvingar EU att anpassa utgiftsramarna
            efter Storbritanniens utträde, men detta är inte självklart och
            vad det i så fall betyder i praktiken är högst oklart.
          </p>
          <p xml:id="i-PVKfpwQcc6iEGuRe4LoZve">
            Exempelvis skulle bestämmelsen kunna tolkas så att budgetramen
            sänks med 17 procent som är Storbritanniens del av EU:s bni, eller
            17 miljarder euro som är dess bruttobidrag, eller 10 miljarder
            euro som är dess nettobidrag. Ytterligare en viktig fråga är vad
            som händer med den svenska rabatten, vilken är knuten till den
            brittiska.
          </p>
          <p xml:id="i-FS53A7ZNRXXC8MRHAw4Ru3">
            Hur tolkningen faller ut är naturligtvis av stor vikt eftersom
            det skulle påverka den svenska avgiften vid en förlängning av
            nuvarande långtidsbudget.
          </p>
          <p xml:id="i-NmBtFwEu2GN41QFW2m9yNV">
            I en förhandling måste man alltid vara beredd att lämna bordet,
            detta är dock svårt om man inte vet de exakta konsekvenserna av
            att göra så.
          </p>
        </div>
        <div type="ipQuestion">
          <p xml:id="i-8xPCT2EemnmGc6R6iiAmbH">
            Med anledning av detta vill jag fråga statsrådet Hans Dahlgren:
            <list rend="unordered">
              <item>
                Vad kommer statsrådet att göra för att klargöra rättsläget inför
                förhandlingen?
              </item>
              <item>
                Kommer statsrådet att begära in ett förhandsbesked från EU-domstolen
                angående tolkningen av artikel 20 i förordningen om den fleråriga
                budgetramen för 2014–2020?
              </item>
              <item>
                Har regeringen gjort någon egen utredning i frågan?
              </item>
            </list>
          </p>
        </div>
      </div>
    </body>
  </text>
</TEI>
