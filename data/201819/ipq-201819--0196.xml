<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0196">
  <teiHeader>
    <fileDesc>
      <titleStmt>
        <title>Interpellation 2018/19:196 av Pål Jonson (M)</title>
        <author>Pål Jonson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:196 av Pål Jonson (M) till Statsrådet Mikael Damberg (S) om Bristande cybersäkerhet</title>
          <idno type="rdwebb">H610196</idno>
          <ref type="dokument_url_text">http://data.riksdagen.se/dokument/H610196/text</ref>
          <ref type="dokument_url_html">http://data.riksdagen.se/dokument/H610196</ref>
          <ref type="dokumentstatus_url_xml">http://data.riksdagen.se/dokumentstatus/H610196</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <persName>Pål Jonson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-TsKBsCASsHBtdDd9X7CJb">
          <note>Interpellationen är återtagen</note>
        </correspAction>
        <correspAction type="sent" xml:id="i-7waqW89C6WJYvk8xyG3P4f" corresp="i-3Grh8TCtLTMtZdMgN1X5RJ">
          <date when="2019-04-17"/>
        </correspAction>
        <correspAction type="received" xml:id="i-7dC7BQ7Pyayr21BkDXdjKb" corresp="i-Spsbo7A5zikEeUY3JEYcNV">
          <date when="2019-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JovpAhW1vLZFoCGfpH45PG">
            Interpellation 2018/19:196 Bristande cybersäkerhet av Pål Jonson
            (M) till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GXNk5GRSjn4aRhXuPXN3hk">
            Sverige är ett av världens mest digitaliserade länder, men vid
            internationella jämförelser rankas Sverige anmärkningsvärt lågt
            på cybersäkerhetsområdet. I Global Security Index för 2018 rankades
            Sverige som världens femte mest digitaliserade land, men vi hamnade
            först på plats 32 när det kommer till cybersäkerhet.
          </p>
          <p xml:id="i-9DTyucp3aj2LrepV8K8bdj">
            Det har skett vissa framsteg på detta område på senare tid. Riksdagen
            har bland annat antagit en ny säkerhetsskyddslag där utökade åtgärder
            för informationssäkerhet utgör en central del. Men mycket arbete
            återstår. I Säkerhetspolisens årsbok för 2018 fångas den rådande
            situationen på säkerhetsskyddsområdet väl genom att situationen
            beskrivs som ”bättre men inte bra”. Även Försvarets radioanstalt
            (FRA) och MUST pekar i sina årsrapporter för 2018 på att det alltjämt
            finns stora brister på informations- och cybersäkerhetsområdet
            i Sverige.
          </p>
          <p xml:id="i-TibTPGz4aAD7U3Kw3KYAXX">
            Svag styrning från Regeringskansliet, fragmentisering av resurser
            på myndighetsnivå samt otydligt författningsstöd är några av skälen
            till den bristande cybersäkerheten i Sverige. Det är fortsatt
            fyra statsråd i regeringen och åtta myndigheter som har ansvar
            för informations- och cybersäkerhetsfrågorna i en form eller annan.
          </p>
          <p xml:id="i-R9wqU5uXq2VwY94GkfJ2jV">
            Statsministern kungjorde vid regeringsdeklarationen 2019 att
            regeringen avser att upprätta ett nationellt center för informations-
            och cybersäkerheten. Moderaterna har under en längre tid förespråkat
            att Sverige bör upprätta ett cyberoperationscenter som motsvarar
            den modell som Storbritannien upprättade för tre år sedan.
          </p>
          <p xml:id="i-MjhAoApShrEapZ3sr3kXwa">
            Vidare har Moderaterna även föreslagit att en cybersäkerhetskoordinator
            med tydligt mandat och resurser bör inrättas på Statsrådsberedningen.
            Syftet är att hålla samman informations- och cybersäkerhetsfrågorna
            i regeringskansliet på ett väsentligt effektivare sätt än vad
            som är fallet i dag. En cybersäkerhetskoordinator bör rimligen
            även kopplas till ett nationellt säkerhetsråd.
          </p>
        </div>
        <div type="ipQuestion">
          <p xml:id="i-Pnm2g8tQgopuLq2Wgtin22">
            Med anledning av det ovanstående vill jag ställa följande frågor
            till statsrådet Mikael Damberg:
            <list rend="unordered">
              <item>
                Delar regeringen den uppfattning som framförs av dess expertmyndigheter
                att det fortsatt finns allvarliga brister på informations- och
                cybersäkerhetsområdet i Sverige?
              </item>
              <item>
                Kommer det nya centret för informations- och cybersäkerhet att
                samverka med näringslivet i syfte att dela information om hot
                och risker i cybermiljön, och kommer centret att ha en specifik
                myndighet som huvudman?
              </item>
              <item>
                Avser regeringen att införa en cybersäkerhetskoordinator på Regeringskansliet
                med mandat och resurser för att hålla samman cybersäkerhetsfrågorna,
                och kan koordinatorn i så fall även föra en direkt dialog med
                berörda myndigheter?
              </item>
            </list>
          </p>
        </div>
      </div>
    </body>
  </text>
</TEI>
