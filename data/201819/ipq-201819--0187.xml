<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0187">
  <teiHeader>
    <fileDesc>
      <titleStmt>
        <title>Interpellation 2018/19:187 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:187 av Amineh Kakabaveh (V) till Arbetsmarknadsminister Ylva Johansson (S) om Invandrarkvinnors situation på arbetsmarknaden</title>
          <idno type="rdwebb">H610187</idno>
          <ref type="dokument_url_text">http://data.riksdagen.se/dokument/H610187/text</ref>
          <ref type="dokument_url_html">http://data.riksdagen.se/dokument/H610187</ref>
          <ref type="dokumentstatus_url_xml">http://data.riksdagen.se/dokumentstatus/H610187</ref>
          <ref type="downloadurl">https://mhdownload.riksdagen.se/VOD1/PAL169/2442205080011614521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/invandrarkvinnors-situation-pa-arbetsmarknaden_H610187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VUVGZUEwDeigtWsfMdXKCe">
          <note>Interpellationen är besvarad</note>
        </correspAction>
        <correspAction type="sent" xml:id="i-aNDnRuTfgHUMa7aqrFWwW" corresp="i-548HUVvKe8n48M3pQmFeUC">
          <date when="2019-04-11"/>
        </correspAction>
        <correspAction type="received" xml:id="i-E43SxyJA611dqyYmhroHA5" corresp="i-SZKUTdtCrCo58yNCQsH76">
          <date when="2019-04-23"/>
        </correspAction>
        <correspAction type="answered" xml:id="i-KRU5wZ164nGbjQMpM23W5L">
          <date when="2019-04-26"/>
          <time when="09:02:28" dur="PT337S"/>
        </correspAction>
        <correspAction type="answered" xml:id="i-3hQ8nrZzar5V6LNBtoHsm1">
          <date when="2019-04-26"/>
        </correspAction>
        <correspContext corresp="i-KRU5wZ164nGbjQMpM23W5L">
          <ref type="record" target="prot-201819--082">Protokoll 2018/19:82 Fredagen den 26 april</ref>
          <ref type="recordSection" target="unsetDivId">Svar på interpellation 2018/19:187 om invandrarkvinnors situation på arbetsmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-aKx4JQPAMTT4TEgfg4Kjg">
            Interpellation 2018/19:187 Invandrarkvinnors situation på arbetsmarknaden
            av Amineh Kakabaveh (V) till Arbetsmarknadsminister Ylva Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DHgrv6oFDkGk42eEKBt7wy">
            Många kvinnor som har kommit till Sverige är från länder med
            starkt patriarkala strukturer och hedersnormer – länder där kvinnor
            och flickor inte sällan under otillbörliga påtryckningar blivit
            bortgifta mot sin vilja eller tvingade till att sluta skolan innan
            de kommer hit. En del har till och med blivit bortgifta redan
            som barn. Andra riskerar, trots att de lever i Sverige, att bli
            bortgifta. Ofta har de förmåtts att ingå arrangerade äktenskap
            under varierande grad av tvång. Många har tidigt fött barn och
            inte tillåtits fullgöra sin skolgång. Många är lågutbildade, då
            deras föräldrar, i enlighet med tradition och kultur, satsar på
            sönerna och gifter bort döttrarna. Står valet mellan söner och
            döttrar när det gäller kostnaderna för utbildning är det sönerna
            föräldrarna av tradition satsar på.
          </p>
          <p xml:id="i-Wg7EQ5A2WFGy8233mkywUR">
            Dessa förhållanden är en följd av patriarkala och religösa förhållanden,
            men även av den fattigdom som är rådande i många länder i världen.
            Dessa patriarkala och kulturella förhållanden rättfärdigas inte
            sällan utifrån olika religiösa och traditionella föreställningar.
          </p>
          <p xml:id="i-4jXjPGnH5JWQwvzK9BN7Lj">
            Om kvinnor med invandrarbakgrund bryter mot dessa traditionella
            och patriarkala förhållanden, där familjens och släktens anseende
            är överordnat individens rättigheter, utestängs de från gemenskapen
            och bestraffas på olika sätt med fysisk eller psykisk misshandel
            – ibland till och med med döden, då de anses ha besudlat familjens
            och släktens heder. Även unga män kan på olika sätt drabbas av
            denna hederskulturs olika bestraffningsåtgärder, men dessa riktar
            sig främst mot unga kvinnor.
          </p>
          <p xml:id="i-5Eg1Ab8MZT7Y1LT97Ut5uC">
            Bristande utbildning, hedersnormer och invandrade kvinnors isolering
          </p>
          <p xml:id="i-KfN1EqRRddRRBFGny2oUKK">
            De patriarkala och kulturella föreställningarna och hedersnormer
            berör dock inte bara kvinnorna när det gäller äktenskapliga relationer.
            Denna kvinnosyn får effekter på en lång rad andra områden. Då
            hederskulturens syn på förhållandet mellan könen tilldelar kvinnan
            en underordnad roll i förhållande till mannen resulterar den i
            föreställningar om att kvinnan inte behöver utbildning i samma
            utsträckning som mannen. Mannen tilldelas rollen som familjeförsörjare
            och uppmuntras att utbilda sig, medan kvinnorna ska gifta sig
            och bli försörjda av en man. Många flickor eller unga kvinnor
            med invandrarbakgrund får i brist på uppmuntran från sin omgivning
            ringa eller ingen stimulans att utbilda sig och får därmed en
            svag ställning på arbetsmarknaden, kanske inte någon ställning
            alls, och nås inte av samhälleliga arbetsmarknadsåtgärder. Många
            i den äldre generationen av kvinnor missar möjligheterna att lära
            sig svenska, varvid deras möjligheter att komma ut på arbetsmarknaden
            ytterligare försämras. I de svåraste fallen leder de traditionella
            patriarkala förhållandena till allvarlig social isolering.
          </p>
          <p xml:id="i-XRZkTTpdKDJ9sb8yFcPM5D">
            Särskilda informationsinsatser i skolorna, på arbetsplatser och
            inom offentlig sektor bör göras som ett led i kampen mot segregationen
            och för att bryta den könsapartheid som är förbunden med hederskulturens
            olika mekanismer.
          </p>
          <p xml:id="i-FwgQLbhbHeZ6Z928CCcT7H">
            Den sociala isoleringen medför att många kvinnor förlorar möjligheten
            att förkovra sig i utbildning och i det svenska språket. Särskilda
            arbetsmarknadsåtgärder i form av olika utbildningsinsatser borde
            riktas till denna målgrupp så att den omfattas av CSN-bidrag.
            Till exempel kan regelverket för erhållande av CSN:s bidrag ändras
            så att denna målgrupp kan få bidragen under en längre period.
            En rad andra arbetsmarknadsåtgärder borde kunna anpassas till
            målgruppen genom exempelvis undervisning i svenska språket, samhällsinformation
            samt information om hedersförtryck, barnuppfostran, föräldraroll
            med mera.
          </p>
          <p xml:id="i-Gxzej7SFb6n9L5rLgw1G9s">
            Invandrade kvinnors sociala villkor
          </p>
          <p xml:id="i-8Y9n39Jk5E1SzfTnyMX99k">
            Även pensionssystemet bör inkludera denna målgrupp av äldre kvinnor,
            som länge levt i arbetslöshet och social isolering förorsakad
            av bland annat hederskulturen. De bör tilldelas en tilläggspension
            eller likartad åtgärd så att man för deras del förebygger ett
            liv i fattigdom.
          </p>
          <p xml:id="i-5BmZsdRqtb4Hac27QZgKw3">
            Under de senaste 15 åren har dessutom arbetsmarknaden på de områden
            där kunskaper i svenska språket inte är avgörande för att man
            ska klara jobbet krympt. Detta är inte något nytt. Forskningen
            har visat att kvinnor som kommer från länder utanför EU:s gränser
            har svårare att komma in på arbetsmarknaden, och det tar många
            år innan de får ett arbete för att försörja sig på.
          </p>
          <p xml:id="i-BsdzdGWs2TLosBXodTBkcp">
            En kartläggning som tidningen Expressen gjorde förra året tillsammans
            med nationalekonomen Charlotta Melander vid Internationella handelshögskolan
            i Jönköping visade att bara 46 procent av kvinnorna mellan 20
            och 65 år i Rinkeby förvärvsarbetar. Medianinkomsten för kvinnorna
            här är 32 300 kronor om året, alltså 500 kronor mindre än en genomsnittsmånadslön
            (32 800 kronor) i resten av landet. Nästan var femte kvinna i
            Rinkeby har kortare utbildning än nio år, det vill säga inte ens
            motsvarande svenskt högstadium.
          </p>
          <p xml:id="i-4At8sBsLfG2xvkZbGzYC2z">
            En åtgärd som man skulle kunna vidta är att ge kommunerna resurser
            till utbildningsplatser och att ge resurser till kooperativa företag
            där kvinnor som är socioekonomiskt resurssvaga kan utbilda sig
            och få en plats på arbetsmarknaden.
          </p>
          <p xml:id="i-GuRjn6kyqhtd3KMYkasAHa">
            Det händer visserligen att en del yngre starka kvinnor skiljer
            sig från sina män – något som är mycket krävande för kvinnor som
            levt under hederskulturens normer. Väl ute ur äktenskapet brottas
            de emellertid med lågavlönade jobb och försöker kanske till och
            med ta igen en försummad skolgång. Det är ett liv under hårda
            villkor.
          </p>
          <p xml:id="i-EZoGk7Pf7YFGbJ4wgwiETu">
            En blind fläck i pensionssystemet
          </p>
          <p xml:id="i-7SKVesPVtbgkNnDcNNxKEY">
            Om de utlandsfödda kvinnornas sociala villkor över huvud taget
            uppmärksammas har uppmärksamheten främst varit inriktad på de
            unga kvinnornas situation. Men hur ser den ut för de äldre kvinnorna?
            Arbetar de till exempel deltid i ett okvalificerat yrke blir det
            inte mycket till a-kassa om de blir utan jobb. Hur blir det för
            dessa kvinnor då de blir äldre? Hur stor blir den pensionsgrundande
            inkomsten när man haft en låg imkomst eller ingen inkomst alls?
          </p>
          <p xml:id="i-RXmgG6EaoeidAVrsFVbNB1">
            De äldre kvinnorna med invandrarbakgrund som kommit Sverige och
            har levt och lever sina liv i enlighet med traditioner och sedvänjor
            där hederskulturens normer möter också diskriminering och rasism.
            De är sannolikt de mest osynliggjorda människorna i det svenska
            välfärdssamhället. Det som är gemensamt för många av dem är deras
            låga utbildning – inte sällan är de analfabeter – och att de plågas
            av arbetslöshet och dålig hälsa. De är starkt beroende av mannen
            och familjen.
          </p>
          <p xml:id="i-8N8tP5dfJ4DDp35qthgNDz">
            För några år sedan kartlades kvinnors situation i Botkyrka kommun.
            Det visade sig att tusentals kvinnor var utan arbete. De är ekonomiskt
            beroende av sina släktingar och familjer eller av sina män. De
            var inte inskrivna hos vare sig Arbetsförmedlingen eller de sociala
            myndigheterna.
          </p>
          <p xml:id="i-JbXrzV4yPCMfMq3F9zXJM6">
            Det svenska pensionssystemet bör omformas så att man tar hänsyn
            till den grupp av äldre kvinnor som tvingats leva enligt hederskulturens
            normer och förtryck och på grund därav inte nått arbetsmarknaden
            och förhindrar att de vid hög ålder riskerar att framleva sina
            liv i ytterligare fattigdom och misär.
          </p>
          <p xml:id="i-RcKctj4mvZf46wek52u3Lt">
            Ett uppdrag för Delegationen mot segregation
          </p>
          <p xml:id="i-VwpuC6bGmtrfSKftydtDZM">
            Allt detta är naturligtvis ett jämställdhetsproblem och ett samhällsproblem,
            inte minst för de enskilda kvinnorna, men det är också ett förortsproblem.
            Det handlar om arbetslösheten, en allmän diskriminering med främlingsfientliga
            förtecken och inte minst om den könsapartheid som hederskulturen
            medför. Detta är en samhällsbörda som vilar allra tyngst på de
            utlandsfödda kvinnornas axlar. Om deras situation var det knäpptyst
            när regeringen presenterade sin Delegation mot segregation. Kampen
            mot segregationen är till stor del en kulturkamp – en kamp mot
            hederskulturen och en kamp för jämställdhet. Tar man inte den
            striden och ger sig in i kampen mot den könsapartheid som råder
            och så hårt drabbar invandrade kvinnor kommer man aldrig att kunna
            bekämpa segregationen.
          </p>
        </div>
        <div type="ipQuestion">
          <p xml:id="i-5Fg1xFYnwa2oSakJxu19FP">
            Jag vill fråga arbetsmarknadsminister Ylva Johansson:
            <list rend="unordered">
              <item>
                Vilka insatser avser ministern att göra på våra arbetsmarknadsutbildningar
                och på arbetsplatser inom offentlig sektor så att segregationen
                bekämpas och den könsapartheid som är förbunden med hederskulturen
                kan brytas?
              </item>
              <item>
                Avser ministern och regeringen att genomföra några utbildningsinsatser
                så att kvinnor med lägre utbildning eller ingen skolgång alls
                i hemlandet som lider av arbetslöshet eller social isolering kan
                få CSN-bidrag för att lära sig svenska eller omfattas av andra
                arbetsmarknadsåtgärder anpassade till deras situation?
              </item>
              <item>
                Avser ministern och regeringen att tilldela kommunerna större
                resurser till utbildningsplatser samt tilldela resurser till kooperativa
                företag där kvinnor med lägre utbildning och sämre tillgång till
                arbetsmarknaden kan få både utbildning och en plats på arbetsmarknaden?
              </item>
            </list>
          </p>
        </div>
      </div>
    </body>
  </text>
</TEI>
