<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0308">
  <teiHeader>
    <fileDesc>
      <titleStmt>
        <title>Interpellation 2018/19:308 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:308 av Mikael Oscarsson (KD) till Socialminister Lena Hallengren (S) om Lagstiftningen kring könsdysfori</title>
          <idno type="rdwebb">H610308</idno>
          <ref type="dokument_url_text">http://data.riksdagen.se/dokument/H610308/text</ref>
          <ref type="dokument_url_html">http://data.riksdagen.se/dokument/H610308</ref>
          <ref type="dokumentstatus_url_xml">http://data.riksdagen.se/dokumentstatus/H610308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-6zo9KXkgqh4no98UeurB99">
          <note>Interpellationen är inlämnad</note>
        </correspAction>
        <correspAction type="sent" xml:id="i-SY1bBWf6rEqSH6zCRrAmKV" corresp="i-Ybw8JnrmHGCsqpipBke8a7">
          <date when="2019-08-28"/>
        </correspAction>
        <correspAction type="received" xml:id="i-38mvxJuvsqj3UxyJgj5Y94" corresp="i-HxcQkHC9fDSzkJWgvdhDEF">
          <date when="2019-09-05"/>
        </correspAction>
        <correspAction type="answered" xml:id="i-SGDjetERWfPgp1rZQsDGHC">
          <date when="2019-09-20"/>
        </correspAction>
        <correspAction type="answered" xml:id="i-ASiHz1EY5WrWUuJRSsaAeh" corresp="i-HxcQkHC9fDSzkJWgvdhDEF">
          <date when="2019-09-20"/>
        </correspAction>
        <correspContext corresp="i-ASiHz1EY5WrWUuJRSsaAeh">
          <ref type="record" target="f-lista-201920--008">Fredag den 20 september 2019</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRQv24WEDiRvYB1o6nJNbS">
            Interpellation 2018/19:308 Lagstiftningen kring könsdysfori av
            Mikael Oscarsson (KD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LR8NTxfUebuxWMpu8a7ddD">
            Regeringen har i en lagrådsremiss föreslagit att barn så små
            som 12 år ska kunna ändra juridiskt kön och att barn så unga som
            15 år ska kunna genomgå kirurgiska ingrepp i könsorganen. Enligt
            regeringen ska detta kunna ske utan föräldrarnas medgivande och
            utan att föräldrarna får insyn i eller information om åtgärderna.
          </p>
          <p xml:id="i-Vf14eFVQExVj2QnST6HtWR">
            I en debattartikel i Svenska Dagbladet den 18 maj 2018 skriver
            regeringen: ”Att byta juridiskt kön ska bli en snabb och enkel
            process som i regel inte kräver kontakt med vården.” Vidare skriver
            man: ”Vi vill göra processen enklare för den som tidigt inser
            att den inte är född i rätt kropp. De ska inte behöva vänta orimligt
            länge.”
          </p>
          <p xml:id="i-2hBxLdKHnbMcfKR8KCyPiQ">
            Av Lagrådets svar framgår följande: ”Lagrådet ifrågasätter starkt
            om denna intresseavvägning är förenlig med artikel 8 i Europakonventionen.
            Vidare är intresseavvägningen svår att förena med regleringen
            av barnets bästa i barnkonventionen.”
          </p>
          <p xml:id="i-RiYb5Qy7ALa4NjYt26jgKW">
            Statens medicinsk-etiska råd, Smer, säger vidare:
          </p>
          <p xml:id="i-7X863cywhwWVSRUE7a42xX">
            – Sjukvården kan för lite om behandlingen och om dem som ångrar
            sig. (Hur många är de? Varför ångrar de sig?)
          </p>
          <p xml:id="i-9ZDbewyXCMsVucjbGVE4fA">
            – Det vetenskapliga underlaget för behandlingen är bristfälligt
            och inte faktagranskat.
          </p>
          <p xml:id="i-MGchrsCyYy98nw3qF2aRdb">
            (Källa: SVT, Uppdrag granskning, den 29 april 2019.)
          </p>
          <p xml:id="i-W2GWN9b3UTS6sQG1LgJnMR">
            Smer uppmanade senare regeringen att ge ett uppdrag åt Läkemedelsverket,
            Socialstyrelsen och SBU (Statens beredning för medicinsk och social
            utvärdering) i syfte att stärka kunskapsunderlaget för utredning
            och vård av barn och ungdomar med könsdysfori och om dem som ångrar
            sig.
          </p>
          <p xml:id="i-PtbyT3RdKxZdqX8YCAtHvu">
            I en uppföljning av SVT/Uppdrag granskning säger Lundströmmottagningen
            i Göteborg att de inte har ”fullgod evidens för det vi gör” samt
            att de sedan några år nödgats att erbjuda traumabehandling för
            dem som ångrat sig.
          </p>
          <p xml:id="i-VV1xyfJ4cM89PKG2mmj6xK">
            Att Lagrådet ser problem i relation till det grundläggande föräldraansvaret
            kan redan i dag ses understrykas i förekomsten av tvångsomhändertaganden
            av unga då föräldrar ifrågasätter det riktiga i diagnos och efterföljande
            behandling.
          </p>
          <p xml:id="i-VeLhjvJWVMC8m9qZL2N2x6">
            I Socialstyrelsens nationella kunskapsstöd från april 2015 God
            vård av barn och ungdomar med könsdysfori sägs att det för kirurgiska
            ingrepp gäller 18-årsgräns, men:
          </p>
          <p xml:id="i-Ta2Vpi4dhqRydj3MD8k6YG">
            ”I lagen regleras endast ingrepp i de primära könsorganen. Det
            finns inga åldersgränser i könstillhörighetslagen för när hormonbehandlingar
            eller kirurgiska ingrepp för sekundära könskarakteristika tidigast
            kan bli aktuella.” Det vill säga att flickor kan ges stopphormoner
            och manligt könshormon, och vice versa, tidigare. Med uttrycket
            ”sekundära könskarakteristika” menas här primärt bröst, som enligt
            Uppdrag granskning opererats bort från 14 års ålder i Stockholm.
          </p>
          <p xml:id="i-QFzpUE7EyrfwEZLL8r6qdJ">
            Om vårdnadshavarna är oense om huruvida minderåriga barn ska
            påbörja utredning/behandling skriver Socialstyrelsen: ”Om socialnämnden
            efter en utredning bedömer att åtgärden ändå är det bästa för
            barnet, kan nämnden besluta att den ändå får vidtas.” Stöd för
            detta hämtas från föräldrabalken 6 kap. 13 a § och innefattar
            både utredning och behandling av könsdysfori. Även tvångsomhändertagande
            enligt LVU förordas av Socialstyrelsen i vissa fall: ”Om båda
            vårdnadshavarna motsätter sig åtgärden … kan det i vissa fall
            gå att tillämpa lagen (1990:52) med särskilda bestämmelser om
            vård av unga, LVU.”
          </p>
          <p xml:id="i-4rNeSUDMmh5WmWnwM8bHMr">
            Socialstyrelsen fortsätter: ”Barn med könsuttryck som faller
            utanför cisnormen löper en förhöjd risk att utsättas för psykiska
            och fysiska övergrepp från vårdnadshavare. Hälso- och sjukvårdspersonal
            måste genast anmäla till socialnämnden om de i sin verksamhet
            får veta något som kan innebära att socialnämnden behöver ingripa
            till ett barns skydd.”
          </p>
          <p xml:id="i-9xWY1K6ugjmdqT7bARswK8">
            Sekretess kan råda gentemot föräldrarna kring utredning och behandling
            inom sjukvården. Läkare får exempelvis inte utan minderårigs samtycke,
            om denne bedöms så mogen, lämna ut till föräldrarna vad som framkommit
            i utredningen, exempelvis jämföra om det barnet säger om barndomen
            stämmer. Socialstyrelsen skriver: ”Det är först efter att man
            har bedömt om barnet ska anses ha en självbestämmanderätt som
            det går att veta om vårdnadshavarna ska informeras spontant, på
            begäran eller inte alls, i enlighet med de tidigare resonemangen
            ovan. Hälso- och sjukvårdspersonalen måste även här göra en individuell
            mognadsbedömning av barnet. Mogna ungdomar kan, i enlighet med
            förarbeten och praxis, i vissa fall själva råda över sekretessen.
            Även här måste tas hänsyn till frågans art, komplexitet och konsekvenser.”
          </p>
          <p xml:id="i-UneTHqJQsLev8Exxu8DWwJ">
            Mot denna bakgrund önskar jag ställa följande frågor till socialminister
            Lena Hallengren:
          </p>
          <p xml:id="i-UvhgJ8rKRJnZ1fCh2oR5f5">
            1. Hur många utredningar om könsdysfori har påbörjats, och hur
            ser trenden ut? Hur många personer har påbörjat behandling till
            följd av diagnosen könsdysfori, och hur många står nu under pågående
            behandling till följd av detta?
          </p>
          <p xml:id="i-Jjyh7fvFVMmDiUcXUNh15J">
            2. Instämmer ministern med Smer om att sjukvården kan för lite
            om behandlingen och om dem som ångrar sig, såsom hur många de
            är och varför de ångrar sig, samt att det vetenskapliga underlaget
            för behandlingen är bristfälligt och inte faktagranskat? Hur många
            är det som påbörjat behandling av könsdysfori men som sedan ångrat
            sig före eller efter behandlingen?
          </p>
          <p xml:id="i-De5FpP7M8WAXap7RH8S5AU">
            3. Kommer regeringen att ge Läkemedelsverket i uppdrag att analysera
            och beforska användningen av pubertetshämmande och könskonträra
            läkemedel som sker off-label, det vill säga där klinisk forskning
            inte genomförts för användandet av läkemedlen vid denna typ av
            behandling?
          </p>
          <p xml:id="i-8715LbDtNQAcUn7Ujo4vHb">
            4. Kommer regeringen att ge Socialstyrelsen i uppdrag att uppdatera
            sitt kunskapsstöd God vård av barn och unga med könsdysfori utifrån
            det som hittills framkommit i granskningen av verksamheten?
          </p>
          <p xml:id="i-52JpageQste3391pSxdowc">
            5. För hur många minderåriga har landets kommuner (socialnämnd
            och motsvarande) fattat beslut om att ett barn får påbörja könskorrigerande
            behandling trots att föräldrarna inte är överens? För hur många
            minderåriga har landets kommuner (socialnämnd och motsvarande)
            fattat beslut om att tvångsomhänderta den minderårige enligt LVU
            då föräldrar/vårdnadshavare motsatt sig utredning eller behandling
            till följd av diagnosen könsdysfori?
          </p>
          <p xml:id="i-Y7L81R8xMRG272DmDBTg1k">
            6. Kommer regeringen att gå fram med ett lagförslag i riksdagen
            i enlighet med sin lagrådsremiss att barn ned till 12 år ska kunna
            ändra juridiskt kön och att barn ned till 15 år ska kunna genomgå
            kirurgiska ingrepp i könsorganen utan föräldrarnas medgivande
            och utan att föräldrarna får insyn i eller information om åtgärderna?
          </p>
        </div>
      </div>
    </body>
  </text>
</TEI>
