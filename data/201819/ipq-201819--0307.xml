<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0307">
  <teiHeader>
    <fileDesc>
      <titleStmt>
        <title>Interpellation 2018/19:307 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:307 av Jens Holm (V) till Infrastrukturminister Tomas Eneroth (S) om Ordning och reda kring elskotrar</title>
          <idno type="rdwebb">H610307</idno>
          <ref type="dokument_url_text">http://data.riksdagen.se/dokument/H610307/text</ref>
          <ref type="dokument_url_html">http://data.riksdagen.se/dokument/H610307</ref>
          <ref type="dokumentstatus_url_xml">http://data.riksdagen.se/dokumentstatus/H610307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KsdgWF6DKYgEtY2FnWz7u3">
          <note>Interpellationen är inlämnad</note>
        </correspAction>
        <correspAction type="sent" xml:id="i-WxbZ3LywJpRwfeXMSREpFh" corresp="i-HNw1w34Sd2tGfFnWtdrzZb">
          <date when="2019-08-27"/>
        </correspAction>
        <correspAction type="received" xml:id="i-RKtTCsxM951n4mY9C7b97v" corresp="i-G8564CqEnhC5PBjZSwUxsE">
          <date when="2019-08-29"/>
        </correspAction>
        <correspAction type="answered" xml:id="i-H98pFGe84RseV521oThv8f">
          <date when="2019-10-03"/>
        </correspAction>
        <correspAction type="answered" xml:id="i-ktuC9CTsrpK9q3VqDB2Zf" corresp="i-G8564CqEnhC5PBjZSwUxsE">
          <date when="2019-10-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7CbU9bTqPDNzic6UGQCoyi">
            Interpellation 2018/19:307 Ordning och reda kring elskotrar av
            Jens Holm (V) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NSpYT8uADNTXBAg326TVof">
            Användandet av elskotrar/elsparkcyklar sprider sig lavinartat
            i Sverige och internationellt. Många upplever elskotern som ett
            smidigt färdmedel för att ta sig fram mellan relativt korta punkter
            i en stad. Företag uppbackade av riskkapital erbjuder korttidshyrning
            av elskotern. Bara i Stockholm har på kort tid en handfull olika
            elskoteraktörer etablerat sig med syfte att tjäna pengar på uthyrning
            av skotrarna.
          </p>
          <p xml:id="i-BqH8cASQnx15A8XY79HPAj">
            Men elsparkcyklarna skapar inte bara frihet för användarna; de
            begränsar framkomligheten för många andra, inte minst funktionshindrade.
            Trots en frivillig avsiktsförklaring med Stockholms stad fortsätter
            kvarlämnade elskotrar att upplevas som ett stort framkomlighetsproblem
            i Stockholm. Felaktigt använda kan skotrarna också utgöra en stor
            trafikfara både för användarna och för andra. Enligt S:t Görans
            akutmottagning i Stockholm får man in minst ett fall om dagen
            med allvarliga skador orsakade av elsparkcyklar. Tidigare i år
            skördade de hyrbara elskotrarna sitt första dödsoffer då en person
            förolyckades i Helsingborg.
          </p>
          <p xml:id="i-ApXjcYYjzCy4AzscvWupLK">
            Det är uppenbart att lagstiftare, lokalpolitiker och myndigheter
            inte har hunnit följa med i den snabba utveckling som elsparkcyklarna
            är ett uttryck för. I praktiken råder i dag kaos kring både användning
            och uppställande av elskotrarna i många av våra städer, inte minst
            vår huvudstad. Även insamling av överblivna sparkcyklar lämnar
            mycket övrigt att önska avseende arbetsvillkor för dem inom den
            så kallade gigekonomin som samlar in cyklar till minimal betalning.
            Ett konkret exempel på hur samhället inte har följt med i utvecklingen
            är att elsparkcyklar i dag klassas som cyklar i lag och förordning.
            Det gör att det inte finns någon åldersgräns för användandet,
            ej heller krav på hjälm (för dem över 15 år) samt att elsparkcyklarna
            får framföras på samma sätt som vanliga cyklar, bland annat på
            gångvägar så länge ”gångfart” tillämpas.
          </p>
          <p xml:id="i-SW3jBUfQ2bYzPY1vxxhVi1">
            Vi kan inte stillatigande se på när allt fler skadas och människor
            begränsas i stadsmiljön av kommersiella företags drift att tjäna
            pengar på elskotrar. Många aktörer förväntar sig att samhället
            styr upp rådande oordning. Ordningslagen och lokala ordningsföreskrifter
            borde kunna användas för att redan här och nu reglera verksamheten.
            Sannolikt skulle en klassning av elskotrarna i en egen fordonskategori
            underlätta kontrollen av verksamheten. Som konstateras i rapporten
            Eldrivna enpersonsfordon (2018), beställd av Trafikverket, skulle
            en egen klassificering underlätta kontrollen av fordonen och bidra
            till större säkerhet och överlag större möjligheter till en bättre
            ordning i våra städer.
          </p>
        </div>
        <div type="ipQuestion">
          <p xml:id="i-C4ExKJH3gScJqT1iYUbCZT">
            Med anledning av detta vill jag fråga infrastrukturminister Tomas
            Eneroth:
            <list rend="unordered">
              <item>
                Avser ministern att skyndsamt ta initiativ till att elskotrar
                ska få en egen klassificering i lag och förordning?
              </item>
              <item>
                Vilka övriga initiativ avser ministern att ta för att olyckor
                ska undvikas och framkomligheten för alla ska garanteras i våra
                städer?
              </item>
            </list>
          </p>
        </div>
      </div>
    </body>
  </text>
</TEI>
