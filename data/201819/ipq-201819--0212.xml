<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0212">
  <teiHeader>
    <fileDesc>
      <titleStmt>
        <title>Interpellation 2018/19:212 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:212 av Lars Beckman (M) till Statsrådet Per Bolund (MP) om Ungas möjligheter till bostad</title>
          <idno type="rdwebb">H610212</idno>
          <ref type="dokument_url_text">http://data.riksdagen.se/dokument/H610212/text</ref>
          <ref type="dokument_url_html">http://data.riksdagen.se/dokument/H610212</ref>
          <ref type="dokumentstatus_url_xml">http://data.riksdagen.se/dokumentstatus/H610212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Statsrådet Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Uz295dCMLapiDHJiUwiLvs">
          <note>Interpellationen är återtagen</note>
        </correspAction>
        <correspAction type="sent" xml:id="i-HFzopjyADowD4bMA4ScuEg" corresp="i-8LDEcfmJoNdnZMCPvSjiNu">
          <date when="2019-04-25"/>
        </correspAction>
        <correspAction type="received" xml:id="i-DcWBaYzVanFq1cYPyjEihi" corresp="i-C2s3YhmmVmNkgvznmmnD4x">
          <date when="2019-04-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Dj1pQrqhFNCub8pK4iufwV">
            Interpellation 2018/19:212 Ungas möjligheter till bostad av Lars
            Beckman (M) till Statsrådet Per Bolund (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G66tcPrSqaJquLZc8s8vo">
            Det är viktigt att regeringen för en aktiv bostadspolitik som
            möjliggör för fler att få sin första bostad. I en undersökning
            med namnet Hur vill unga bo och varför? som genomförts av Boinstitutet
            och Ungdomsbarometern har man frågat var unga människor helst
            vill bo, och resultatet är mycket tydligt. Något som också är
            väldigt tydligt är att Sverige behöver 800 000 fler hem för att
            lösa boendebehovet till 2030, vilket är en tuff utmaning som behöver
            lösas.
          </p>
          <p xml:id="i-6nZM9BPAJGtaDL7aJoqjpu">
            Mellan den 4 oktober och den 29 november genomförde Boinstitutet
            en online-undersökning via Ungdomsbarometern där 2 989 unga mellan
            15 och 24 år svarade på frågor om deras framtida boende. På frågan
            om hur unga vill bo när de etablerat sig på arbetsmarknaden svarar
            de flesta villa (40 procent) följt av bostadsrätt (31 procent).
            Hyresrätten kommer på tredje plats (17 procent). Nästan ingen
            vill bo i andra hand (1 procent) eller dela lägenhet med en kompis
            (1 procent).
          </p>
          <p xml:id="i-V6i5PwjLQ7snWFjuvLBUkq">
            Att bo i en bostadsrätt har blivit mer populärt sedan 2000. I
            dag vill var tredje ung bo i en bostadsrätt. Ett vanligt svar
            i undersökningen till varför man vill bo i en bostadsrätt är att
            det är en bra investering, att det är billigare och att det är
            ett sparande eftersom ”man betalar till sig själv”. Ett annat
            svar är att man anser att en bostadsrätt ger trygghet och frihet,
            med större möjlighet att inreda och bestämma själv.
          </p>
          <p xml:id="i-Pj3KPKiCaYhv3m2ayFrg5e">
            För fyra av tio unga är en villa ett mål och en livsdröm. Några
            typiska svar är att en villa anses ge större frihet, vara något
            eget, skapa större avstånd till grannar och ge en känsla av att
            få göra precis som man vill. En villa tycks också ingå som en
            del av ungas idealbild om familjeliv.
          </p>
          <p xml:id="i-TUWaU17Vg3Pi29hbi1tkxW">
            Flera svarande uppger att de själva växt upp i hus och att det
            därför känns naturligt att själv flytta till en villa när de bildar
            familj. Tillgång till trädgård, större ytor och en passande miljö
            för barn och hund är vanliga motiv. Unga som bor på landsbygden
            är mer positiva till att bo i en villa framför en lägenhet.
          </p>
          <p xml:id="i-BSQqDg2TsAbnHzKoojc4eU">
            Att bo i en bostad som man själv äger och framför allt i en villa
            är alltså de flesta ungas önskemål och vilja. Det är bostadsministern
            och regeringen som har möjligheten att föra en sådan politik för
            att det ska blir möjligt.
          </p>
        </div>
        <div type="ipQuestion">
          <p xml:id="i-CVnqCtRd2XXKArpmvEJaa5">
            Med anledning av ovanstående vill jag fråga statsrådet Per Bolund:
            <list rend="unordered">
              <item>
                Delar statsrådet uppfattningen att det är viktigt att många har
                möjlighet att äga sin egen bostad?
              </item>
              <item>
                Vilka åtgärder har regeringen vidtagit under de senaste åren
                för att underlätta för fler unga att äga sin bostad?
              </item>
              <item>
                Vilka åtgärder avser statsrådet att vidta för att möjliggöra
                för fler unga att äga sin bostad?
              </item>
              <item>
                Vilka åtgärder vidtar statsrådet för att underlätta för att det
                ska byggas fler bostäder till unga?
              </item>
              <item>
                Vad är de viktigaste förklaringarna till att bostadsbyggandet
                beräknas rasa under 2019 när det skulle behövas byggas 800 000
                fler bostäder för att lösa bostadsbehovet till 2030?
              </item>
            </list>
          </p>
        </div>
      </div>
    </body>
  </text>
</TEI>
