<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0085">
  <teiHeader>
    <fileDesc>
      <titleStmt>
        <title>Interpellation 2018/19:85 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:85 av Amineh Kakabaveh (V) till Utrikesminister Margot Wallström (S) om Sverige och den internationella feministiska kampen</title>
          <idno type="rdwebb">H61085</idno>
          <ref type="dokument_url_text">http://data.riksdagen.se/dokument/H61085/text</ref>
          <ref type="dokument_url_html">http://data.riksdagen.se/dokument/H61085</ref>
          <ref type="dokumentstatus_url_xml">http://data.riksdagen.se/dokumentstatus/H61085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DWNNj2D6JoXTraUW8GSneh">
          <note>Interpellationen är återtagen</note>
        </correspAction>
        <correspAction type="sent" xml:id="i-QZtdXeADZSEcjYC5rS59ce" corresp="i-548HUVvKe8n48M3pQmFeUC">
          <date when="2019-02-18"/>
        </correspAction>
        <correspAction type="received" xml:id="i-N8Ptr6Lnw9a1UkjHAdRqS3" corresp="i-aihY66rhb8LqCkSn8GhKt">
          <date when="2019-02-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T8kXSdntgKTRKbq72CrBcj">
            Interpellation 2018/19:85 Sverige och den internationella feministiska
            kampen av Amineh Kakabaveh (V) till Utrikesminister Margot Wallström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Hs5r1NDgtvKZaZNA429z1G">
            I sin regeringsförklaring sa statsministern att hederskulturen
            inte har tryckts tillbaka utan alltjämt hotar människors frihet
            och säkerhet. Att insatserna har varit otillräckliga och att vi
            måste göra mer. Det är ett mycket välkommet uttalande. Frågan
            är om man kommer att följa upp dessa goda avsikter också i handling.
          </p>
          <p xml:id="i-3h1TnCUDvXcWxRZYHVoJfq">
            Statsministern föreslog flera åtgärder – straffskärpning, mer
            information, satsningar inom skola och socialtjänst samt stärkt
            stöd till dem som utsätts för hedersbrott. Samhället ska agera
            direkt vid misstanke om könsstympning eller tvångsäktenskap.
          </p>
          <p xml:id="i-4Q9GhsognCNiJ914xzkZq5">
            Även utrikesministern poängterade i den utrikespolitiska deklarationen
            vikten av regeringens feministiska profil att stå upp för kvinnors
            rättigheter världen över.
          </p>
          <p xml:id="i-BjBa15skUnykdcTqfWbwAQ">
            Men hederskulturen och metoo är – även om den debatterats mycket
            i Sverige – inte en fråga som bara rör Sverige. Hederskulturer
            finns etablerade sedan flera årtionden i hela Europa och sedan
            årtusenden i många länder i världen. Det handlar om grovt fysiskt
            och psykiskt våld mot unga, särskilt mot unga kvinnor men också
            mot pojkar. Kampen mot hedersförtrycket och de förbrytelser som
            följer i dess spår är en internationell fråga. Det är en kamp
            att föra för en världsomspännande feministisk rörelse och också
            för alla andra som tar frågan om mänskliga rättigheter och demokrati
            på allvar. Kampen mot förtryck och kvinnors underordning förs
            i kraftigt underläge i stora delar av Asien, Afrika och Mellanöstern.
          </p>
          <p xml:id="i-Ujxq3yf2y8BVpXwLG21UxZ">
            När det gäller barn- och tvångsäktenskap är det enligt Unicef
            omöjligt att veta det exakta antalet barnäktenskap i världen eftersom
            så många inte registreras och så många är informella. Enligt den
            senaste statistiken har mer än 650 miljoner kvinnor i världen
            ingått äktenskap som barn.
          </p>
          <p xml:id="i-KdBh4pbE9a5SXpjzWvyY38">
            I södra Asien har antalet barnäktenskap minskat avsevärt tack
            vare förändringsarbete i Indien. Risken att en flicka i södra
            Asien gifter sig före sin 18-årsdag har minskat från 50 procent
            till 30 procent. Det går alltså förändra situationen.
          </p>
          <p xml:id="i-RuMcCx78KTpJR8NhM51RcM">
            En stor del av de kvinnor och flickor som har gift sig som barn
            bor i Afrika söder om Sahara. Där gifter sig en tredjedel av alla
            flickor före sin 18-årsdag. De flesta lever i fattigdom på landsbygden.
            Då det totala antalet flickor i Afrika förväntas stiga från dagens
            275 miljoner till 465 miljoner år 2050 behövs mer långsiktiga
            åtgärder för att antalet barnäktenskap ska minska. Om den negativa
            trenden med långsam minskning av barnäktenskap och fortsatt ökning
            av antal flickor fortsätter beräknas Afrika år 2050 vara den del
            av världen där nästan hälften av alla barnäktenskap sker. En del
            exempel visar dock att det är möjligt att hejda en negativ utveckling
            också på den afrikanska kontinenten. Etiopien tillhörde förut
            ett av de länder som hade den högsta andelen barnäktenskap i världen.
            De senaste tio åren har förekomsten av barnäktenskap sjunkit med
            en tredjedel.
          </p>
          <p xml:id="i-3cBBkSf5WWthwu5JF3gkwR">
            När det gäller motstånd är det kvinnliga aktivister som har stått
            för rubrikerna under 2018. Kvinnoledda grupper som Latinamerikas
            Ni una menos har mobiliserat en massrörelse för kvinnors rättigheter
            i en omfattning som inte skådats tidigare i världen. I Indien
            och Sydafrika begav sig tusentals kvinnor ut på gatorna för att
            protestera mot sexuellt våld. I Saudiarabien och Iran har kvinnliga
            aktivister riskerat sina liv när de kämpat mot förbudet att köra
            bil eller mot att bära den obligatoriska slöjan. I till exempel
            Argentina, Ungern och Polen har demonstranter mobiliserat i stora
            skaror för att kräva ett slut på förtryckande abortlagar. I USA,
            Europa och Japan anslöt sig miljoner till den andra metoo-ledda
            Women's March för att kräva ett slut på kvinnohat och övergrepp.
          </p>
          <p xml:id="i-QffBB3DBKyDcNXB9gVtfE7">
            ”Kvinnors rättigheter har konstant hamnat efter andra rättigheter
            och friheter hos regeringar som tror att de kan använda sig av
            en slags 'läpparnas bekännelse' utan att göra något i verkligheten
            för att skydda rättigheterna hos halva befolkningen”, säger Kumi
            Naidoo, generalsekreterare för Amnesty International. ”Vad som
            är än värre är att många av världens ledare har attackerat kvinnors
            rättigheter. De driver på en utveckling som förnekar kvinnor deras
            grundläggande rätt till jämställdhet. ”
          </p>
          <p xml:id="i-3gTgSC7j9W9dspcadhtqjC">
            Sverige har undertecknat FN:s deklaration om mänskliga rättigheter
            och FN:s deklarationer om kvinnors och barns rättigheter och menat
            allvar med detta. I Sverige gäller svensk lag. Alla ska – undantagslöst
            – ha samma rättigheter och skyldigheter. I Sverige tar vi FN:s
            deklaration om mänskliga rättigheter på allvar, vill vi gärna
            tro. I Sverige menar vi att alla andra också ska göra det. Men
            så ser det inte ut i stora delar av världen. I många länder råder
            mycket hårda patriarkala förhållanden, inte minst genom olika
            former av könsapartheid och religiösa system där kvinnor även
            enligt lagen är diskriminerade. Det finns länder som har undertecknat
            FN:s deklarationer men som struntar totalt i dem och till och
            med stiftar och praktiserar egna nationella lagar som berövar
            kvinnor och flickebarn deras rättigheter, vilket i många fall
            innebär grovt våld mot och kränkningar mot barn och kvinnor. I
            sin nationella lagstiftning bryter de ogenerat mot internationell
            lag.
          </p>
          <p xml:id="i-VTyg7PxSXAeN5pdyBdC6RX">
            Sverige borde i egenskap av ”världens mest jämställda land” med
            kraft driva en politik i FN med siktet inställt på att bekämpa
            det våld mot och den diskriminering av kvinnor och flickor som
            legitimeras och ingår i flera medlemsländers nationella lagstiftning.
          </p>
          <p xml:id="i-RwyR14HyA5QuiXfVhWj4Ba">
            Till att börja med borde FN genomföra en inventering av i vilken
            utsträckning medlemsstaterna i sin nationella lagstiftning diskriminerar
            kvinnor och barn. Genomförandet av en sådan inventering skulle
            kunna höja medvetenheten i världen om att när man talar om människors
            lika värde avses även kvinnor och barn. För det gör det uppenbarligen
            inte i dag. Detta skulle kunna vara ett första steg och en förberedande
            verksamhet inför en ny internationell konferens i FN:s regi om
            kvinnors och barns rättigheter och om hur dessa rättigheter förverkligas
            i praktiken.
          </p>
          <p xml:id="i-ToEbcei4xseSbsnBdZy2ut">
            Inledningsvis bör man utreda och blottlägga de missförhållanden
            och skeva maktförhållanden som råder mellan könen i FN:s medlemsstater
            och hur de kommer till uttryck i medlemsstaternas nationella lagstiftning.
            Det skulle kunna vara en utgångspunkt för en fortsatt och intensifierad
            internationell kamp för kvinnors och barns rättigheter.
          </p>
          <p xml:id="i-NosWUJhUkDwxoRArQpjkWy">
            Enligt Världshälsoorganisationen (WHO) är ca 140 miljoner flickor
            och kvinnor i världen könsstympade. Majoriteten av dessa kvinnor
            och flickor lever i afrikanska länder. Trots att könsstympning
            har varit förbjudet i Sverige sedan 1982 har lagen endast resulterat
            i två fällande domar. Socialstyrelsen har uppskattat att det bor
            närmare 38 000 flickor och kvinnor i Sverige som kan ha varit
            utsatta för könsstympning, varav ca 7 000 är under 18 år.
          </p>
          <p xml:id="i-FhdsAgiWmmNeWdjiTNZEXR">
            Om Sverige ska förtjäna sitt anseende som ”världens mest jämställda
            land” bör Sverige både på hemmaplan och internationellt bekämpa
            kvinnoförtryck och förtryck i hedersnamn i form av barnäktenskap,
            könsstympning, tvångsäktenskap, könsapartheid och alla former
            av kvinnoförtryck.
          </p>
          <p xml:id="i-NgU1DrFcHzAEfLQ81VqjUu">
            Jag vill att Sverige ska fortsätta att vara en ledstjärna i den
            internationella kampen för kvinnors rättigheter.
          </p>
        </div>
        <div type="ipQuestion">
          <p xml:id="i-4mY5kHHUMqZDHf2oDhmBeR">
            Med anledning av detta vill jag fråga utrikesminister Margot
            Wallström:
            <list rend="unordered">
              <item>
                Anser ministern att Sverige ska driva en kraftfull politik i
                FN och andra internationella organ för kvinnors rättigheter genom
                att förmå dessa organ att genomföra konkreta åtgärder?
              </item>
              <item>
                Anser ministern att Sverige ska driva en kraftfull politik i
                FN och EU mot hedersförtryck, barn- och tvångsäktenskap och könsstympning?
              </item>
              <item>
                Avser utrikesministern att i FN driva kravet på att FN genomför
                en inventering och undersöker i vilken utsträckning medlemsländers
                nationella lagstiftning inte ligger i linje med FN:s deklaration
                om de mänskliga rättigheter och FN:s deklarationer om kvinnors
                och barns rättigheter?
              </item>
            </list>
          </p>
        </div>
      </div>
    </body>
  </text>
</TEI>
