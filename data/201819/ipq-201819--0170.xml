<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0170">
  <teiHeader>
    <fileDesc>
      <titleStmt>
        <title>Interpellation 2018/19:170 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:170 av Tobias Andersson (SD) till Justitie- och migrationsminister Morgan Johansson (S) om Sänkt krav på aktiekapital</title>
          <idno type="rdwebb">H610170</idno>
          <ref type="dokument_url_text">http://data.riksdagen.se/dokument/H610170/text</ref>
          <ref type="dokument_url_html">http://data.riksdagen.se/dokument/H610170</ref>
          <ref type="dokumentstatus_url_xml">http://data.riksdagen.se/dokumentstatus/H610170</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-9bXzkQSrB5Ax5e2t81AHvN">
          <note>Interpellationen är återtagen</note>
        </correspAction>
        <correspAction type="sent" xml:id="i-YNjLyXPaubqRXLuJHJd4wt" corresp="i-PtgVSQS6zzFSG7jQDufZYA">
          <date when="2019-04-02"/>
        </correspAction>
        <correspAction type="received" xml:id="i-CX82bE9HYEddABRqSU6FoR" corresp="i-74hLepsvAgUMEvVVtBCGuc">
          <date when="2019-04-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y3XwGfy5rj37wQmNMV9AXT">
            Interpellation 2018/19:170 Sänkt krav på aktiekapital av Tobias
            Andersson (SD) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CgPbU7He6CcPdKrq2gE3Xo">
            Alla är överens om att Sverige behöver fler företagare och växande
            företag. Det är vägen dit som skiljer oss åt. Ett sådant vägval
            är punkt 3 i januariöverenskommelsen mellan regeringen och dess
            stödpartier Liberalerna och Centerpartiet. Punktens övergripande
            mål invänder ingen mot, men när vi tittar närmare på de konkreta
            förslagen ser vi bland annat ett förslag om minskat kapitalkrav
            i aktiebolag från 50 000 till 25 000 kronor.
          </p>
          <p xml:id="i-45pLftubMXNLPcdzCbgwLg">
            Så sent som år 2010 sänktes kravet på aktiekapital från 100 000
            kronor till det i ett historiskt perspektiv låga 50 000 kronor.
            Sänkningen föranleddes av en utredning 2008 som slog fast: ”Utredningen
            har inte kunnat finna empiriskt stöd för att nyföretagandet i
            Sverige skulle öka på grund av en sänkning av aktiekapitalet.”
            Utredningen landade ändå i att rekommendera en sänkning av kravet
            till dagens nivå. Nu anser dock regeringen att det är dags för
            ytterligare en halvering av kapitalkravet, en halvering som ingen
            efterfrågat eller uttryckt sig behöva.
          </p>
          <p xml:id="i-2T6VoovT8CAHvaYb968i56">
            Vi har förståelse för att förslaget kan låta bra. Det tycks dock
            endast vara en lösning på ett problem som inte finns, och kritiken
            från berörda branschorganisationer lär inte dröja. Företagarna
            undrar "Vad tillför sänkt aktiekapital?", och Småföretagarna konstaterar
            att det inte kommer att ”innebära någon reell skillnad för småföretagarna”.
            Det råder inga tvivel om att vi måste underlätta för nyföretagande,
            men rimligtvis genomför man då åtgärder som de facto efterfrågas.
          </p>
          <p xml:id="i-Dnbp5dWo3LuA1bGdpVFE8X">
            Syftet med kravet på aktiekapital är knappast att hålla folk
            borta från att starta företag, utan det finns av en anledning,
            och en ytterligare sänkning av kravet riskerar att skapa problem.
            Tvångslikvidationssituationer lär bli vanligare eftersom det egna
            kapitalet snabbt och enkelt kan komma att understiga det registrerade
            aktiekapitalet. Förslaget riskerar sålunda att vara kontraproduktivt
            och leda till oro för borgenärer, som rimligen kommer att kräva
            större säkerheter.
          </p>
          <p xml:id="i-RYp7Ad62xJh6xu2PjUG3he">
            Det finns därutöver ingenting som tyder på att dagens krav på
            aktiekapital förhindrar resurssvaga att starta företag. Dels för
            att det huvudsakligen är regelbördan och byråkratin som brukar
            pekas ut som hinder och dels för att det återfinns en rad andra
            företagsformer som en person med lite kapital kan inleda med,
            exempelvis handelsbolag eller enskild firma.
          </p>
        </div>
        <div type="ipQuestion">
          <p xml:id="i-Tkf4RphCT1rYcLdWcg7ZCe">
            Med anledning av detta vill jag fråga finansminister Magdalena
            Andersson:
            <list rend="unordered">
              <item>
                Avser ministern att trots att branschorganisationer inte efterfrågat
                förslaget om sänkt kapitalkrav på aktiebolag gå vidare med det?
              </item>
              <item>
                Vad fick ministern att landa i en sänkning av kravet på aktiekapital
                till just siffran 25 000?
              </item>
              <item>
                Vilka problem ser ministern att förslaget som sådant löser?
              </item>
            </list>
          </p>
        </div>
      </div>
    </body>
  </text>
</TEI>
