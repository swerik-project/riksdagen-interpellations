<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201819--0069">
  <teiHeader>
    <fileDesc>
      <titleStmt>
        <title>Interpellation 2018/19:69 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2018/19:69 av Johan Hultberg (M) till Statsrådet Jennie Nilsson (S) om Fisket i Koster-Väderöfjorden </title>
          <idno type="rdwebb">H61069</idno>
          <ref type="dokument_url_text">http://data.riksdagen.se/dokument/H61069/text</ref>
          <ref type="dokument_url_html">http://data.riksdagen.se/dokument/H61069</ref>
          <ref type="dokumentstatus_url_xml">http://data.riksdagen.se/dokumentstatus/H61069</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KHK9BenT43E27p8Ta8K8xU">
          <note>Interpellationen är återtagen</note>
        </correspAction>
        <correspAction type="sent" xml:id="i-XF5wBRgQPnoSEstEdwTkng" corresp="i-5tbgYo4dBB9rh3uBeCweBm">
          <date when="2019-02-11"/>
        </correspAction>
        <correspAction type="received" xml:id="i-8VEvJjTAr4R26zLe1fDuEg" corresp="i-LKQKWG3JJUBFg12z1vrFwt">
          <date when="2019-02-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ba79fkSJAFBnmB9RJHTkgC">
            Interpellation 2018/19:69 Fisket i Koster-Väderöfjorden av Johan
            Hultberg (M) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DrxVhBZ3V5JhkT7Hcpr3Za">
            Den så kallade januariöverenskommelsen mellan de båda regeringspartierna,
            Socialdemokraterna och Miljöpartiet, samt deras två stöd- och
            samarbetspartier, Centerpartiet och Liberalerna, innehåller 73
            punkter som de fyra partierna är överens om ska genomföras under
            mandatperioden. De flesta av dessa punkter är dock oprecisa och
            väcker därför en lång rad följdfrågor. Detta gäller inte minst
            fisket som behandlas i punkt 39 ”Förstärkta insatser för den biologiska
            mångfalden”.
          </p>
          <p xml:id="i-B8N1YmYWvGsdzYY19BVZJ3">
            För Bohuslän är yrkesfisket och då särskilt fisket av skaldjur
            alltjämt en mycket viktigt näring. Både direkt genom till exempel
            de arbetstillfällen som skapas inom fisket och, inte minst, indirekt
            genom att leverera råvara till beredningsindustrin och genom att
            vara en helt central del av Bohusläns varumärke och identitet.
            För besöksnäringen, som för Bohuslän är en basnäring, är fisket
            fundamentalt viktigt.
          </p>
          <p xml:id="i-D5ZzfYDdod3fNMzmc9Qy44">
            Antalet fiskare och fiskefartyg är i dag dock bara en bråkdel
            jämfört med antalet för bara några årtionden sedan. Nu är det
            mycket viktigt att värna det yrkesfiske som finns kvar och skapa
            bättre förutsättningar för generations- och ägarskiften. Konkurrenskraften
            behöver stärkas och regelbördan lättas.
          </p>
          <p xml:id="i-6AVjmckxRJfkFvqa6GJaS8">
            Den svenska kåren av yrkesfiskare utgörs av engagerade personer
            och företagare med ett stort engagemang för att både föra vidare
            och utveckla den svenska fisketraditionen – ett engagemang som
            särskilt har synts i utvecklingen av ett mer hållbart fiske och
            i engagemanget för rena hav. Konkret tar det sig bland annat uttryck
            i projekt och initiativ för att tackla problemet med marint skräp
            liksom i förvaltningen av fiskeresurserna.
          </p>
          <p xml:id="i-5gAU1wF3zhDhATgDQvZ2Ux">
            I början av 2000-talet gjordes en stor genomgång av räktrålningens
            miljöeffekter, vilket ledde till införandet av flera nya regler,
            men det bidrog också till Koster-Väderöfjordsöverenskommelsen,
            som innebar att man på frivillig grund valde att gå över till
            att fiska med den mer skonsamma Kostertrålen, som har mindre trålbord
            liksom rist, vilket betyder ett mer skonsamt och selektivt fiske.
            Med utgångspunkt i Koster-Väderöfjordsöverenskommelsen har arbetet
            utvecklats och fördjupats. I dag finns det en modell för lokal
            samförvaltning i området där lokala fiskare, forskare, länsstyrelsen,
            Havs- och vattenmyndigheten samt politiker från Strömstads och
            Tanums kommuner deltar i vad som heter Samförvaltning Norra Bohuslän.
            Det yrkesfiske som i dag bedrivs i Koster-Väderöfjorden är hållbart,
            och den förvaltningsmodell som utvecklats har visat sig mycket
            framgångsrik och förtjänar att spridas.
          </p>
          <p xml:id="i-6QPqdDWA2Jgmnt2QTrMpc6">
            Kosterhavet blev 2009 Sveriges första marina nationalpark, och
            fiske bedrivs även inom nationalparken. Framför allt är det räka
            och havskräfta som fiskas. Kräfta fiskas både med trål och med
            bur medan all räka trålas. Trålning sker dock inte grundare än
            60 meter, och i Koster-Väderöfjorden finns sex områden där det
            helt råder trålförbud, varav tre områden ligger inom nationalparken.
          </p>
          <p xml:id="i-6hvLAB7hz8PtHQS6o16TeX">
            I överenskommelsen mellan S, C, L och MP står att ett generellt
            stopp för bottentrålning ska införas i skyddade områden. Införs
            av ett generellt stopp för bottentrålning i hela Kosterhavets
            nationalpark skulle det vara ett dråpslag mot yrkesfisket i norra
            Bohuslän liksom mot den framgångsrika lokala samverkansmodell
            som vuxit fram.
          </p>
        </div>
        <div type="ipQuestion">
          <p xml:id="i-FYP17pfEWg4ctcjnRBL4ck">
            Med anledning av ovanstående vill jag fråga statsrådet Jennie
            Nilsson följande:
            <list rend="unordered">
              <item>
                Kommer det generella förbudet mot bottentrålning i skyddade områden
                som enligt januariöverenskommelsen ska införas att omfatta Kosterhavets
                nationalpark, eller kommer fisket där fortsatt att kunna bedrivas
                och förvaltas så som i dag?
              </item>
              <item>
                Är lokal fiskeförvaltning likt den som utvecklats för Koster-Väderöfjorden
                något som statsrådet vill slå vakt om och sprida till fler områden?
              </item>
            </list>
          </p>
        </div>
      </div>
    </body>
  </text>
</TEI>
