<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0428">
  <teiHeader>
    <fileDesc>
      <titleStmt>
        <title>Interpellation 2020/21:428 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:428 av Johan Hultberg (M) till Miljö- och klimatminister Per Bolund (MP) om Åtgärder mot långa handläggningstider för miljötillstånd</title>
          <idno type="rdwebb">H810428</idno>
          <ref type="dokument_url_text">http://data.riksdagen.se/dokument/H810428/text</ref>
          <ref type="dokument_url_html">http://data.riksdagen.se/dokument/H810428</ref>
          <ref type="dokumentstatus_url_xml">http://data.riksdagen.se/dokumentstatus/H810428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Miljö- och klimatminister Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HpiWAy6koxcmipP75cfmrD">
          <note>Interpellationen är besvarad</note>
        </correspAction>
        <correspAction type="sent" xml:id="i-2nuq3DR5jAbazYtvnY1ZEy" corresp="i-5tbgYo4dBB9rh3uBeCweBm">
          <date when="2021-02-08"/>
        </correspAction>
        <correspAction type="received" xml:id="i-NCMwvtUiwMaZjCeWh436on" corresp="i-C2s3YhmmVmNkgvznmmnD4x">
          <date when="2021-02-10"/>
        </correspAction>
        <correspAction type="answered" xml:id="i-UwVoHT4VbaWrRczvtEqLHo">
          <date when="2021-02-26"/>
        </correspAction>
        <correspAction type="answered" xml:id="i-9jQVp3GUQWeqKcdHrVTHkt">
          <date when="2021-02-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QCxVbxUNLqqq6LH95TNrYP">
            Interpellation 2020/21:428 Åtgärder mot långa handläggningstider
            för miljötillstånd av Johan Hultberg (M) till Miljö- och klimatminister
            Per Bolund (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VzzTXt9FT9eMsyngaJp6JS">
            Att få miljötillstånd i Sverige tar lång tid, alltför lång tid.
            Långa handläggningstider försvagar Sveriges konkurrenskraft, bromsar
            vår ekonomiska tillväxt och blir i sig ett miljöproblem när exempelvis
            miljöförbättrande åtgärder i befintliga anläggningar försenas
            eller när nya anläggningar viktiga för omställningen till ett
            mer hållbart samhälle fördröjs eller rent av aldrig blir verklighet.
          </p>
          <p xml:id="i-UxiteBYA7qoEpfJ5izFALh">
            För att förbättra miljöprövningarna och för att korta handläggningstiderna
            genomförde den dåvarande alliansregeringen flera viktiga reformer.
            Genom inrättande av de fem mark- och miljödomstolarna samt en
            mark- och miljööverdomstol ersattes de tidigare miljödomstolarna,
            fastighetsdomstolarna och Miljööverdomstolen. Därigenom koncentrerades
            handläggningen av miljömål liksom mål enligt plan- och bygglagen
            samt fastighetsmål till de nya domstolarna. Det skapade förutsättningar
            för en bättre användning av kompetens och för en effektivare ärendehantering
            av högre kvalitet. Även prövningen av tillstånd till mindre miljöfarliga
            verksamheter, så kallade B-verksamheter, koncentrerades från 21
            länsstyrelser till 12 – detta också i syfte att skapa en effektivare
            ordning samt inte minst en mer enhetlig prövning över landet.
            Dessa reformer var viktiga men inte tillräckliga. Mer måste göras
            för att skapa en effektivare miljöprövning och för att korta dagens
            oacceptabelt långa handläggningstider för miljötillstånd, vilket
            riksdagen vid upprepade tillfällen har slagit fast.
          </p>
          <p xml:id="i-WMfasXFZctjJdkm6m4rXNP">
            Riksdagen riktade 2017 ett tillkännagivande till regeringen om
            att ta ytterligare steg för att förenkla och förkorta tillståndsprocesserna
            så att det bland annat skapas incitament för företag som vill
            vidta miljöförbättrande åtgärder att också göra det. Miljö- och
            jordbruksutskottet lyfte i sitt ställningstagande bland annat
            att det är bra att Sverige har en krävande miljölagstiftning men
            att tillståndsprocesserna samtidigt måste utformas på ett sådant
            sätt att de inte i onödan hindrar, försenar eller fördyrar investeringar
            som moderniserar verksamheter, skapar jobb och tillväxt och i
            slutändan ofta minskar den samlade miljöpåverkan. Myndigheternas
            prövningar och krav på underlag ska vara enkla, förutsägbara och
            effektiva. Utskottet anförde också att det bör ställas upp tydliga
            mål för hur lång tid handläggningen bör få ta i olika slags tillståndsärenden.
            Sedan 2017 har riksdagen vid flera tillfällen upprepat sina krav
            på reformer, bland annat genom tillkännagivanden både våren 2018
            och våren 2019. Regeringen har låtit utreda vissa delar av miljöprövningssystemet,
            men de konkreta reformerna för att effektivisera miljöprövningen
            och korta handläggningstiderna har i princip uteblivit. Nu är
            tid för handling.
          </p>
        </div>
        <div type="ipQuestion">
          <p xml:id="i-BJe49JKWaZsM1Pzgy7Uj1C">
            Mot bakgrund av ovanstående vill jag fråga miljö- och klimatminister
            Per Bolund:
            <list rend="unordered">
              <item>
                Delar ministern undertecknads uppfattning att långa handläggningstider
                försenar och äventyrar investeringar och åtgärder som levererar
                miljönytta? Om ja, varför har ministern och regeringen inte gjort
                mer för att åtgärda problemet?
              </item>
              <item>
                Är ministern beredd att, i enlighet med riksdagens tillkännagivande
                från 2017, ställa upp tydliga mål för hur lång tid handläggningen
                bör få ta i olika slags tillståndsärenden?
              </item>
              <item>
                Avser ministern att vidta några åtgärder i syfte att tillgodose
                riksdagens upprepade tillkännagivanden om att reformera tillståndsprocesserna
                så att handläggningstiderna för miljötillstånd kan kortas?
              </item>
            </list>
          </p>
        </div>
      </div>
    </body>
  </text>
</TEI>
