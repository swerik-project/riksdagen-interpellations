<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0468">
  <teiHeader>
    <fileDesc>
      <titleStmt>
        <title>Interpellation 2020/21:468 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:468 av Amineh Kakabaveh (-) till Justitie- och migrationsminister Morgan Johansson (S) om Kriminalisering av oskuldsintyg och oskuldsoperationer</title>
          <idno type="rdwebb">H810468</idno>
          <ref type="dokument_url_text">http://data.riksdagen.se/dokument/H810468/text</ref>
          <ref type="dokument_url_html">http://data.riksdagen.se/dokument/H810468</ref>
          <ref type="dokumentstatus_url_xml">http://data.riksdagen.se/dokumentstatus/H810468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VqGHesXgSXJAm65oTNvbAB">
          <note>Interpellationen är besvarad</note>
        </correspAction>
        <correspAction type="sent" xml:id="i-FaiM2vX2VAKQYjuo9g5vdf" corresp="i-548HUVvKe8n48M3pQmFeUC">
          <date when="2021-02-15"/>
        </correspAction>
        <correspAction type="received" xml:id="i-X6VwMCg5hxCzHVeyEz39uf" corresp="i-UPW2cbGnTUbMZaKTrot5Bh">
          <date when="2021-02-23"/>
        </correspAction>
        <correspAction type="answered" xml:id="i-A4w9cHVZp1KFT7PPgQWegx" corresp="i-UPW2cbGnTUbMZaKTrot5Bh">
          <date when="2021-03-19"/>
        </correspAction>
        <correspContext corresp="i-A4w9cHVZp1KFT7PPgQWegx">
          <ref type="record" target="prot-202021--097">Protokoll 2020/21:97 Fredagen den 19 mars</ref>
          <ref type="recordSection" target="unsetDivId">Svar på interpellation 2020/21:468 om kriminalisering av oskuldsintyg och oskuldsoperationer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y4kbrA9sV7tgrTPeAqYXpz">
            Interpellation 2020/21:468 Kriminalisering av oskuldsintyg och
            oskuldsoperationer av Amineh Kakabaveh (-) till Justitie- och
            migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q5oq3eQLuwxsfQz5wi1vT3">
            Föreställningar om kvinnors oskuld och kyskhet är kärnan i den
            hederskultur som det svenska samhället måste bekämpa. I dessa
            äldre patriarkala föreställningar måste en flicka som gifts bort
            vara oskuld, vilket anses bevisas genom samlag på bröllopsnatten
            då hennes ”mödomshinna” spräcks och hon börjar blöda. Det är mot
            bakgrund av dessa ovetenskapliga föreställningar som det inom
            en hederskultur finns krav på utfärdade oskuldsintyg från läkare.
            Det är också i denna kontext som flickor och kvinnor sökt hjälp
            med så kallade oskuldsoperationer (hymenoperationer), det vill
            säga kirurgiska ingrepp som åstadkommer en blödning vid samlag.
          </p>
          <p xml:id="i-PxvR7386riHuNaCZTad1La">
            Redan i Stockholm stads rapport Hedersrelaterat förtryck och
            våld från 2009 beskrevs hur kyskhetsnormerna och myten om mödomshinnan
            begränsade skolflickors liv och hur detta till och med hade gjort
            att de låtit bli att anmäla våldtäkter som de utsatts för. I rapporten
            konstaterades att så kallade oskuldsoperationer utfördes av såväl
            landstingen som privata plastikkirurger. Att svensk sjukvård bidragit
            till såväl utfärdandet av oskuldsintyg som genomförandet av så
            kallade hymenoperationer konstateras också i handledningen Att
            möta patienter som söker för oro kring oskuld och heder som Nationellt
            centrum för kvinnofrid (NCK) tog fram till hälso- och sjukvården
            2011 på regeringens uppdrag. Experterna pekade i sina slutsatser
            på att det saknades kunskaper om omfattningen av utfärdade hymenoperationer
            men också otydlighet i riktlinjer och lagstiftning. Här konstaterades
            också att ”kvinnor som begär hymenoperation gör det för rädsla
            på grund av konsekvenserna av att inte blöda vid kommande samlag”.
          </p>
          <p xml:id="i-SAuYvJrj327QoEkaBqyA2h">
            Efter att TV4:s samhällsprogram Kalla fakta 2015, i dokumentären
            Den hemliga kontrollen, uppmärksammat hur svenska läkare utfärdat
            så kallade oskuldsintyg och utfört så kallade oskuldsoperationer
            lät Socialstyrelsen meddela att läkarnas agerande inte var förenligt
            med svensk lag. Samma myndighet har sedan i ett särskilt meddelandeblad
            från 2018 motiverat sin inställning mer utförligt. Skyddet mot
            påtvingade kroppsliga ingrepp, till exempel kirurgiska operationer
            och läkarundersökningar, är grundlagsstadgat i enlighet med regeringsformen.
            De upprättade så kallade oskuldsintygen bryter också mot patientsäkerhetslagens
            krav om att all hälso- och sjukvård ska bedrivas på vetenskaplig
            grund och beprövad erfarenhet. Socialstyrelsen sammanfattar:
          </p>
          <p xml:id="i-RgDCFkN9pR7vj683SQVwHc">
            ”Enligt rådande evidens är det inte möjligt att medicinskt fastställa
            om en kvinna någon gång har eller aldrig har haft samlag. Såväl
            oskuldskontroller som utfärdande av intyg rörande detsamma är
            inte förenlig med svensk lag. Detta gäller oavsett om kvinnan
            frivilligt önskar genomgå en sådan undersökning eller om den utförs
            mot hennes vilja.”
          </p>
          <p xml:id="i-3pwj5P6F81gYAgjZZLx1R6">
            Nyligen har RFSU:s tidning Ottar såväl som Ekot avslöjat att
            det finns flera privata kliniker som utför så kallade oskuldsintyg
            och oskuldsoperationer. I Ottars reportage beskrivs hur Nab-kliniken
            varit särskilt aktiv i marknadsföringen av dessa operationer och
            att kostnaden för ett ingrepp ska ha uppgått till 15 000 kronor.
          </p>
          <p xml:id="i-5jrYXH8B2fMasca63EHnRB">
            Hösten 2020 uppmärksammade P1:s program Människor och tro hur
            religiösa församlingar som uppbär statliga bidrag sanktionerar
            och legitimerar utfärdande av så kallade oskuldsintyg. Trots myndigheters
            klargöranden om att dessa intyg och ingrepp är oförenliga med
            svensk lag vet vi att problemen finns kvar. Men samtidigt finns
            inget känt fall av läkare som förlorat sin legitimation på grund
            av utfärdande av så kallade oskuldsintyg eller utförande av hymenoperation.
            Varken Socialstyrelsen eller Inspektionen för vård och omsorg
            (IVO) har prövat något sådant ärende.
          </p>
          <p xml:id="i-TXTt7EccZmxuWLVyiunUpf">
            Jag har upprepade gånger uppmärksammat de förtryckande oskuldsnormerna
            i kammaren, senast genom tre interpellationer under den gångna
            hösten. I dessa debatten blev det tydligt att regeringen delar
            min upprördhet över oskuldsnormernas begränsning av flickors liv.
            Däremot avvisade man mitt förslag om en utredning om omfattningen
            av problemen med så kallade oskuldsintyg och oskuldsoperationer.
            Socialminister Lena Hallengren menade att det är svårt att utreda
            en verksamhet som är olaglig. Sanningen är att myndigheter som
            Brottsförebyggande rådet årligen försöker uppskatta omfattningen
            av en rad olika brottstyper genom den nationella trygghetsundersökningen
            (NTU). Förslag om nya kriminaliseringar föregås som regel av en
            utredning av omfattningen på den verksamhet som regeringen vill
            kriminalisera.
          </p>
          <p xml:id="i-Fq3qEXQdzCBjSMNWedJ4jb">
            Såväl socialministern som inrikesminister Mikael Damberg menade
            att det inte fanns något behov av ytterligare lagstiftning. Här
            hänvisade statsråden till att Socialstyrelsen redan har klargjort
            att så kallade oskuldsintyg och oskuldsundersökningar strider
            mot svensk lag. Men problemet är att svensk lagstiftning aldrig
            har prövats på det här området. Hur ett meddelandeblad från Socialstyrelsen
            skulle stå sig som rättskälla vid en sådan rättslig prövning kan
            faktiskt inte regeringen säkert veta.
          </p>
          <p xml:id="i-Wq25b37mC9ez2YCbZzHXdh">
            De nu aktuella mediala granskningarna om hymenoperationer har
            handlat om privata kliniker för plastikkirurgi. I Socialstyrelsens
            meddelandeblad från 2018 angavs följande institutioner som mottagare:
            vårdgivare och personal inom primärvården, elevhälsan, barnhälsovården,
            kvinnohälsovården, privata vårdgivare och socialtjänsten – men
            inte privatpraktiserande plastikkirurger. Och även om dessa läkares
            legitimationer en gång har utfärdats av Socialstyrelsen så tycks
            inte nämnda myndighets medlemsblad ha haft någon avskräckande
            effekt hos alla i detta skrå.
          </p>
          <p xml:id="i-VpZctjEiECafhCgq5aWzEi">
            Socialministern och inrikesministern uppmärksammade också hur
            det i det aktuella utredningsförslaget Ett särskilt hedersbrott
            (SOU 2020:57) framgår att brottsbalkens lagstiftning om våldtäkt
            är tillämplig i fall där en oskuldskontroll har skett utan samtycke
            eller om personen som utsatts varit under 15 år. Men det rättsfall
            som utredarna här hänvisade till (NJA 2013 s. 548) handlade om
            en svartsjuk man som våldtog sin sambo genom att föra in två fingrar
            i henne, i syfte att kontrollera om hon varit otrogen. Denna situation
            är väldigt olik den där en privatpraktiserande läkare mot betalning
            genomför en hymenoperation på sin egen klinik. Riksåklagare Petra
            Lundh har i sitt betänkande inte påstått att sexualbrottslagstiftningen
            är tillämpbar i det senare fallet. Hennes utredning har inte heller
            fått i direktiv av regeringen att ta ställning till en eventuell
            kriminalisering av så kallade oskuldsintyg och oskuldsoperationer.
          </p>
          <p xml:id="i-99baiPEshQ69bbTqj3jkru">
            I Frankrike behandlas just nu ett förslag från president Emmanuel
            Macron om att kriminalisera utfärdandet av så kallade oskuldsintyg.
            Minimistraffet ska vara 30 000 euro och indragning av läkarlegitimation
            och maxstraffet fängelse och 60 000 euro för ingrepp på minderårig.
            Frankrike går i bräschen men inte vår feministiska regering i
            detta så sexuellt frigjorda land. Kampen för kvinnors sexuella
            frigörelse har pågått sedan 60-talet. Men denna frigörelse gäller
            inte alla kvinnor och flickor, i synnerhet inte dem som är från
            hederskulturen.
          </p>
          <p xml:id="i-HA87L7Qx6aKZWzxCYQ1Hex">
            I vårt mångkulturella land måste vi garantera att demokrati och
            individens fri -och rättigheter gagnar alla oavsett kön och etnicitet.
            All sjukvård är vetenskapligt beprövad. Oskuldsnormer bygger på
            vidskepelse och därför ska de aldrig tillhöra vår nutid.
          </p>
          <p xml:id="i-MshDWENsDrsxtedwYjfi6w">
            Den 21 januari 2021 uttalade sig Sveriges jämställdhetsminister
            Åsa Lindhagen till Ekot om att det var ”förkastligt” att läkare
            fortfarande utför så kallade oskuldsoperationer. Lindhagen menade
            att klinikerna omedelbart borde upphöra med dessa ingrepp. I samma
            intervju medgav hon att det aldrig har prövats om verksamheten
            kunde innebära indragna läkarlegitimationer och framhöll att regeringen
            alltid måste vara öppen för att vidta ny lagstiftning.
          </p>
          <p xml:id="i-GbaMb8eWfZhw11EwFrXKKE">
            I Sverige har regering och riksdag av tradition kunnat enas om
            särskild lagstiftning mot hedersrelaterad brottslighet. Redan
            1982 kunde en enig riksdag besluta om en särskild kriminalisering
            av kvinnlig könsstympning. Detta sedan medier uppmärksammat läkare
            som sagt sig ha genomfört sådana operationer. I dag vet vi att
            det har blivit lukrativt för kirurger att erbjuda redan utsatta
            flickor och kvinnor så kallade oskuldsoperationer. I mitt arbete
            mot hedersrelaterat våld och förtryck har jag mött många flickor
            med oro kopplad till oskuldsnormerna. Jag vet med säkerhet att
            problemet är utbrett. Exakt hur omfattande verksamheten med intyg
            och ingrepp är vet ingen – inte heller justitieministern. Men
            vi vet med säkerhet är att ingen har blivit lagförd med nuvarande
            lagstiftning, och ingen läkare har fått sin yrkeslegitimation
            indragen på grund av verksamheten.
          </p>
        </div>
        <div type="ipQuestion">
          <p xml:id="i-V8ZfmAVnmRsyVN4F2Wx9xR">
            Med anledning av ovanstående vill jag fråga justitie- och migrationsminister
            Morgan Johansson:
            <list rend="unordered">
              <item>
                Är ministern och regeringen beredda att tillsätta en utredning
                för att kartlägga omfattningen av utfärdandet av så kallade oskuldsbevis
                och utförandet av så kallade oskuldsoprationer?
              </item>
              <item>
                Är ministern och regeringen i så fall beredda att ge en sådan
                utredning i direktiv att föreslå ny lagstiftning som också kan
                inkludera en kriminalisering av utfärdandet och utförandet av
                så kallade oskuldsbevis och oskuldskontroller?
              </item>
            </list>
          </p>
        </div>
      </div>
    </body>
  </text>
</TEI>
