<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0098">
  <teiHeader>
    <fileDesc>
      <titleStmt>
        <title>Interpellation 2020/21:98 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:98 av Amineh Kakabaveh (-) till Statsrådet Mikael Damberg (S) om Balkongflickor och oskuldskontroller</title>
          <idno type="rdwebb">H81098</idno>
          <ref type="dokument_url_text">http://data.riksdagen.se/dokument/H81098/text</ref>
          <ref type="dokument_url_html">http://data.riksdagen.se/dokument/H81098</ref>
          <ref type="dokumentstatus_url_xml">http://data.riksdagen.se/dokumentstatus/H81098</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-WfqJr2hDVM4xkgecWfFN7z">
          <note>Interpellationen är besvarad</note>
        </correspAction>
        <correspAction type="sent" xml:id="i-HMtuuNPT1gKZ5PTgHbH9ww" corresp="i-548HUVvKe8n48M3pQmFeUC">
          <date when="2020-10-30"/>
        </correspAction>
        <correspAction type="received" xml:id="i-9K31GGA5mGfGZJDqyFcp8b" corresp="i-UPW2cbGnTUbMZaKTrot5Bh">
          <date when="2020-11-03"/>
        </correspAction>
        <correspAction type="answered" xml:id="i-AWLJQM31nLjxh4Ww1NGeeF" corresp="i-Spsbo7A5zikEeUY3JEYcNV">
          <date when="2020-11-24"/>
        </correspAction>
        <correspContext corresp="i-AWLJQM31nLjxh4Ww1NGeeF">
          <ref type="record" target="prot-202021--040">Protokoll 2020/21:40 Tisdagen den 24 november</ref>
          <ref type="recordSection" target="unsetDivId">Svar på interpellation 2020/21:98 om balkongflickor och oskuldskontroller</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PGMA46NJxdpf8tcM52RzrY">
            Interpellation 2020/21:98 Balkongflickor och oskuldskontroller
            av Amineh Kakabaveh (-) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NKLvVKtXn7Xds113MZTTc3">
            Under de senaste åren har medier uppmärksammat flera fall av
            så kallade balkongflickor. Det handlar om ett okänt antal flickor
            och kvinnor som med stor sannolikhet har bragts om livet på grund
            av hedersrelaterade motiv, men där dödsfallen många gånger inte
            ens har utretts som ett brott. För att bringa klarhet i omfattningen
            av sådana dödsfall och kunna identifiera eventuella systematiska
            brister i polisens och åklagarnas arbete menar jag att regeringen
            bör upprätta en särskild kommission. En sådan kommission ska ges
            i direktiv att undersöka eventuella brister i polisutredningar,
            rättsmedicinska och kriminaltekniska utredningar med mera. Syftet
            måste vara att utreda eventuella systematiska brister i utredningsarbetet.
            För så vitt kriskommissionens arbete skulle medföra att förundersökningar
            om brott kan inledas eller återupptas ska dessa självfallet och
            i enlighet med rättegångsbalken ledas av åklagare eller annan
            förundersökningsledare.
          </p>
          <p xml:id="i-hMzYd9EGJiZPPU7GSesUM">
            I två program i P1:s Människor och tro uppmärksammades nyligen
            bland annat hur olika religiösa samfund legitimerar så kallade
            oskuldsintyg. Föreställningar om kvinnors oskuld och kyskhet är
            kärnan i den hederskultur som det svenska samhället måste bekämpa.
            I dessa äldre patriarkala föreställningar måste en flicka som
            gifts bort vara oskuld, vilket anses bevisas genom samlag på bröllopsnatten
            då hennes ”mödomshinna” spräcks och hon börjar blöda. Det är mot
            bakgrund av dessa ovetenskapliga föreställningar som det inom
            en hederskultur finns krav på utfärdade oskuldsintyg från läkare.
            Förenta nationerna (FN) har fördömt denna form av oskuldskontroller
            och påtalat att dessa strider mot läkareden.
          </p>
          <p xml:id="i-DD2u5515zT5yLXpFSaXPEM">
            TV4:s program Kalla fakta kunde 2015 visa att svenska läkare
            utfärdat ”oskuldsintyg”. I den debatt som följde klargjorde Socialstyrelsen
            att sådana intyg var olagliga. Att tvinga någon till en läkarundersökning
            strider mot svensk lag, och de upprättade intygen bryter också
            mot patientsäkerhetslagens krav om att all hälso- och sjukvård
            ska bedrivas utifrån ”vetenskap och beprövad erfarenhet”. Socialstyrelsen
            kunde därför i ett särskilt utlåtande konstatera följande: ”Eftersom
            det inte är möjligt att medicinskt utreda om någon är oskuld är
            det inte förenligt med den bestämmelsen att genomföra sådana undersökningar
            och utfärda intyg.”
          </p>
          <p xml:id="i-7AjGW9a27iqYrVawfbt8Sp">
            Att svensk sjukvård bidragit till såväl utfärdandet av oskuldsintyg
            som genomförandet av så kallade hymenoperationer konstateras också
            i handledningen Att möta patienter som söker för oro kring oskuld
            och heder som Nationellt centrum för kvinnofrid (NCK) tog fram
            till hälso- och sjukvården 2011 på regeringens uppdrag. Experterna
            pekade i sina slutsatser på att det saknades kunskaper om omfattningen
            av utfärdade hymenoperationer men också otydlighet i riktlinjer
            och lagstiftning. Här konstaterades också att ”kvinnor som begär
            hymenoperation gör det för rädsla på grund av konsekvenserna av
            att inte blöda vid kommande samlag”.
          </p>
          <p xml:id="i-Lo8gvWY4FhrV4YfH4pXje1">
            Trots Socialstyrelsens förtydligande så finns det inget känt
            fall av utfärdande av oskuldsintyg eller genomförande av hymenoperation
            som fått några rättsliga följder.
          </p>
          <p xml:id="i-LraZzRA7SwTqGPwMDXGsJL">
            I arbetet mot hedersrelaterat våld och förtryck (HRV) har riksdagen
            under se senaste åren beslutat om ny lagstiftning. Det handlar
            bland annat om särskilda bestämmelser mot tvångsäktenskap, vilseledande
            till ätenskapsresa och barnäktenskapsbrott. En särskild straffskärpningsgrund
            har införts för brott som begås utifrån hedersmotiv, och nyligen
            presenterades ett utredningsförslag om att införa en särskild
            brottsrubricering om hedersbrott i brottsbalken. Den nya lagstiftningen
            har förenklat arbetet mot hedersrelaterad brottslighet. Det borde
            vara en angelägenhet för regeringen och riksdagen att även se
            över lagstiftningen för att tydligare kunna bekämpa de uttryck
            för hedersrelaterat våld och förtryck som oskuldsintyg och så
            kallade oskuldsoperationer innebär.
          </p>
          <p xml:id="i-Fe5NZcjxyC6WBoNR7Xiu7G">
            Som en del i åtgärderna för att förhindra islamistisk separatism
            i Frankrike förbereder nu president Emmanuel Macron en lag som
            ska göra det möjligt att straffa läkare som utfärdar oskuldsbevis.
            Sveriges regering borde visa samma handlingskraft.
          </p>
          <p xml:id="i-Mw3wzA5yXpBswHh6Y6XB3j">
            Regeringen borde därför tillsätta en utredning som kartlägger
            hur pass förekommande sådana fenomen som oskuldsintyg och hymenoperationer
            är inom svensk sjulvård (såväl privat som offentlig). Utredningen
            bör också ges mandat att lägga fram förslag om kriminaliseringar
            på straffrättens område.
          </p>
        </div>
        <div type="ipQuestion">
          <p xml:id="i-AqxfT2GbU1ZduGy9entVDU">
            Mot bakgrund av ovanstående vill jag fråga justitie- och migrationsminister
            Morgan Johansson:
            <list rend="unordered">
              <item>
                Anser regeringen att det behövs en utredningskommission som granskar
                de så kallade balkongflickorna?
              </item>
              <item>
                Kommer regeringen att tillsätta en utredning som kartlägger förekomsten
                av utfärdandet av oskuldsintyg och genomförandet av så kallade
                oskuldsoperationer, och bedömer ministern att det behövs ny straffrättslig
                lagstiftning för att bättre kunna bekämpa oskuldsnormerna?
              </item>
            </list>
          </p>
        </div>
      </div>
    </body>
  </text>
</TEI>
