<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0362">
  <teiHeader>
    <fileDesc>
      <titleStmt>
        <title>Interpellation 2020/21:362 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:362 av Hans Wallmark (M) till Kultur- och demokratiminister Amanda Lind (MP) om Demokratisk dialog i det politiska samtalet</title>
          <idno type="rdwebb">H810362</idno>
          <ref type="dokument_url_text">http://data.riksdagen.se/dokument/H810362/text</ref>
          <ref type="dokument_url_html">http://data.riksdagen.se/dokument/H810362</ref>
          <ref type="dokumentstatus_url_xml">http://data.riksdagen.se/dokumentstatus/H810362</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XCPWZ3TAPwKYYLQJJYGiMD">
          <note>Interpellationen är besvarad</note>
        </correspAction>
        <correspAction type="sent" xml:id="i-4aZrodhF58Hshw8tCofoqh" corresp="i-9xarzmckV5SS8EyJPN5b3x">
          <date when="2021-01-22"/>
        </correspAction>
        <correspAction type="received" xml:id="i-umrXDneLQvcTEDxta14EB" corresp="i-PAgTpr3nkZRPEoiqjPKQAf">
          <date when="2021-01-26"/>
        </correspAction>
        <correspAction type="answered" xml:id="i-UhXezjHi5rf9MMaRFJxcCV">
          <date when="2021-02-05"/>
        </correspAction>
        <correspAction type="answered" xml:id="i-G2jTKJvHCqzPW6Rhh41AY1">
          <date when="2021-02-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5CgYmhHFqYFpuMTZSRwr3j">
            Interpellation 2020/21:362 Demokratisk dialog i det politiska
            samtalet av Hans Wallmark (M) till Kultur- och demokratiminister
            Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HDcis182yugwHXZziS6QVZ">
            Med erfarenheter hämtade i ett land som exempelvis USA finns
            en växande oro för vad ett försämrat samtalsklimat och bristande
            respekt för politiska motståndare långsiktigt kan leda till. Med
            ett förgrovat språk, mer eller mindre illa dolda anklagelser,
            demoniseras och smutskastas personer som ogillas. Det blir en
            spiral nedåt. I en demokrati och ett öppet samhälle har alla i
            central position dessutom ett eget viktigt ansvar att vårda språk,
            uttryck och hållning.
          </p>
          <p xml:id="i-EkT9Y2nUGd8Pq1TUaY5QmN">
            Den 1 mars 2019 debatterade statsrådet Morgan Johansson och jag
            en av mig väckt interpellation, 2018/19:75, som tog sin utgångspunkt
            i uttalanden gjorda av statsminister Stefan Löfven om att försvara
            den liberala demokratin med hjälp av det 73-punktsprogram som
            resulterat i att S kunnat fortsätta som regeringsparti. Den debatt
            som fördes i kammaren kom att handla om värdet av oberoende medier.
            Men också om tonläge och förhållningssätt.
          </p>
          <p xml:id="i-H5tZRvezAoVxRReS695a2Y">
            I debatten anförde Morgan Johansson bland annat: ”Mitt problem,
            fru talman, är att jag misstror Moderaterna som parti när det
            gäller partiets förmåga att i längden stå emot trycket från de
            auktoritära krafterna när man väl har satt sig i en utpressningssituation
            gentemot dem.”
          </p>
          <p xml:id="i-MZjndHjoR6r64yndCyxvYn">
            Och för egen del menade jag att det är viktigt att slå vakt om
            en anständig demokratisk dialog och riktade en tydlig uppmaning:
            ”Lugna ned er! Sänk tonläget! Tänk igenom exakt vad det är ni
            säger, för det får konsekvenser för det politiska samtalet i Sverige.”
          </p>
          <p xml:id="i-jJCdzNgVDUzPXCHiyVUNS">
            I en tweet den 20 januari 2021 skriver Morgan Johansson, med
            sitt särskilda ansvar inom regeringen för demokratifrågor: ”Samma
            dag som Trump tvingas lämna och Joe Biden svärs in som president
            i USA, så signalerar Ulf Kristersson (M) att han vill gripa makten
            i Sverige med hjälp av SD.”
          </p>
          <p xml:id="i-8AMbSs9pUMNfHffQhi7yDi">
            ”Gripa makten” är en oerhört stark formulering. Det är svårt
            att se hur dessa ord kan ta plats i ett respektfullt samtal. Risken
            med återkommande överträdelser är att detta både ytterligare sporrar
            till och legitimerar en brutalisering av samhällsdebatten. Precis
            en sådan utveckling goda krafter varnat för.
          </p>
          <p xml:id="i-F4KpxbDWyD3cQF3UiwDQv2">
            Fredrik Haage på Smålandsposten uttryckte detta väl i en ledare
            den 21 januari:
          </p>
          <p xml:id="i-AgwQc2awVZWyoy4smhSLqV">
            ”Oppositionen i Sverige sägs numera alltså inte bara ha sakpolitiskt
            fel utan dessutom är demokratiskt tvivelaktig. Det är en mycket
            dramatisk retorisk glidning som borde vara politiskt omöjlig i
            ett civiliserat land som Sverige.
          </p>
          <p xml:id="i-U7Jnr1yqLkh4HNmdFjzJNw">
            I en demokrati griper ingen makten någonstans. Ett parti söker
            mandat av väljarna och får det eller får det inte i allmänna val.
            Johanssons formulering är djupt oanständig i det att den naket
            underförstår att ett moderat-Sverigedemokratiskt parlamentariskt
            maktövertagande kommer att vara demokratiskt illegitimt.”
          </p>
        </div>
        <div type="ipQuestion">
          <p xml:id="i-TSj43ijqoyVjUuYiFACV5b">
            Med anledning av detta önskar jag fråga kultur- och demokratiminister
            Amanda Lind:
            <list rend="unordered">
              <item>
                Hur arbetar ministern för att säkra och upprätthålla ett respektfullt
                politiskt debattklimat i Sverige för att därmed undvika polarisering?
              </item>
              <item>
                Givet ministerns ansvar för demokratifrågor i regeringen, har
                ministern gjort någon analys kring ledande politikers egenansvar
                att säkra en god och saklig ton i den allmänna debatten och hur
                det kan förbättras, och vilka åtgärder vidtar ministern inom ramen
                för sin tjänsteutövning i regeringen?
              </item>
            </list>
          </p>
        </div>
      </div>
    </body>
  </text>
</TEI>
