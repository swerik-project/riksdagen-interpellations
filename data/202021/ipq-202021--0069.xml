<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0069">
  <teiHeader>
    <fileDesc>
      <titleStmt>
        <title>Interpellation 2020/21:69 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:69 av Amineh Kakabaveh (-) till Socialminister Lena Hallengren (S) om Oskuldsintyg och så kallade oskuldsoperationer</title>
          <idno type="rdwebb">H81069</idno>
          <ref type="dokument_url_text">http://data.riksdagen.se/dokument/H81069/text</ref>
          <ref type="dokument_url_html">http://data.riksdagen.se/dokument/H81069</ref>
          <ref type="dokumentstatus_url_xml">http://data.riksdagen.se/dokumentstatus/H81069</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9fVEGvg4Wz2JbJNoKA6b92">
          <note>Interpellationen är besvarad</note>
        </correspAction>
        <correspAction type="sent" xml:id="i-2CpWmyAyaUSKNCxue1hi6X" corresp="i-548HUVvKe8n48M3pQmFeUC">
          <date when="2020-10-19"/>
        </correspAction>
        <correspAction type="received" xml:id="i-P5KS8SinKBh9u9QWtaw6gH" corresp="i-HxcQkHC9fDSzkJWgvdhDEF">
          <date when="2020-10-21"/>
        </correspAction>
        <correspAction type="answered" xml:id="i-LXE8P7QbTyZSP4CrFHSkXB">
          <date when="2020-11-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7MTv5znvoRTAdptG6NZoUF">
            Interpellation 2020/21:69 Oskuldsintyg och så kallade oskuldsoperationer
            av Amineh Kakabaveh (-) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JZmsSK7vtxpY3GBmCLsCTT">
            I två program i P1:s Människor och tro uppmärksammades nyligen
            bland annat hur olika religiösa samfund legitimerar så kallade
            oskuldsintyg. Föreställningar om kvinnors oskuld och kyskhet är
            kärnan i den hederskultur som det svenska samhället måste bekämpa.
            I dessa äldre patriarkala föreställningar måste en flicka som
            gifts bort vara oskuld, vilket anses bevisas genom samlag på bröllopsnatten
            då hennes ”mödomshinna” spräcks och hon börjar blöda. Det är mot
            bakgrund av dessa ovetenskapliga föreställningar som det inom
            en hederskultur finns krav på utfärdade oskuldsintyg från läkare.
            Det är också i denna kontext som flickor och kvinnor sökt hjälp
            med så kallade oskuldsoperationer (hymenoperationer), det vill
            säga kirurgiska ingrepp som åstadkommer en blödning vid samlag.
          </p>
          <p xml:id="i-8UD383XtkzqAwbr2f2BacZ">
            TV4:s program Kalla fakta kunde 2015 visa att svenska läkare
            utfärdat ”oskuldsintyg”. I den debatt som följde klargjorde Socialstyrelsen
            att sådana intyg var olagliga. Att tvinga någon till en läkarundersökning
            strider mot svensk lag, och de upprättade intygen bryter också
            mot patientsäkerhetslagens krav om att all hälso- och sjukvård
            ska bedrivas utifrån ”vetenskap och beprövad erfarenhet”. Socialstyrelsen
            kunde därför i ett särskilt utlåtande konstatera följande: ”Eftersom
            det inte är möjligt att medicinskt utreda om någon är oskuld är
            det inte förenligt med den bestämmelsen att genomföra sådana undersökningar
            och utfärda intyg.”
          </p>
          <p xml:id="i-L7dz36Qu8WMhtKYg514wZK">
            Att svenska sjukvård bidragit till såväl utfärdandet av oskuldsintyg
            som genomförandet av så kallade hymenoperationer konstateras också
            i handledningen Att möta patienter som söker för oro kring oskuld
            och heder som Nationellt centrum för kvinnofrid (NCK) tog fram
            till hälso- och sjukvården 2011 på regeringens uppdrag. Experterna
            pekade i sina slutsatser på att det saknades kunskaper om omfattningen
            av utfärdade hymenoperationer men också otydlighet i riktlinjer
            och lagstiftning. Här konstaterades också att ”kvinnor som begär
            hymenoperation gör det för rädsla på grund av konsekvenserna av
            att inte blöda vid kommande samlag”.
          </p>
          <p xml:id="i-2aLNL9EQt8F5xGJTcFb8SN">
            I arbetet mot hedersrelaterat våld och förtryck (HRV) har riksdagen
            under se senaste åren beslutat om ny lagstiftning. Det handlar
            bland annat om särskilda bestämmelser mot tvångsäktenskap, vilseledande
            till äktenskapsresa och barnäktenskapsbrott. En särskild straffskärpningsgrund
            har införts för brott som begås utifrån hedersmotiv, och nyligen
            presenterades ett utredningsförslag om att införa en särskild
            brottsrubricering om hedersbrott i brottsbalken. Den nya lagstiftningen
            har förenklat arbetet mot hedersrelaterad brottslighet. Det borde
            vara en angelägenhet för regeringen och riksdagen att oskuldsintyg,
            så kallade oskuldsoperationer och balkongflickor ingår under brottsrubricering
            så att samma tydlighet ska råda i dessa frågor.
          </p>
          <p xml:id="i-A9ZEnzqhC8jh3bh258UWxK">
            Regeringen borde därför tillsätta en utredning om hur utbredda
            fenomen som oskuldsintyg och så kallade mödomshinneoperationer/hymenoperationer
            är inom svensk sjulvård (såväl privat som offentlig). Denna utredning
            bör också ges i uppdrag att tydliggöra riktlinjer till hälso-
            och sjukvården som bland annat innebär att läkare som utfärdar
            sådana intyg och genomför sådana kirurgiska ingrepp ska kunna
            förlora sin läkarlegitimation. I såväl hedersrubriceringen som
            i den föreslagna utredningen ska också förslag läggas fram om
            straffrättsliga lagändringar som drabbar alla de som tvingar någon
            att genomgå oskuldskontroller och så kallade oskuldsoperationer.
            Redan nu måste regeringen ge besked om att religiösa samfund och
            andra organisationer som stöder dessa inskränkningar i den grundlagsbefästa
            personliga friheten inte ska tilldelas några offentliga medel.
          </p>
        </div>
        <div type="ipQuestion">
          <p xml:id="i-FXad2H2LzrqoDfk3apXTyJ">
            Mot bakgrund av detta vill jag fråga socialminister Lena Hallengren:
            <list rend="unordered">
              <item>
                Anser regeringen att det bör tillsättas en särskild utredning
                enligt de direktiv som beskrivits ovan?
              </item>
              <item>
                Vilka åtgärder har regeringen i övrigt vidtagit, och avser regeringen
                att vidta, för att motverka utfärdandet av oskuldsintyg och genomförandet
                av så kallade oskuldsoperationer?
              </item>
            </list>
          </p>
        </div>
      </div>
    </body>
  </text>
</TEI>
