<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0381">
  <teiHeader>
    <fileDesc>
      <titleStmt>
        <title>Interpellation 2020/21:381 av Magnus Oscarsson (KD)</title>
        <author>Magnus Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:381 av Magnus Oscarsson (KD) till Statsrådet Jennie Nilsson (S) om Avverkningsanmälningar</title>
          <idno type="rdwebb">H810381</idno>
          <ref type="dokument_url_text">http://data.riksdagen.se/dokument/H810381/text</ref>
          <ref type="dokument_url_html">http://data.riksdagen.se/dokument/H810381</ref>
          <ref type="dokumentstatus_url_xml">http://data.riksdagen.se/dokumentstatus/H810381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <persName>Magnus Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-L3h6Z5BmSpqYyLjCqTfeNb">
          <note>Interpellationen är besvarad</note>
        </correspAction>
        <correspAction type="sent" xml:id="i-JtB6izhM4tTCrvbCwRK9C4" corresp="i-7GFif5DyTUbb8eBXsbicsF">
          <date when="2021-01-27"/>
        </correspAction>
        <correspAction type="received" xml:id="i-CqhXmksDBBTHXkN9eYJLhS" corresp="i-LKQKWG3JJUBFg12z1vrFwt">
          <date when="2021-01-29"/>
        </correspAction>
        <correspAction type="answered" xml:id="i-NmjbVQd37UcXxHY7K1RUWY" corresp="i-LKQKWG3JJUBFg12z1vrFwt">
          <date when="2021-03-02"/>
        </correspAction>
        <correspContext corresp="i-NmjbVQd37UcXxHY7K1RUWY">
          <ref type="record" target="prot-202021--086">Protokoll 2020/21:86 Tisdagen den 2 mars</ref>
          <ref type="recordSection" target="unsetDivId">Svar på interpellation 2020/21:381 om avverkningsanmälningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Pjae7uEwV2dSG1dGQcyLLa">
            Interpellation 2020/21:381 Avverkningsanmälningar av Magnus Oscarsson
            (KD) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ev747hjShok2g3oz8cKM5f">
            Paret Annette och Peter är två av landets många duktiga och noggranna
            skogsägare. Efter en omarrondering köpte de skog och behövde finansiera
            det med avverkning. Den köpta skogen var bedömd som produktiv
            skogsmark av Skogsstyrelsen. I samband med avverkningsanmälan
            för fyra områden stötte de dock på problem för samtliga områden.
            Marken som nyligen bedömts som produktiv skogsmark ansågs nu av
            ny handläggare vara föremål för inventering och granskning. Således
            mottogs krav från Skogsstyrelsen om naturvårdsavtal på tre av
            områdena, och för det fjärde området på 1,5 hektar väntade en
            administrativ mardröm. Anmälan gjordes i januari 2020, och ganska
            omgående gavs då beskedet att området innehöll fornlämningar och
            omfattades av fornminneslagen. Myndigheten gjorde också ett fältbesök
            där de två månader senare meddelade att de funnit 44 träd som
            med hot om vite inte fick avverkas på grund av naturvärden, något
            som paret redan visste och framhållit i sin ansökan.
          </p>
          <p xml:id="i-B9f7U5fja2cdbDShzSkEMF">
            Paret vände sig till länsstyrelsen för att efterhöra konsekvenserna
            av att området omfattades av fornminneslagen. Länsstyrelsens besked
            var då att riskträd behövde tas ned då de annars riskerade att
            skada fornlämningarna. Att inte fälla träden skulle innebära mycket
            stora viten. Efter det har paret kastats fram och tillbaka mellan
            myndigheternas motstridiga beslut innan de 23 veckor efter den
            första avverkningsanmälan fått klartecken för att avverka alla
            utom tolv lövträd. Under denna period har paret stått med lån
            vars ränta verkat, lån som skulle ha betalats med de inkomster
            som en avverkning skulle ha inbringat. Anledningen till att de
            tolv lövträden ska sparas är att de har bestånd av rödlistad lunglav.
            Den solexponering som lövträden nu får efter avverkningen gör
            dock att lunglaven torkar bort och saknar möjlighet till fortlevnad.
          </p>
          <p xml:id="i-Gg5mtr3sig4TJmi452U1S5">
            Den Kafkaliknande process som paret fått utstå illustrerar också
            den verklighet som våra skogsägare har att hantera. De är inte
            ensamma om utdragna processer efter en avverkningsanmälan. I den
            nyligen presenterade Skogsutredningen (SOU 2020:73), som från
            början bar namnet Äganderättsutredningen, finns ett förslag om
            att tiden för när en avverkningsanmälan ska lämnas in innan avverkning
            kortas från sex till tre veckor. Då detta är något Kristdemokraterna
            sedan en tid förespråkar ser vi positivt på det. Men den förkortade
            handläggningstiden föreslås emellertid villkoras med ett utökat
            kunskapskrav och ansvar för skogsägaren att redovisa vilka natur-
            och kulturmiljövärden som berörs av den aktuella åtgärden. Att
            döma av exemplet med paret Annette och Peter hade de som skogsägare
            med sin ansökan behövt inneha stor kunskap om de naturvärden som
            förelåg, men också kunna vara insatta i den kulturmiljö med fornlämningar
            som också förelåg. Att som i utredningen belägga skogsägare med
            kunskapskrav som antingen måste intas av dem själva eller köpas
            av konsulter lär ofrånkomligen höja tröskeln för nya generationer
            att bli skogsägare, såväl ekonomiskt som kunskapsmässigt. Snittåldern
            bland svenska skogsägare är 60 år. Åtta av tio skogsägare är i
            dag 50 år eller äldre. Hälften av skogsägarna är 65 år eller äldre.
          </p>
        </div>
        <div type="ipQuestion">
          <p xml:id="i-mBNZVZcH9RZVtLdPzB2Je">
            Jag vill med anledning av den utdragna process paret i mitt exempel
            fått utstå höra med statsrådet Jennie Nilsson:
            <list rend="unordered">
              <item>
                Vilka åtgärder är statsrådet beredd att vidta för att främja
                en effektivare myndighetshantering av ärenden i skogsfrågor?
              </item>
              <item>
                Har statsrådet gjort något ställningstagande i relation till
                Skogsutredningens förslag att förkorta handläggningstiden för
                avverkningsanmälningar?
              </item>
              <item>
                Vilka initiativ ämnar statsrådet ta för att främja att nya generationer
                blir skogsägare?
              </item>
            </list>
          </p>
        </div>
      </div>
    </body>
  </text>
</TEI>
