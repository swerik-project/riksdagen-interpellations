<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0498">
  <teiHeader>
    <fileDesc>
      <titleStmt>
        <title>Interpellation 2020/21:498 av Magnus Persson (SD)</title>
        <author>Magnus Persson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:498 av Magnus Persson (SD) till Arbetsmarknadsminister Eva Nordmark (S) om Reformeringen av Arbetsförmedlingen</title>
          <idno type="rdwebb">H810498</idno>
          <ref type="dokument_url_text">http://data.riksdagen.se/dokument/H810498/text</ref>
          <ref type="dokument_url_html">http://data.riksdagen.se/dokument/H810498</ref>
          <ref type="dokumentstatus_url_xml">http://data.riksdagen.se/dokumentstatus/H810498</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <persName>Magnus Persson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Eva Nordmark</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2SPV5rn7P4VhmSx4DFCKTY">
          <note>Interpellationen är besvarad</note>
        </correspAction>
        <correspAction type="sent" xml:id="i-Na8bpaVx3PVLpKCfRUJ7s3" corresp="i-63whZFxsr3MAneyb8u5Db3">
          <date when="2021-02-19"/>
        </correspAction>
        <correspAction type="received" xml:id="i-Y1KfjeNfzKkVivEbapKSDj" corresp="i-PeMj54xpJ7ARDpgP8iEYQ9">
          <date when="2021-02-23"/>
        </correspAction>
        <correspAction type="answered" xml:id="i-59rYipF9x7EqatseJf6vtW" corresp="i-PeMj54xpJ7ARDpgP8iEYQ9">
          <date when="2021-03-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5XZ5ZD2oKwD74BnWuu9bTk">
            Interpellation 2020/21:498 Reformeringen av Arbetsförmedlingen
            av Magnus Persson (SD) till Arbetsmarknadsminister Eva Nordmark
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TazfYRRfA7ZSiN9Y1Kests">
            Under den före detta Alliansens tid vid makten gjordes en satsning
            på jobbcoacher. Arbetsförmedlingen skulle konkurrensutsättas,
            och de arbetssökande skulle få välja mellan en mängd av privata
            aktörer. För att göra detta möjligt använde sig Alliansen av lagen
            om valfrihetssystem, LOV. Utifrån denna lagstiftning kan samtliga
            företag som uppfyller de grundläggande kraven sluta avtal med
            Arbetsförmedlingen.
          </p>
          <p xml:id="i-GPByRrChvmBfBqhvsb6gNn">
            Denna lagstiftning visade sig vara mycket problematisk när den
            användes för arbetsmarknadstjänster. Kraven var lågt ställda,
            exempelvis krävdes det inte att den privata aktören hade coachutbildning
            eller var certifierad inom området. Utöver de lågt ställda kraven
            var kontrollen av de privata aktörerna bristfällig. Enligt Konkurrensverket
            genomfördes inga kvalitetsinspektioner alls under 2012 och 2013.
          </p>
          <p xml:id="i-17WKgih2rtQkVKAWZsQ9yi">
            Efter att de privata aktörerna erhållit avtal med Arbetsförmedlingen
            var det upp till aktören själv att se till att arbetssökande valde
            just denna aktör som jobbcoach. Det öppnade upp för oegentligheter.
            De arbetssökande erbjöds gåvor av olika slag i utbyte – allt från
            biobiljetter till datorer och Ipadar.
          </p>
          <p xml:id="i-CpyH5C71TEXpXvSy1Uk23s">
            En granskning som utfördes av TV4 visade att jobbcoacherna ägnade
            sig åt allsköns metoder som till exempel hypnos, hjärtfrekvensterapi
            och healing. Svenska Dagbladet rapporterade 2011 om en jobbcoach
            som ville sätta elektroder i örsnibben på en arbetssökande med
            syftet att den arbetssökande skulle nå en inre balans.
          </p>
          <p xml:id="i-3EWD9woR39vork1fYDXNGT">
            Satsningen på jobbcoacher kostade miljarder, men resultaten uteblev.
            Det gick inte att påvisa någon effekt av insatsen.
          </p>
          <p xml:id="i-EAJm5FcVZhLr11p8ScGegB">
            Som en del av etableringsreformen infördes så kallade etableringslotsar
            för nyanlända. Återigen användes lagen om valfrihetssystem, nu
            med syfte att hjälpa nyanlända till arbete.
          </p>
          <p xml:id="i-EJTqaqZ22hSndgxxs79vGq">
            Misslyckade arbetsmarknadsåtgärder är inte ovanliga, men detta
            blev ett haveri utan dess like. Lotssystemet fick skrotas under
            extraordinära omständigheter. Arbetsförmedlingens dåvarande generaldirektör
            Mikael Sjöberg meddelade att han, trots avsaknad av riksdagsbeslut,
            kände sig nödgad att lägga ned hela programmet. Sjöberg hänvisade
            till att det finns förordningar som säger att han måste hushålla
            med statens medel och att det finns en arbetsmiljölag som säger
            att han måste se till att medarbetarna har en rimlig arbetsmiljö.
          </p>
          <p xml:id="i-GunvwphYNXRh845HsBnFAu">
            Det visade sig att Sjöberg hade goda skäl för sitt agerande.
            Bakom lotsverksamheten dolde sig organiserad brottslighet, hot,
            människosmuggling och utpressning. Lotsföretagen handlade dessutom
            med folkbokföringsadresser. De bytte arbetssökande med varann
            för att få ut mer ersättning från staten. Det visade sig också
            att vissa lotsföretag hade använt sin plattform för att rekrytera
            stridande till terrororganisationen IS. Arbetsförmedlingen fick
            därför koppla in Säpo. Utöver detta riktades dödshot mot Arbetsförmedlingens
            personal från vissa lotsföretags representanter.
          </p>
          <p xml:id="i-NNmr5k978RreDR9gxSNMZ3">
            Vid denna tid var Socialdemokraterna starkt kritiska till upphandlingsförfarandet
            och dess resultat. Trots detta valde regeringen att använda sig
            av just lagen om valfrihetssystem vid den överenskomna reformeringen
            av Arbetsförmedlingen. Detta uttrycks tydligt i januariavtalet.
            Efter hot om misstroendevotum mot arbetsmarknadsminister Eva Nordmark
            valde regeringen att revidera detta och i stället lova att reformeringen
            av Arbetsförmedlingen inte ska bygga på LOV. Därmed drogs hotet
            om misstroendevotum tillbaka.
          </p>
          <p xml:id="i-DmgMHmKvHDkZYN2oawT7SA">
            I dagarna har det visat sig att Arbetsförmedlingen ändock arbetar
            vidare utifrån LOV när nya aktörer ska upphandlas. Arbetsförmedlingens
            tillförordnade förvaltningsdirektör Martin Kruse låter meddela
            att regeringen inte har lämnat någon styrning till myndigheten
            om hur myndigheten ska genomföra sina upphandlingar.
          </p>
        </div>
        <div type="ipQuestion">
          <p xml:id="i-Fo4v9GJwu4qk7YEFwpNHAh">
            Med anledning av detta vill jag fråga arbetsmarknadsminister
            Eva Nordmark:
            <list rend="unordered">
              <item>
                Har ministern för avsikt att hålla överenskommelsen om att reformeringen
                av Arbetsförmedlingen inte ska bygga på LOV?
              </item>
              <item>
                Om inte, vilka åtgärder avser ministern att vidta för att undvika
                att tidigare problematik inte upprepas?
              </item>
            </list>
          </p>
        </div>
      </div>
    </body>
  </text>
</TEI>
