<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0529">
  <teiHeader>
    <fileDesc>
      <titleStmt>
        <title>Interpellation 2020/21:529 av Jakob Forssmed (KD)</title>
        <author>Jakob Forssmed (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:529 av Jakob Forssmed (KD) till Infrastrukturminister Tomas Eneroth (S) om Myndigheterna och cykelkompetensen</title>
          <idno type="rdwebb">H810529</idno>
          <ref type="dokument_url_text">http://data.riksdagen.se/dokument/H810529/text</ref>
          <ref type="dokument_url_html">http://data.riksdagen.se/dokument/H810529</ref>
          <ref type="dokumentstatus_url_xml">http://data.riksdagen.se/dokumentstatus/H810529</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-H1ieNagFRRx64QfobjT1eb">
          <note>Interpellationen är besvarad</note>
        </correspAction>
        <correspAction type="sent" xml:id="i-PnLBBA8cxLfThEQLVpVRTP" corresp="i-TodycJLEopZCV6uNkQANDV">
          <date when="2021-03-03"/>
        </correspAction>
        <correspAction type="received" xml:id="i-9K1FdaV4FpJEiVJtCH9T7G" corresp="i-G8564CqEnhC5PBjZSwUxsE">
          <date when="2021-03-05"/>
        </correspAction>
        <correspAction type="answered" xml:id="i-Mv5UFMfa3EPc76rzACF9Ci">
          <date when="2021-03-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BbPKKKmi4mybCH6CRy5RCt">
            Interpellation 2020/21:529 Myndigheterna och cykelkompetensen
            av Jakob Forssmed (KD) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KAUKpRuNYzcHD1n1NE9S5S">
            Ofta kan man i högtidstal höra om hur viktigt och bra det är
            med cykling – för minskad trängsel, ökad hälsa, förbättrad miljö
            och, numera också, minskad smittspridning.
          </p>
          <p xml:id="i-9zDJGkYCLssokABf5f9gh4">
            Det är inte högtidstal eller jippon som Cykelns dag som i första
            hand behövs utan vardagens framkomlighet med trafikplanering på
            cykelns villkor, sammanhängande cykelstråk och fungerande framkomlighet
            genom exempelvis sopsaltning. Internationella erfarenheter visar
            att förbättrad cykelinfrastruktur ger fler cyklister. Och med
            fler cyklister ökar säkerheten.
          </p>
          <p xml:id="i-KXeG4fwnbsdC3wbj6Cdg9s">
            Men medan andra länder under pandemin tagit stora kliv för att
            underlätta cykling, har vi inte sett motsvarande initiativ i Sverige.
            Därtill kan vi notera hur enkla åtgärder som skulle förbättra
            för cyklister dras i långbänk och till och med att myndigheter
            föreslår åtgärder som kraftigt försämrar framkomlighet för cyklister:
            Transportstyrelsen har nu föreslagit att cyklisternas rätt att
            använda vägbanan när det finns en cykelbana i närheten ska tas
            bort.
          </p>
          <p xml:id="i-NhfNBe9hRSNC3wJVQd7Znz">
            Myndighetens idé här är att dels få bort otydlighet, dels att
            genom att tvinga cyklister in på undermåliga cykelbanor, inte
            sällan kombinerade med gångbanor, tvinga fram en förbättrad cykelinfrastruktur.
          </p>
          <p xml:id="i-KzXmR8i7a1Jmaquw2Fw2xe">
            Men regeln ändrades så sent som 2018. Varför hade inte dessa
            breda, från gående separerade cykelbanor, rena och väl underhållna
            cykelbanor som Transportstyrelsen vill se tvingats fram redan
            tidigare?
          </p>
          <p xml:id="i-AaqCuKuP72FeQuTDg31rru">
            Regeln ändrades ju, bland annat som en konsekvens av befintlig
            cykelinfrastruktur, för att cyklisten själv skulle kunna bedöma
            när det är det lämpligt för framkomlighet och säkerhet att välja
            vägbanan – till exempel när det finns risker för gående, när väglaget
            så kräver eller när säkerheten är dålig på en illa underhållen
            cykelbana.
          </p>
          <p xml:id="i-WSFTWHqiCNftQCLKfEzEeU">
            Att försämra för cyklister (och gående), som Transportstyrelsen
            medger är förslagets omedelbara effekt, för att genom försämringen
            tydliggöra behovet av cykelinfrastruktur, framstår inte som genomtänkt.
          </p>
          <p xml:id="i-8LiXmxWXpZMAJ8hdJpZFbL">
            Samma bristande koppling till hur saker förhåller sig i verkligheten
            finns i förslaget att ta bort cykelpassagerna och enbart använda
            cykelöverfart framöver – men utan kravet att befintliga passager
            ska omvandlas till överfarter.
          </p>
          <p xml:id="i-BpvKhZSAJbfHmv4Tm66Ffj">
            Dessa förslag från Transportstyrelsen kan läggas till väl dokumenterade
            brister i Trafikverkets sätt att behandla cykeln som trafikslag
            i såväl planering, och inte minst i den praktiska väghållningen
            av den statliga cykelinfrastrukturen, som inte sällan kännetecknats
            av såväl ointresse och låg prioritet som bristande kompetens.
          </p>
          <p xml:id="i-SCnhyA7hEHEzNYJeGbngVs">
            Detta är myndigheter som regeringen styr. Regeringen behöver
            inskärpa att cykel är ett eget trafikslag som förtjänar högre
            prioritet hos trafikmyndigheterna, vilket i sin tur förutsätter
            högre kompetens.
          </p>
          <p xml:id="i-CfnzqzHVoFaQjSz1FWCdyb">
            Samtidigt bör regeringen själv öka tempot i cykelfrågor, såsom
            att införa en 1,5-metersregel vid omkörning enligt internationell
            förebild, vilket ökar säkerheten för den, enligt NTF, mest utsatta
            trafikantgruppen – cyklister. Hittills har regeringen – år efter
            år – hänvisat till att det saknas beredningsunderlag, men inte
            – såvitt jag känner till – gjort någon ansats att få fram sådant
            underlag.
          </p>
        </div>
        <div type="ipQuestion">
          <p xml:id="i-TH9TLT2wZ8KuWCFHwHm1D1">
            Jag vill ställa följande frågor till infrastrukturminister Tomas
            Eneroth:
            <list rend="unordered">
              <item>
                Har ministern för avsikt föreslå förändringar så att möjligheten
                för cyklister att använda körbanan i tätorter reverseras?
              </item>
              <item>
                Hur avser ministern att säkerställa att kompetensen gällande
                cykelfrågor höjs i relevanta myndigheter?
              </item>
              <item>
                Har ministern för avsikt att föreslå lagstiftningsförändringar
                så att en 1,5-metersregel för att underlätta cykling på landsväg
                kan införas, och i så fall när?
              </item>
            </list>
          </p>
        </div>
      </div>
    </body>
  </text>
</TEI>
