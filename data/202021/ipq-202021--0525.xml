<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0525">
  <teiHeader>
    <fileDesc>
      <titleStmt>
        <title>Interpellation 2020/21:525 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:525 av Thomas Morell (SD) till Statsrådet Mikael Damberg (S) om Skydd av personuppgifter för personal inom de rättsvårdande myndigheterna </title>
          <idno type="rdwebb">H810525</idno>
          <ref type="dokument_url_text">http://data.riksdagen.se/dokument/H810525/text</ref>
          <ref type="dokument_url_html">http://data.riksdagen.se/dokument/H810525</ref>
          <ref type="dokumentstatus_url_xml">http://data.riksdagen.se/dokumentstatus/H810525</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-R23qxJ6Bm2ZSJ9KRi3SuBF">
          <note>Interpellationen är besvarad</note>
        </correspAction>
        <correspAction type="sent" xml:id="i-FkNnUuA5zrXiYYnUfe8ufS" corresp="i-G9Ze2ayHon2kkwVgXWott8">
          <date when="2021-03-03"/>
        </correspAction>
        <correspAction type="received" xml:id="i-EvQpUdTbwvGTGqXWTVuMho" corresp="i-UPW2cbGnTUbMZaKTrot5Bh">
          <date when="2021-03-04"/>
        </correspAction>
        <correspAction type="answered" xml:id="i-B98dZaMDwxfV4du99XsRtv" corresp="i-Spsbo7A5zikEeUY3JEYcNV">
          <date when="2021-03-23"/>
        </correspAction>
        <correspContext corresp="i-B98dZaMDwxfV4du99XsRtv">
          <ref type="record" target="prot-202021--098">Protokoll 2020/21:98 Tisdagen den 23 mars</ref>
          <ref type="recordSection" target="unsetDivId">Svar på interpellation 2020/21:525 om skydd av personuppgifter för personal inom de rättsvårdande myndigheterna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F5b2hmQ3CkaerJsDuN72Ym">
            Interpellation 2020/21:525 Skydd av personuppgifter för personal
            inom de rättsvårdande myndigheterna av Thomas Morell (SD) till
            Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FPCsGYUi4wywu15HpjAdJo">
            Den 2 mars 2021 publicerades en debattartikel med rubriken Bristande
            respekt för polisen skadar Sverige, skriven av rikspolischefen
            och Polisförbundets ordförande.
          </p>
          <p xml:id="i-GCD6FgJXo9Ni85arQnN4s9">
            Debattartikeln hade som utgångspunkt en serie som just nu kan
            ses på tv: Tunna blå linjen. I debattartikeln sätter de ljuset
            på de problem som i en förlängning är ett hot mot våra grundläggande
            demokratiska principer. Riksdagen stiftar lagar, och polis, åklagare
            och domstolar har att effektuera dessa. Men utvecklingen i samhället
            ställer vårt rättssystem inför hårda prövningar, inte minst i
            de så kallade utsatta områdena. Där är läget så allvarligt att
            polisen påpekar att det i vissa fall är fråga om alternativ rättskipning.
            Det är alltså någon annan som agerar polis, åklagare och domstol
            än det rättssystem som hanteras i våra demokratiska församlingar.
            Mordet på en tonåring i Märsta visar med tydlighet hur den alternativa
            rättskipningen fungerar och vilket våldskapital som finns i dessa
            grupperingar.
          </p>
          <p xml:id="i-53KYNsLSCpJzZLSoJz29Kv">
            Låt mig citera ett par stycken från debattartikeln:
          </p>
          <p xml:id="i-BPvRgaME5AzhT9u1waBAep">
            "Varje arbetsdag ute i samhället möter poliser en bristande respekt
            som individer, men också en bristande respekt för polisers yrkesauktoritet,
            och för polisers rättigheter och befogenheter att tillförsäkra
            ordning och säkerhet i samhället.
          </p>
          <p xml:id="i-J1JgnJnzKNUs2YmmThptkD">
            De här attityderna till poliser och till polisarbete är bara
            toppen av ett isberg. Ur respektlöshet har det växt fram något
            mycket värre, ett hårdare samhälle där allt fler yrkesgrupper
            inte kan utöva sina samhällsbärande uppdrag utan att utsättas
            för trakasserier, hot och till och med våld.
          </p>
          <p xml:id="i-7JozvUmD2RJv4B6itgDJfw">
            De som drabbas är socialarbetare, läkare, sjuksköterskor, brandmän,
            lärare, åklagare, domare, journalister, politiker och många fler."
          </p>
          <p xml:id="i-Kfo5m9YrbLseG4rKAYnUzh">
            Situationen är synnerligen allvarlig och måste ovillkorligen
            måste brytas. De kriminella ska inte beredas möjligheten att utöva
            hot och våld mot de rättsvårdande instanserna. Jag har i en tidigare
            interpellationsdebatt med infrastrukturministern tagit upp behovet
            av skyddade uppgifter för viktiga och utsatta yrkesgrupper. Den
            debatten handlade om vägtrafikregistret och hur lätt det är att
            hämta upplysningar om personer i viktiga samhällsfunktioner.
          </p>
          <p xml:id="i-H9hDaY9jsP6znGxiFXHxoF">
            I den debattartikel som jag tidigare hänvisade till tas frågan
            återigen upp:
          </p>
          <p xml:id="i-Y6MMd7TNRdMvXMfpdLH2tf">
            Punkterna har det gemensamt att de syftar till att minska allmänhetens
            tillgång till polisers personuppgifter.
          </p>
          <p xml:id="i-7XJRTAEfSaLTA7ohB9zPxZ">
            Debattartikeln avslutas med följande textrader:
          </p>
          <p xml:id="i-FbKsEYYLrtMYuJQfXPfQqW">
            "För att återställa balansen för en utsatt yrkesgrupp måste helt
            enkelt polisers personuppgifter skyddas oftare än i dag. Alternativet
            är ett samhälle där de som är satta att hjälpa och skydda andra
            själva är så hotade att de inte kan utföra sitt jobb på bästa
            sätt.
          </p>
          <p xml:id="i-9qXDeLKTnPsmafnyQ3Lt6N">
            Går utvecklingen så långt kommer våra demokratiska fri- och rättigheter
            av hotas. Därför måste utvecklingen vändas – i det stora och i
            det lilla. För den respektlöshet som poliser möter varje dag,
            som individer och som myndighetsutövare, är förstadiet till något
            mycket värre."
          </p>
          <p xml:id="i-WjCv2whqLPhiCws9UJXHK6">
            Med hänvisning till texten ovan vill jag ställa följande fråga
            till justitie- och migrationsminister Morgan Johansson:
          </p>
          <p xml:id="i-5LLoedbv6vUL81qTVDApXc">
            Avser regeringen att införa skyddade uppgifter för poliser och
            andra yrkesgrupper inom de rättsvårdande instanserna?​
          </p>
        </div>
      </div>
    </body>
  </text>
</TEI>
