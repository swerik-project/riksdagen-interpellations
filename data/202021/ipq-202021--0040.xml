<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0040">
  <teiHeader>
    <fileDesc>
      <titleStmt>
        <title>Interpellation 2020/21:40 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:40 av Mikael Oscarsson (KD) till Statsrådet Mikael Damberg (S) om De nya uppgifterna om Estonia</title>
          <idno type="rdwebb">H81040</idno>
          <ref type="dokument_url_text">http://data.riksdagen.se/dokument/H81040/text</ref>
          <ref type="dokument_url_html">http://data.riksdagen.se/dokument/H81040</ref>
          <ref type="dokumentstatus_url_xml">http://data.riksdagen.se/dokumentstatus/H81040</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Ejveg5CE2Hbe9zKqE1bqDU">
          <note>Interpellationen är besvarad</note>
        </correspAction>
        <correspAction type="sent" xml:id="i-XkMkRMqKJKSMqzGpM5xvv2" corresp="i-Ybw8JnrmHGCsqpipBke8a7">
          <date when="2020-10-02"/>
        </correspAction>
        <correspAction type="received" xml:id="i-M994TotDW5SoXxp9cnKyKm" corresp="i-Spsbo7A5zikEeUY3JEYcNV">
          <date when="2020-10-13"/>
        </correspAction>
        <correspAction type="answered" xml:id="i-CAqbZAadKmxQpWvUCeMiRo">
          <date when="2020-10-22"/>
        </correspAction>
        <correspAction type="answered" xml:id="i-NnNbqjYjuQ7eRU2ZLUkshy">
          <date when="2020-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5kZhTkxW4mwHNVm1JyFboT">
            Interpellation 2020/21:40 De nya uppgifterna om Estonia av Mikael
            Oscarsson (KD) till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4P1nQpNheJFpa1JUGYqppX">
            Frågan om M/S Estonia engagerar och med all rätt, eftersom det
            finns så många obesvarade frågor. Hur kunde Estonia sjunka så
            snabbt? Varför bärgades inte fartyget och de omkomna? Vem bär
            egentligen ansvaret för olyckan? Hade de militära transporterna
            – som länge hölls hemliga – någon betydelse för Estonias förlisning?
          </p>
          <p xml:id="i-AL9DjjZRtBqsjDL9qzKCKW">
            Det vi vet är att ombord på M/S Estonia den 28 september 1994
            fanns 989 personer, varav 852 drunknade. Av de drunknade var över
            500 svenskar. Totalt överlevde bara 137 personer.
          </p>
          <p xml:id="i-HoZfLfxFNFpMtLNLNYhEV3">
            I dagarna har det publicerats en ny dokumentärfilm med närmast
            sensationella fynd vid den havererade kryssningsfärjan Estonia.
            Dokumentärfilmarna har hittat ett stort hål i skrovet – fyra meter
            högt – som tidigare varit delvis dolt mot sjöbottnen. Nu ställs
            den självklara frågan: Var kommer det ifrån?
          </p>
          <p xml:id="i-DsvDh7dPQL6q95osiUicvx">
            Genom åren har det spekulerats om att det finns en tidigare okänd
            skada i form av ett hål i fartygets skrovsida som kan ha avgörande
            betydelse för olyckans mycket snabba förlopp. Är det detta hål
            som nu har hittas? Det har talats om en yttre kraft. Uppkom detta
            hål när den vakthavande matrosen Silver Linde under sin rond på
            bildäck hörde en metallisk smäll? En timme senare sjönk Estonia.
          </p>
          <p xml:id="i-SaSYPL3QgJ79UzjrX1VtWp">
            Märkligt nog har Estonias skrov aldrig till fullo undersökts
            på ett noggrant sätt i myndigheters regi. Regeringarna i de tre
            länderna Sverige, Estland och Finland, som stod bakom den officiella
            haveriutredningen, har motsatt sig en dykoperation för att söka
            sanningen.
          </p>
          <p xml:id="i-V662n9oapAzmYVG87oXmU9">
            Biskopen Caroline Krook var med i det etiska råd som tillsattes
            efter Estoniakatastrofen. Hon har nu sett bilderna på hålet i
            fartygets skrov i filmen och vill att gravfriden hävs.
          </p>
          <p xml:id="i-PJjCTiDvMgDVatrRp973ju">
            ”Jag tycker att det är en väldigt stor skillnad nu”, säger hon
            till Sveriges Radio.
          </p>
          <p xml:id="i-EuJXgh4QFLTx5CT7PTeBgu">
            Krav har tidigare kommit från överlevare, anhöriga och andra
            engagerade personer om att vraket måste undersökas för att man
            ska hitta en förklaring till att färjan sjönk så snabbt. Med anledning
            av de nya bilderna i dokumentären har kravet framförts igen. Enligt
            min uppfattning är det hög tid för regeringen att nu hörsamma
            detta krav.
          </p>
          <p xml:id="i-GfGgErcaFZ6JsLYJLLVNug">
            I dokumentärfilmen aktualiseras även frågan om militära transporter.
            I september 2019 skrev Östeuropaanalytikern Peter Axelsson en
            uppmärksammad artikel som rör detta ämne. Det har vid flera tillfällen
            hävdats att den svenska regeringen fick information om att det
            fraktades militär materiel med hjälp av M/S Estonia först när
            Uppdrag granskning avslöjade militärtransporterna år 2004, det
            vill säga tio år efter förlisningen. Är det inte mer troligt att
            den svenska regeringen i själva verket fick information om militärtransporterna
            direkt efter olyckan? Kan detta i så fall förklara beslutet att
            inte bärga båten och de omkomna samt dykförbudet och förslaget
            på cementövertäckning?
          </p>
          <p xml:id="i-NPnRv2vpMDkHpP54176iz5">
            I den Estoniautredning som Johan Hirschfeldt gjorde kom han fram
            till slutsatsen att M/S Estonia inte burit på militär materiel
            natten hon förliste.
          </p>
          <p xml:id="i-EF5qLKmcXWgMmL9w3wFYo8">
            ”Således föreligger inte någon grund för mig att anta att Försvarsmakten
            eller Försvarets materielverk sökt transportera försvarsmateriel
            ombord på M/S Estonia då fartyget förliste.”, skrev Hirschfeldt.
            Denna utredning har dock varit föremål för kritik, och i dokumentärfilmen
            hävdas det nu att militär materiel transporterades under förlisningsnatten.
            Bara detta är enligt mig skäl nog att tillsätta en ny utredning.
          </p>
          <p xml:id="i-9vKbgxkcXaqbe61bffG3wd">
            Något som många undrar över är varför det var så angeläget att
            förhindra en bärgning? Transporterade M/S Estonia farlig materiel
            under förlisningsnatten – ett scenario som diskuterats med tanke
            på regeringens cementövertäckningsbeslut? Eller förhindras en
            bärgning för att det finns en misstanke om att M/S Estonia kan
            ha utsatts för sabotage?
          </p>
          <p xml:id="i-Db4FVYCtuCV2PxxAYqfjTG">
            Många frågor som rör M/S Estonias förlisning, och omständigheterna
            kring militärtransporterna, har genom åren förblivit obesvarade.
            Nu krävs omedelbara åtgärder från den svenska regeringen. Det
            är hög tid att tillsätta en ny och transparent Estoniautredning.
          </p>
          <p xml:id="i-WyagJpxAY6MBbqHq7bHfHC">
            Med anledning av detta vill jag fråga statsrådet Mikael Damberg:
          </p>
          <p xml:id="i-KEE1T6UAMyx8BRBQyxmZaq">
            1. Är statsrådet beredd att tillsätta en utredning som inkluderar
            dykoperationer med full och öppen redovisning av resultaten till
            allmänheten och medierna i alla länder som berördes av katastrofen?
          </p>
          <p xml:id="i-9mQDRzuzH7BAXRo3F4g5GA">
            2. Har statsrådet kännedom om att uppgifter om känslig last ombord
            på M/S Estonia sedan tidigare är kända på regeringsnivå och om
            några av de efterföljande besluten, som bärgningsfrågan, i så
            fall har påverkats av dessa påstådda transporter?
          </p>
        </div>
      </div>
    </body>
  </text>
</TEI>
