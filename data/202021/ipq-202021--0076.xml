<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0076">
  <teiHeader>
    <fileDesc>
      <titleStmt>
        <title>Interpellation 2020/21:76 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:76 av Jens Holm (V) till Miljö- och klimatminister Isabella Lövin (MP) om Ett svenskt klimatåtagande till UNFCCC</title>
          <idno type="rdwebb">H81076</idno>
          <ref type="dokument_url_text">http://data.riksdagen.se/dokument/H81076/text</ref>
          <ref type="dokument_url_html">http://data.riksdagen.se/dokument/H81076</ref>
          <ref type="dokumentstatus_url_xml">http://data.riksdagen.se/dokumentstatus/H81076</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Isabella Lövin</persName>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MAYxh1cPHouAh8QbCGxGuu">
          <note>Interpellationen är besvarad</note>
        </correspAction>
        <correspAction type="sent" xml:id="i-3nUrfGHynZ9SiRb5JdCYnn" corresp="i-HNw1w34Sd2tGfFnWtdrzZb">
          <date when="2020-10-22"/>
        </correspAction>
        <correspAction type="received" xml:id="i-XYsWHhxgRDwpZHycn7mQxL" corresp="i-CicdbyfBoitjsXT8ugY99b">
          <date when="2020-10-23"/>
        </correspAction>
        <correspAction type="answered" xml:id="i-JG8U2YcJAaTTLFXsop6pZG" corresp="i-CicdbyfBoitjsXT8ugY99b">
          <date when="2020-12-04"/>
        </correspAction>
        <correspContext corresp="i-JG8U2YcJAaTTLFXsop6pZG">
          <ref type="record" target="prot-202021--047">Protokoll 2020/21:47 Fredagen den 4 december</ref>
          <ref type="recordSection" target="unsetDivId">Svar på interpellation 2020/21:76 om ett svenskt klimatåtagande till UNFCCC</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-12cLm1yiBkZKtCvCMWSSwM">
            Interpellation 2020/21:76 Ett svenskt klimatåtagande till UNFCCC
            av Jens Holm (V) till Miljö- och klimatminister Isabella Lövin
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GvFjLTyNoQwGX8mNeGxMJx">
            I linje med överenskommelse i klimatförhandlingarna ska parterna
            till klimatkonventionen, UNFCCC, lämna in sina åtaganden, så kallade
            NDC (Nationally Determined Contributions), till hur man avser
            att leva upp till Parisavtalet. EU har tagit fasta på detta och
            uppmanat alla parter att lämna in klimatåtaganden före årsskiftet.
            I slutsatserna för Europeiska rådet den 15–16 oktober riktade
            EU följande uppmaning till alla parter till UNFCCC: ”Europeiska
            rådet kommer att återkomma till frågan vid sitt möte i december,
            i syfte att enas om ett nytt utsläppsminskningsmål för 2030 och
            lämna in EU:s uppdaterade nationellt fastställda bidrag till UNFCCC
            före årets slut. Europeiska rådet uppmanar alla övriga parter
            att också lämna in ett uppdaterat nationellt fastställt bidrag.”
          </p>
          <p xml:id="i-6sPe1zWGLUNwNsLiwsWGqB">
            Trots detta har jag nåtts av uppgiften att den svenska regeringen
            inte avser att lämna in något eget klimatåtagande till FN, utan
            endast luta sig mot EU:s gemensamma. Det senaste EU-klimatbidraget
            bestod av fyra A4-sidor med mycket allmänna formuleringar, och
            det mesta talar för att det som kommer att lämnas in i år inte
            blir särskilt mycket bättre. Det innebär att den svenska positionen
            till de fortsatta klimatförhandlingarna kommer att bli exakt samma
            som EU:s.
          </p>
          <p xml:id="i-Uws2To6c4YaQmKKEamgVzM">
            Sverige är medlem i FN och part till UNFCCC, och det finns inget
            som hindrar Sverige att presentera ett eget klimatbidrag med egna
            klimatmålsättningar som kompletterar och går utöver EU:s. Snarare
            tvärtom: om vi vill ha höga ambitioner i klimatpolitiken borde
            det inte räcka att bara följa strömmen i EU. Som bekant är EU:s
            klimatåtagande långt ifrån tillräckligt för att EU-länderna ska
            ta sitt historiska ansvar för den industrialiserade världens utsläpp.
            Att endast verka för minskade utsläpp med föreslagna 55 procent
            till 2030 räcker inte. Dessutom kommer EU:s klimatbidrag sannolikt
            inte att säga något om hur man tänker bidra med lösningar på frågor
            som klimatanpassning, kapacitetsbyggande, överföring av teknik
            och klimatfinansiering. Detta är frågor som utvecklingsländerna
            ständigt lyfter till de industrialiserade länderna och vill ha
            lösningar på.
          </p>
          <p xml:id="i-CJ4GJFPyqgsdiJNVnUY5W3">
            Sverige måste driva på för en ambitiösare klimatpolitik inom
            alla tänkbara sammanhang, både i EU och inom FN. En självklar
            position för Sverige borde därför vara att komplettera EU:s NDC
            med åtgärder utöver det som EU lyckats ena sig om. Större utsläppsminskningar
            på hemmaplan, tekniköverföring, klimatfinansiering, kapacitetsbyggande
            och anpassning skulle kunna vara några av de frågor som Sverige
            borde kunna ta upp i ett eget klimatåtagande till FN:s klimatkonvention.
          </p>
          <p xml:id="i-H2VGrmekv6GaCxKDg9Kdnh">
            Med anledning av detta vill jag fråga miljö- och klimatminister
            Isabella Lövin:
          </p>
          <p xml:id="i-DhMfCdSZEeu3NvHe9ZEfoV">
            Avser ministern att verka för att Sverige ska lämna in ett eget
            klimatåtagande (NDC) till UNFCCC som kompletterar och går utöver
            EU:s klimatåtagande?
          </p>
        </div>
      </div>
    </body>
  </text>
</TEI>
