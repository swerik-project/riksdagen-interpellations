<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0099">
  <teiHeader>
    <fileDesc>
      <titleStmt>
        <title>Interpellation 2020/21:99 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:99 av Amineh Kakabaveh (-) till Kultur- och demokratiminister Amanda Lind (MP) om Oskuldsnormer och religiösa samfund</title>
          <idno type="rdwebb">H81099</idno>
          <ref type="dokument_url_text">http://data.riksdagen.se/dokument/H81099/text</ref>
          <ref type="dokument_url_html">http://data.riksdagen.se/dokument/H81099</ref>
          <ref type="dokumentstatus_url_xml">http://data.riksdagen.se/dokumentstatus/H81099</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EvX41R1hgEAjTBmz8ybD9K">
          <note>Interpellationen är besvarad</note>
        </correspAction>
        <correspAction type="sent" xml:id="i-CYkNMtFcendympeFYpWemf" corresp="i-548HUVvKe8n48M3pQmFeUC">
          <date when="2020-10-30"/>
        </correspAction>
        <correspAction type="received" xml:id="i-BjVTkN8BSHL6ZtNkbBaLjL" corresp="i-PAgTpr3nkZRPEoiqjPKQAf">
          <date when="2020-11-03"/>
        </correspAction>
        <correspAction type="answered" xml:id="i-YBQEsoZKFh7RXYfMw1LRLg">
          <date when="2020-11-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AsngZeDrDF2EtvLn6DBYqx">
            Interpellation 2020/21:99 Oskuldsnormer och religiösa samfund
            av Amineh Kakabaveh (-) till Kultur- och demokratiminister Amanda
            Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JnSHejJN2Xj8cjYknuHmuR">
            I två program i P1:s Människor och tro uppmärksammades nyligen
            bland annat hur olika religiösa samfund legitimerar så kallade
            oskuldsintyg. Föreställningar om kvinnors oskuld och kyskhet är
            kärnan i den hederskultur som det svenska samhället måste bekämpa.
            I dessa stenålderspatriarkala föreställningar måste en flicka
            som gifts bort vara oskuld, vilket anses bevisas genom samlag
            på bröllopsnatten då hennes ”mödomshinna” spräcks och hon börjar
            blöda. Det är mot bakgrund av dessa ovetenskapliga föreställningar
            som det inom en hederskultur finns krav på utfärdade oskuldsintyg
            från läkare.
          </p>
          <p xml:id="i-Dd5QJL5fEMjsVh8wyu2pKd">
            Det är också i denna kontext som flickor och kvinnor sökt hjälp
            med så kallade oskuldsoperationer (hymenoperationer), det vill
            säga kirurgiska ingrepp från en läkare. Förenta nationerna (FN)
            har fördömt denna form av oskuldskontroller och påtalat att dessa
            strider mot läkareden.
          </p>
          <p xml:id="i-SWPycnj2rcPBbRiUGVEUW5">
            TV4:s program Kalla fakta kunde 2015 visa att svenska läkare
            utfärdat ”oskuldsintyg”. I den debatt som följde klargjorde Socialstyrelsen
            att sådana intyg var olagliga. Att tvinga någon till en läkarundersökning
            strider mot svensk lag, och de upprättade intygen bryter också
            mot patientsäkerhetslagens krav om att all hälso- och sjukvård
            ska bedrivas utifrån ”vetenskap och beprövad erfarenhet”. Socialstyrelsen
            kunde därför i ett särskilt utlåtande konstatera följande: ”Eftersom
            det inte är möjligt att medicinskt utreda om någon är oskuld är
            det inte förenligt med den bestämmelsen att genomföra sådana undersökningar
            och utfärda intyg.”
          </p>
          <p xml:id="i-UpnXs1WwnFiFvUsUoEt3qk">
            Att svensk sjukvård bidragit till såväl utfärdandet av oskuldsintyg
            som genomförandet av så kallade hymenoperationer konstateras också
            i handledningen Att möta patienter som söker för oro kring oskuld
            och heder som Nationellt centrum för kvinnofrid (NCK) tog fram
            till hälso- och sjukvården 2011 på regeringens uppdrag. Experterna
            pekade i sina slutsatser på att det saknades kunskaper om omfattningen
            av utfärdade hymenoperationer men också otydlighet i riktlinjer
            och lagstiftning. Här konstaterades också att ”kvinnor som begär
            hymenoperation gör det för rädsla på grund av konsekvenserna av
            att inte blöda vid kommande samlag.”
          </p>
          <p xml:id="i-LwqGy8ZgbCFAuJJL4rv5E6">
            I den uppgörelse som föregick regeringsbildningen (januariavtalet)
            fastslogs bland annat följande: ”Inga offentliga medel ska utbetalas
            till föreningar eller religiösa samfund som genomför barnvigslar
            eller sanktionerar annan hedersrelaterad brottslighet.”
          </p>
          <p xml:id="i-21YkzQMoYVkdKiETN3ruuT">
            I utredningen Statens stöd till trossamfund i ett mångreligiöst
            Sverige (SOU 2018:18) har det getts förslag om ett nytt demokratikriterium
            för statligt stöd till religiösa samfund. Utredarens förslag tar
            fasta på att ett samfund som till exempel ”kränker ett barns rättigheter”,
            som ”rättfärdigar, främjar eller uppmanar till sådan typ av kränkning”
            eller ”inskränker en betjänads fri- och rättigheter genom utnyttjande
            av utsatt belägenhet” ska inte kunna uppbära statsanslag. Detta
            kriterium torde diskvalificera samfund som sanktionerar oskuldskontroller
            för offentliga bidrag, men då utredarna inte särskilt nämner denna
            form av förtryck har regeringen ett ansvar att tydliggöra detta
            i sin kommande proposition.
          </p>
          <p xml:id="i-3TzvPvHeEevcTerHhPS8Za">
            Mot bakgrund av ovanstående vill jag fråga kultur- och demokratiminister
            Amanda Lind:
          </p>
          <p xml:id="i-TtAMRz4e3b4bwb8TYQhQGj">
            Kommer ministern och regeringen att vidta åtgärder för att stoppa
            skattemedel till dessa samfund och organisationer som upprätthåller
            och legitimerar oskuldsnormer och andra hedersnormer?
          </p>
        </div>
      </div>
    </body>
  </text>
</TEI>
