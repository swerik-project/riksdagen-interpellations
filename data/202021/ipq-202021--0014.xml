<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0014">
  <teiHeader>
    <fileDesc>
      <titleStmt>
        <title>Interpellation 2020/21:14 av Lars Thomsson (C)</title>
        <author>Lars Thomsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:14 av Lars Thomsson (C) till Infrastrukturminister Tomas Eneroth (S) om Framtiden för inrikesflyget och Bromma flygplats</title>
          <idno type="rdwebb">H81014</idno>
          <ref type="dokument_url_text">http://data.riksdagen.se/dokument/H81014/text</ref>
          <ref type="dokument_url_html">http://data.riksdagen.se/dokument/H81014</ref>
          <ref type="dokumentstatus_url_xml">http://data.riksdagen.se/dokumentstatus/H81014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <persName>Lars Thomsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Q6fnSRFuucBFn3bkVG5h8F">
          <note>Interpellationen är besvarad</note>
        </correspAction>
        <correspAction type="sent" xml:id="i-E2uC2v4V134ziCPv1HpHd5" corresp="i-DWgcUDJTHbEcGKZqHxJj8C">
          <date when="2020-09-15"/>
        </correspAction>
        <correspAction type="received" xml:id="i-JegqU8Pukhtw3AFfLtxMi" corresp="i-G8564CqEnhC5PBjZSwUxsE">
          <date when="2020-09-17"/>
        </correspAction>
        <correspAction type="answered" xml:id="i-QSYrU7Z38s4XZkgaoL2zkm">
          <date when="2020-09-24"/>
        </correspAction>
        <correspAction type="answered" xml:id="i-Jb2WUQzBzcwMsPG4Uue5Te">
          <date when="2020-09-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LS3uzPSm8Gjc4JjDkDUF4r">
            Interpellation 2020/21:14 Framtiden för inrikesflyget och Bromma
            flygplats av Lars Thomsson (C) till Infrastrukturminister Tomas
            Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MUnCi57Vw5eW5Rsp4hEpSy">
            Den 14 september kom det överraskande beskedet att Bromma flygplats
            nu är hotad igen. Swedavia fick på en ägardialog den 23 juni 2020,
            alltså mitt under pågående flygkris, i ägaruppdrag att göra en
            konsekvensanalys utifrån bolagets affärsmässiga perspektiv av
            en förtida stängning av Bromma Stockholm Airport.
          </p>
          <p xml:id="i-2ndB24VPsntXcUDCzZtRHG">
            Att utreda Brommas vara eller icke vara mitt i coronakrisen känns
            inte seriöst. Långsiktiga infrastrukturbeslut ska inte grundas
            på statistik från tillfälliga kriser. Infrastrukturbeslut måste
            grundas på långsiktiga avväganden och behov, inte kortsiktiga
            kriser.
          </p>
          <p xml:id="i-8jyk3z4eYr9EtQNxEQXEr">
            Bromma är främst avgörande för att regionerna runt om i landet
            ska ha god tillgänglighet till huvudstaden. Den fungerar i praktiken
            som ett nav för inrikestrafiken. Därför är Brommas framtid främst
            en fråga för alla regioners framtida transportmöjligheter i Sverige,
            inte en snäv Stockholmsfråga.
          </p>
          <p xml:id="i-VTnVowQj3mU5yMfzm8du93">
            Det unika med Bromma flygplats jämfört med Arlanda är närheten
            till Stockholms city. Närheten ger en snabbhet och sparar ca en
            timme per dag tur och retur jämfört med Arlandaalternativet. Dessutom
            är flygbussen till Bromma radikalt mycket billigare än Arlanda
            Express. Sammantaget gör det Bromma i många fall överlägset som
            resväg för pendlare och affärsresenärer. Därför har Bromma en
            avgörande roll även framöver för att regionerna runt om i Sverige
            ska kunna samspela med den expansiva Stockholmsregionen.
          </p>
          <p xml:id="i-WbY5SuAwT5mcB5UUGzgJvd">
            För Gotlands del är Bromma en avgörande flygplats. Denna citynära
            flygplats står för ca 70 procent av trafiken till Visby sedan
            länge. Två flygplatser i Stockholm är dessutom helt avgörande
            för att upprätthålla en konkurrens i flygtrafiken till ön. För
            Gotland liksom för Norrland kommer alltid flygtrafiken att vara
            det snabba resealternativet eftersom tåg aldrig kommer att kunna
            vara ett alternativ.
          </p>
          <p xml:id="i-4fcDiNwBBaSyd2pKfjx5Xy">
            Att lägga ned Bromma som är navet för inrikestrafiken några år
            innan elflyget och biobränslen är på plats tycker jag är huvudlöst.
            Den klimatsmarta flygtrafiken är snart här, och mycket pekar på
            att den kommer att vara en väldigt viktig del av landets transportinfrastruktur
            framöver. Elflygets unika egenskaper kan mycket väl leda till
            regionalflygets återkomst eftersom den rörliga driftsekonomin
            möjliggör för mindre flygplan och flyglinjer. Dessutom är flygplan
            drivna med elektricitet väsentligt tystare, och därför minskar
            bullerpåverkan på till exempel Brommaområdet högst radikalt.
          </p>
        </div>
        <div type="ipQuestion">
          <p xml:id="i-AwnUAWUn8DoLUc7nP7PgdV">
            Med anledning av detta vill jag fråga infrastrukturminister Tomas
            Eneroth:
            <list rend="unordered">
              <item>
                Vad avser ministern att göra för att upprätthålla en god, snabb
                och prisvärd tillgänglighet med inrikesflyget för landets regioner
                till Stockholmsregionen även framöver?
              </item>
              <item>
                Hur avser ministern att agera för att bana väg för det klimatsmarta
                elflyget och det biobränsledrivna inrikesflyget i Stockholmsregionen?
              </item>
            </list>
          </p>
        </div>
      </div>
    </body>
  </text>
</TEI>
