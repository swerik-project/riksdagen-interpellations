<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0089">
  <teiHeader>
    <fileDesc>
      <titleStmt>
        <title>Interpellation 2020/21:89 av Christina Höj Larsen (V)</title>
        <author>Christina Höj Larsen (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:89 av Christina Höj Larsen (V) till Justitie- och migrationsminister Morgan Johansson (S) om Krav för permanent uppehållstillstånd</title>
          <idno type="rdwebb">H81089</idno>
          <ref type="dokument_url_text">http://data.riksdagen.se/dokument/H81089/text</ref>
          <ref type="dokument_url_html">http://data.riksdagen.se/dokument/H81089</ref>
          <ref type="dokumentstatus_url_xml">http://data.riksdagen.se/dokumentstatus/H81089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2vS8jjS7LfntdBSPwjypjP">
          <note>Interpellationen är besvarad</note>
        </correspAction>
        <correspAction type="sent" xml:id="i-E5wqoSUKzp7uqamnTgGVr8" corresp="i-WjgeYy5RFWngMB9NwFvFEY">
          <date when="2020-10-23"/>
        </correspAction>
        <correspAction type="received" xml:id="i-KDMVQy9VYufsNQMLCr8iSp" corresp="i-UPW2cbGnTUbMZaKTrot5Bh">
          <date when="2020-11-03"/>
        </correspAction>
        <correspAction type="answered" xml:id="i-RNr7nJzSdRAqXx6KpyFgSi">
          <date when="2020-12-04"/>
        </correspAction>
        <correspAction type="answered" xml:id="i-SQunEZcFZrXWDtfbcfCYjF" corresp="i-UPW2cbGnTUbMZaKTrot5Bh">
          <date when="2020-12-04"/>
        </correspAction>
        <correspContext corresp="i-SQunEZcFZrXWDtfbcfCYjF">
          <ref type="record" target="prot-202021--047">Protokoll 2020/21:47 Fredagen den 4 december</ref>
          <ref type="recordSection" target="unsetDivId">Svar på interpellation 2020/21:89 om krav för permanent uppehållstillstånd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DtiSxjkKBTn6ZD1Sy7KUuG">
            Interpellation 2020/21:89 Krav för permanent uppehållstillstånd
            av Christina Höj Larsen (V) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VHKssfwKPkCC56Yhhr6vv4">
            Genom att anta lagen (2016:752) om tillfälliga begränsningar
            av möjligheten att få uppehållstillstånd i Sverige tog riksdagen
            de första stegen i ett paradigmskifte när det gäller synen på
            rättigheter och integration. Den tidigare synen på rättigheter
            som en väg till integration ersattes av en syn på rättigheter
            som en belöning för den som trots alla svårigheter lyckas integrera
            sig till den grad som lagstiftaren behagar.
          </p>
          <p xml:id="i-XarajHoZiFkKL4BuUJdRmT">
            De tydligaste exemplen på detta skifte är att rätten att leva
            med sin familj och att få permanent uppehållstillstånd gjordes
            avhängigt försörjningskrav.
          </p>
          <p xml:id="i-7ya5UEvxf1qGemBiXrfsMR">
            För att omvandla sitt tidsbegränsade uppehållstillstånd till
            ett permanent uppställdes krav om ett arbete med villkor och lön
            enligt kollektivavtalsnivå. Att lägga så stor vikt vid arbete
            som grund för att få stanna i Sverige innebär en maktförskjutning
            till arbetsgivarens fördel som riskerar att få långtgående konsekvenser
            och öppnar för ett utnyttjande på arbetsmarknaden.
          </p>
          <p xml:id="i-JfzkJLhiZz4vApH66Gt84M">
            LO var mycket kritiskt mot förslaget i sitt remissvar och skrev
            bland annat: ”Sammantaget är problemen så omfattande att det går
            att ifrågasätta om förslaget är genomförbart.”
          </p>
          <p xml:id="i-176siT1jSqjncGjgNBhU76">
            LO fortsätter: ”Förslaget liknar reglerna som finns för arbetstillstånd.
            LO:s erfarenheter från arbetstillståndssystemet visar att lagändringen
            från 2008 öppnade upp för ett omfattande missbruk av regelverket.
            Eftersom konstruktionen av nuvarande förslag liknar arbetstillståndsreglerna
            är en rimlig bedömning att nuvarande förslag kommer uppvisa en
            liknande problembild som den som finns för arbetstillståndssystemet.”
          </p>
          <p xml:id="i-HEJGyHLu7fW6HtJoEMp1YL">
            LO skriver också: ”Det föreslagna regelverket ger arbetsgivarna
            ett styrkeövertag. Det är arbetsgivarens roll att meddela Skatteverket
            om att anställningen påbörjats. Det är också endast arbetsgivaren
            som kan intyga anställningen i samband med kontroller. I praktiken
            kan arbetsgivaren i många fall avgöra om arbetstagaren ska stanna
            eller utvisas. Detta är ofta något som arbetsgivaren använder
            för att få arbetstagaren att acceptera låga och orättvisa arbetsvillkor.”
            Vänsterpartiet delar LO:s kritik.
          </p>
          <p xml:id="i-7urNY4i6XKSa2CrU8pMX9q">
            Dessa förändringar medför en uppenbar risk för handel med anställningsbevis.
            Genom att göra arbete till det enda sättet att få permanent uppehållstillstånd
            undergrävde regeringen flera av sina övriga reformer för att förbättra
            etableringen av nyanlända. Snabbspår, svenskundervisning och komplettering
            av utbildningar från hemländerna för att kvalificera sig för samma
            yrke i Sverige prioriteras ned bland nyanlända. I stället tar
            man första möjliga chans till anställning för att få stanna permanent
            i Sverige och få möjligheten att återförenas med sin familj, oavsett
            vilket jobb det gäller.
          </p>
          <p xml:id="i-HZyrw6SBA8UHez7B1XumFo">
            Det är ett slöseri med den kompetens som kommer till Sverige.
            Det leder också till undanträngningseffekter på arbetsmarknaden,
            där de med lägre utbildning kommer att få ännu svårare att få
            jobb.
          </p>
          <p xml:id="i-CaAV8qbFLmqQRrLKL7ikD5">
            När en ny asyllagstiftning ska tas fram, som ska ersätta den
            tillfälliga lag vi haft i snart fem år, vill regeringen ta ytterligare
            steg i denna riktning. Det ska nu bli ännu svårare att få permanent
            uppehållstillstånd, genom införande av språk- och samhällskunskapskrav.
          </p>
          <p xml:id="i-ALuPxi2D9NgWJiAdNvcby1">
            All forskning och kunskap pekar på att den trygghet som följer
            av permanenta uppehållstillstånd och av att få leva med sin familj
            förbättrar hälsan samt möjligheten att etablera sig och integreras
            i samhället. Det saknas samtidigt stöd i forskningen för föreställningen
            att krav på språkkunskaper och liknande snabbar på integrationen.
          </p>
          <p xml:id="i-2gnvq9QE2KgH25NXq7Wgd7">
            Genom regeringens förslag tas ytterligare ett steg i paradigmskiftet
            avseende synen på rättigheter och integration. Ett sådant skifte
            får inte bara konsekvenser för dem som omfattas av det, utan för
            alla i samhället. Vänsterpartiet motsätter sig en sådan utveckling.
          </p>
          <p xml:id="i-EUuxJoGiQm9JYPGuEeb1rT">
            Mot denna bakgrund vill jag fråga justitie- och migrationsminister
            Morgan Johansson:
          </p>
          <p xml:id="i-HQ6QNSpX8duk5vngAKj7kF">
            Vilka åtgärder vidtar ministern så att reglerna för uppehållstillstånd
            inte utformas på ett sätt som leder till dels en oönskad maktbalans
            på den svenska arbetsmarknaden till arbetsgivarnas fördel, dels
            försämrade förutsättningar för integration?
          </p>
        </div>
      </div>
    </body>
  </text>
</TEI>
