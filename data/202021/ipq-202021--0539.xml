<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0539">
  <teiHeader>
    <fileDesc>
      <titleStmt>
        <title>Interpellation 2020/21:539 av Mattias Karlsson i Luleå (M)</title>
        <author>Mattias Karlsson i Luleå (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:539 av Mattias Karlsson i Luleå (M) till Statsrådet Åsa Lindhagen (MP) om Finansinspektionens tillsyn över de noterade tillväxtföretagen</title>
          <idno type="rdwebb">H810539</idno>
          <ref type="dokument_url_text">http://data.riksdagen.se/dokument/H810539/text</ref>
          <ref type="dokument_url_html">http://data.riksdagen.se/dokument/H810539</ref>
          <ref type="dokumentstatus_url_xml">http://data.riksdagen.se/dokumentstatus/H810539</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SUAEH6RCke4pVRKPPGZ14p</idno>
            <persName>Mattias Karlsson i Luleå</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <persName>Statsrådet Åsa Lindhagen</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TY8iVC9qVNZvvPbv6QfgeP">
          <note>Interpellationen är besvarad</note>
        </correspAction>
        <correspAction type="sent" xml:id="i-HRJVzvoDuT6gD224qMm8fd" corresp="i-SUAEH6RCke4pVRKPPGZ14p">
          <date when="2021-03-08"/>
        </correspAction>
        <correspAction type="received" xml:id="i-7sYLSb5vyZdMaJAQHzqssx" corresp="i-9CuY4EZ971YdyxJ8sudKc">
          <date when="2021-03-10"/>
        </correspAction>
        <correspAction type="answered" xml:id="i-Ga4uwmZVBfcTou1cx2K4QR">
          <date when="2021-03-19"/>
        </correspAction>
        <correspAction type="answered" xml:id="i-UYtLP2CtKs8n76nxKWWYzh">
          <date when="2021-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AzDuaJ54bDGGrjiZ93fbUG">
            Interpellation 2020/21:539 Finansinspektionens tillsyn över de
            noterade tillväxtföretagen av Mattias Karlsson i Luleå (M) till
            Statsrådet Åsa Lindhagen (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VrbKHcGg9UThuBDwyTv71T">
            Riksdagens utredningstjänst (RUT) har, på uppdrag av mig, redovisat
            Finansinspektionens tillsyn över de noterade tillväxtföretagen.
          </p>
          <p xml:id="i-KqFoaWjEG41KG76MpEMJtS">
            Bakgrunden till mitt uppdrag till RUT var en oro över att Finansinspektionens
            alltför nitiska tillsyn i onödan hämmar tillväxtbolagens möjlighet
            att få tillgång till nödvändigt kapital.
          </p>
          <p xml:id="i-8Kxkjk2cJQK2v9MMEacUN5">
            Tillgången till kapital är en förutsättning för att ett företag
            ska kunna växa. I de allra tidigaste skedena av ett företags utveckling
            kan offentligt finansierade investeringsaktörer gå in med ägarkapital
            i företag (direkt genom Almi Invest och indirekt via Saminvest).
            I ett senare skede finns denna möjlighet genom Industrifonden.
          </p>
          <p xml:id="i-4D5E9dzSFXHqrhiFYykr63">
            För tillväxtbolag finns i Sverige även en infrastruktur för kapitalförsörjning
            via de tre marknadsplatserna: Nordic SME, Spotlight Stock Market
            och Nasdaq First North. I slutet av första kvartalet 2020 hade
            dessa marknadsplatser cirka 537 bolag listade i Sverige. Dessa
            hade tillsammans ett börsvärde på totalt 222 miljarder kronor,
            en omsättning på 64 miljarder kronor och cirka 25 000 anställda.
            Om man därtill lägger indirekta effekter på sysselsättning och
            tillväxt i form av forskning och inköp av olika kringtjänster
            blir tillväxtföretagens betydelse ännu större.
          </p>
          <p xml:id="i-2qgpmCdAycmXNsT3889K38">
            Enligt en rapport från riksdagens utredningstjänst finns alla
            branscher representerade på dessa marknadsplatser, men med en
            tydlig övervikt för innovationsintensiva industrier som hälsoteknologi,
            industri och it – alla viktiga framtidsbranscher.
          </p>
          <p xml:id="i-LUuJJ7KX7d5fE3ecDMdCkc">
            Enligt forskning på området är denna infrastruktur för tillväxtfinansiering
            en viktig anledning till att Sverige har lyckats få fram en så
            stor mängd växande uppskalningsföretag inom flera branscher. Denna
            forskning visar också att företag som gör en exit, det vill säga
            noterar sig på börsen i stället för att sälja till ett större
            företag, i högre grad fortsätter att växa i Sverige än vad som
            annars hade varit fallet och på så sätt bidrar till fler arbetstillfällen
            och ökade skatteintäkter. Många innovationsföretag, bland annat
            inom life science, cleantech och energi, finansierar sin tillväxt
            genom nyemissioner på marknadsplatsen, som till stor del består
            av svenska investerare. Av ett underlag framtaget av den europeiska
            värdepappers- och marknadsmyndigheten (Esma), som RUT hänvisar
            till i sin rapport, framgår det att Sverige har den största tillväxtmarknaden
            för små och medelstora företag i Europa, följt av Storbritannien,
            Italien och Frankrike.
          </p>
          <p xml:id="i-Qb5XW4YNUSTb4JGatc5wdv">
            Det råder alltså inget tvivel om hur viktiga dessa företag är
            för framtida tillväxt och sysselsättning i vårt land.
          </p>
          <p xml:id="i-GJ6ob4pyF2uaQzz77gpN5e">
            Det finns all anledning att vara stolt över våra tillväxtföretag
            och deras bidrag till tillväxt och sysselsättning. Men tyvärr
            finns det problem. Vår infrastruktur har brister. Det handlar
            om hur den ansvariga myndigheten, Finansinspektionen, agerar.
          </p>
          <p xml:id="i-FPRjhS7RuvqoMsFYj5w1Li">
            Enligt den nyss nämnda rapporten från RUT skiljer nämligen Sverige
            ut sig i en internationell jämförelse. De länder som ingår i den
            europeiska värdepappers- och marknadsmyndigheten (Esma) ska rapportera
            in vilka sanktioner som har utdömts i respektive land, för samtliga
            bolag under marknadsmissbruksförordningen (Mar). Enligt Esma står
            den svenska Finansinspektionen för cirka 50 procent av de inrapporterade
            administrativa sanktioner som utfärdades under 2019 i medlemsländerna.
            Beloppsmässigt uppgick samtidigt Sveriges sanktioner beloppsmässigt
            till cirka 2 procent av de totala administrativa sanktionerna
            i Esmaländerna.
          </p>
          <p xml:id="i-Sv78q45WnNrjAJKDYZv73a">
            De svenska siffrorna sticker alltså ut. Det tyder på att den
            svenska Finansinspektionen är överdrivet nitisk. Det är allvarligt
            om så är fallet. Det skulle nämligen få en rad mycket negativa
            konsekvenser:
          </p>
          <p xml:id="i-5z4GG2BdUYWWJymbjTFUun">
            I grunden är systemet med en tillsynsmyndighet naturligtvis bra.
            Det råder konsensus bland marknadens aktörer om att relevant vägledning
            och förutsebarhet är centrala faktorer för att kunna göra rätt,
            så att förtroendet för marknaden vidmakthålls. En sådan ordning
            gynnar samtliga marknadens aktörer, vilket innefattar investerare
            (konsumentskydd), de noterade bolagen, men också marknadsplatsernas
            övervaknings- och tillsynsfunktioner. Här har Finansinspektionen
            en väldigt viktig roll.
          </p>
          <p xml:id="i-QjTVFpZHVjXBMefW3sMnKH">
            På grund av Finansinspektionens förhållningssätt går dock utvecklingen
            nu till viss del mot en motsatt ordning som är reaktiv och inriktad
            på sanktioner. Som framgår av bilagorna i RUT:s rapport upplever
            marknaden att Finansinspektionen i alltför hög utsträckning undviker
            vägledning och dialog och föredrar en roll där aktörerna först
            får göra fel (till men för förtroendet för marknaden) för att
            sedan fokusera på sin sanktionsuppgift.
          </p>
          <p xml:id="i-LiwpDsKkHGbBZyZ6RLF3Re">
            Samtidigt ökar riskerna när Finansinspektionen på flera områden
            valt att ändra rådande praxis utan en tydlig motivering. I synnerhet
            drabbar detta mindre tillväxtbolag eftersom Finansinspektionen
            i sin tillämpning inte tar hänsyn till bolagets storlek. Det gör
            att tillväxtbolag drabbas oproportionerligt hårt medan konsekvenserna
            för större bolag inte är lika stora. Att en sådan nitiskhet inte
            är nödvändig framgår tydligt vid en läsning av RUT:s rapport.
            RUT har nämligen i arbetet med sin rapport varit i kontakt med
            en rad andra länder och har konstaterat att man i dessa länder
            upplever att tillsynen fungerar bra och inte negativt påverkar
            tillväxtföretagens tillgång till kapital. Detta trots att antalet
            administrativa sanktioner är försvinnande få, jämfört med Sverige.
          </p>
        </div>
        <div type="ipQuestion">
          <p xml:id="i-Buyx5P4cBePTQNedjbYr3Z">
            Med anledning av detta vill jag fråga statsrådet Åsa Lindhagen:
            <list rend="unordered">
              <item>
                Vilka åtgärder avser statsrådet att vidta för att Finansinspektionen
                mer än i dag ska arbeta med vägledning till och dialog med marknadens
                aktörer?
              </item>
              <item>
                Hur avser statsrådet att agera för att Finansinspektionen ska
                verka för att upprätthålla ett gott konsumentskydd, utan att i
                onödan, genom ett överdrivet utfärdande av sanktioner, göra det
                svårt för tillväxtbolagen att få tillgång till det kapital som
                de behöver för att bidra till tillväxt och sysselsättning?
              </item>
            </list>
          </p>
        </div>
      </div>
    </body>
  </text>
</TEI>
