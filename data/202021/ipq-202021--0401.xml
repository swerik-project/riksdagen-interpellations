<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0401">
  <teiHeader>
    <fileDesc>
      <titleStmt>
        <title>Interpellation 2020/21:401 av Ciczie Weidby (V)</title>
        <author>Ciczie Weidby (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:401 av Ciczie Weidby (V) till Arbetsmarknadsminister Eva Nordmark (S) om Det svenska arbetsmiljöarbetet</title>
          <idno type="rdwebb">H810401</idno>
          <ref type="dokument_url_text">http://data.riksdagen.se/dokument/H810401/text</ref>
          <ref type="dokument_url_html">http://data.riksdagen.se/dokument/H810401</ref>
          <ref type="dokumentstatus_url_xml">http://data.riksdagen.se/dokumentstatus/H810401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <persName>Ciczie Weidby</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Csdr1FevhTKSjqWn9VrQ8G">
          <note>Interpellationen är besvarad</note>
        </correspAction>
        <correspAction type="sent" xml:id="i-XCGa7tBRR6WevRFgCAoxbW" corresp="i-Yam9ii4K4HfneDbj5TzDJY">
          <date when="2021-02-03"/>
        </correspAction>
        <correspAction type="received" xml:id="i-CrJyj46ccLPU9DKdXCEmUM" corresp="i-PeMj54xpJ7ARDpgP8iEYQ9">
          <date when="2021-02-04"/>
        </correspAction>
        <correspAction type="answered" xml:id="i-HFCwUdghRrP3NKGD3wAZaT">
          <date when="2021-03-19"/>
        </correspAction>
        <correspAction type="answered" xml:id="i-Ua9bj3LxJejtbZvJg2sr2L" corresp="i-PeMj54xpJ7ARDpgP8iEYQ9">
          <date when="2021-03-19"/>
        </correspAction>
        <correspContext corresp="i-Ua9bj3LxJejtbZvJg2sr2L">
          <ref type="record" target="prot-202021--097">Protokoll 2020/21:97 Fredagen den 19 mars</ref>
          <ref type="recordSection" target="unsetDivId">Svar på interpellation 2020/21:401 om det svenska arbetsmiljöarbetet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LHspj7gkJU7mN41xcgcptf">
            Interpellation 2020/21:401 Det svenska arbetsmiljöarbetet av
            Ciczie Weidby (V) till Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SoRDTBf1FetbNxbzAxxVfn">
            Tidningen Arbetet har i en serie artiklar granskat det svenska
            arbetsmiljöarbetet, med fokus på den pressade situationen för
            skyddsombud. Granskningen består av tre delar.
          </p>
          <p xml:id="i-CPSNripkkUkgr9bkBbx1Bg">
            Den första delen rör de lokala skyddsombuden. Granskningen visar
            att antalet lokala skyddsombud inom LO-förbunden har minskat kraftigt
            under perioden 2012–2020. År 2012 fanns drygt 64 500 skyddsombud
            inom LO-förbunden. År 2020 fanns drygt 52 300 skyddsombud. Mer
            än 12 000 skyddsombud har således försvunnit på åtta år. Orsakerna
            till detta är flera. Företrädare för LO och LO-förbunden lyfter
            fram trakasserier från arbetsgivare och fler otrygga anställningar
            som möjliga orsaker till utvecklingen. Andra förklaringar till
            att antalet skyddsombud minskar kan vara att antalet företag med
            få anställda ökar samt att företagens verksamheter blir alltmer
            slimmade. Enligt Maria Steinberg, docent i arbetsmiljörätt vid
            Örebro universitet, får det minskade antalet lokala skyddsombud
            allvarliga konsekvenser. Färre skyddsombud innebär att färre kan
            driva arbetsmiljöfrågorna, vilket påverkar arbetsmiljön negativt.
            Sämre arbetsmiljö leder till sämre hälsa och fler sjukskrivningar,
            vilket belastar såväl sjukvården som sjuk- och arbetsskadeförsäkringarna.
            ”Det är en katastrof för hela samhället”, konstaterar Steinberg
            (Arbetet de 25 januari).
          </p>
          <p xml:id="i-4wqNuqjgQVPwL9jq44pM8i">
            Den andra delen rör de regionala skyddsombuden (RSO). Granskningen
            visar att det nuvarande systemet med regionala skyddsombud riskerar
            att förändras i grunden. I juni 2020 röstades regeringens förslag
            om att utöka de regionala skyddsombudens tillträdesrätt ned av
            en riksdagsmajoritet bestående av M, KD, L, C och SD. De fem högerpartierna
            riktade i stället en uppmaning till regeringen att tillsätta en
            utredning för att ”utvärdera effekten av de regionala skyddsombudens
            verksamhet” (betänkande 2019/20:AU13). Enligt högerpartierna fungerar
            inte det nuvarande systemet. En majoritet av högerpartierna med
            SD i spetsen vill, i likhet med Svenskt Näringsliv, ersätta de
            regionala skyddsombuden med ”oberoende arbetsmiljörådgivare” från
            Arbetsmiljöverket. Ingen översyn har ännu inletts men enligt Arbetsmarknadsdepartementet
            är en sådan på gång inom Regeringskansliet (Arbetet den 26 januari).
          </p>
          <p xml:id="i-QAzSab5jGEwPWVbtPq3m3U">
            Den tredje delen rör statens satsningar på arbetsmiljö, närmare
            bestämt arbetsmiljöinspektörer. Granskningen visar att Sverige,
            sett till antalet sysselsatta, satsar betydligt mindre på arbetsmiljö
            än våra nordiska grannländer. Enligt FN:s arbetsmarknadsorgan
            ILO bör det finnas en inspektör per 10 000 arbetstagare. Sverige
            bör alltså med sina 5,1 miljoner sysselsatta ha 510 arbetsmiljöinspektörer.
            I fjol hade Sverige 258 stycken. Det är betydligt färre i förhållande
            till arbetskraften än i våra nordiska grannländer. I Danmark är
            3 miljoner sysselsatta. Ändå har Danmark fler arbetsmiljöinspektörer
            än Sverige (280 stycken). I Danmark genomförs även fler inspektioner.
            Medan Danmark genomförde drygt 36 000 inspektioner 2019 gjorde
            Sveriges arbetsmiljöinspektörer 27 000 inspektioner samma år.
            Trots att regeringen vill se större ambitioner från Arbetsmiljöverket
            tillförs inga nya anslag. Regeringens mål om att ha 300 arbetsmiljöinspektörer
            på plats i slutet av 2020 misslyckades. I år planeras det enbart
            för nyrekryteringar för att ersätta pensionsavgångar och andra
            avslutade tjänster (Arbetet den 27 januari).
          </p>
          <p xml:id="i-SSaCmiPAu2zrJNXhQEyBcf">
            Sammantaget visar Arbetets granskning på allvarliga problem och
            brister inom det svenska arbetsmiljöarbetet, viket i förlängningen
            hotar arbetstagares liv och hälsa. För att motverka denna utveckling
            krävs kraftfulla åtgärder från regeringens sida.
          </p>
        </div>
        <div type="ipQuestion">
          <p xml:id="i-88wLAxQJHeGGxQN5WRSc97">
            Mot bakgrund av detta vill jag fråga arbetsmarknadsminister Eva
            Nordmark:
            <list rend="unordered">
              <item>
                Vilka åtgärder avser ministern att vidta för att vända den negativa
                utvecklingen med allt färre skyddsombud inom LO-förbunden?
              </item>
              <item>
                Vilka åtgärder avser ministern att vidta för att värna och utveckla
                det nuvarande systemet med regionala skyddsombud?
              </item>
              <item>
                Vilka åtgärder avser ministern att vidta för att öka antalet
                arbetsmiljöinspektörer i linje med ILO:s riktlinjer?
              </item>
            </list>
          </p>
        </div>
      </div>
    </body>
  </text>
</TEI>
