<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0893">
  <teiHeader>
    <fileDesc>
      <titleStmt>
        <title>Interpellation 2020/21:893 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:893 av Lars Beckman (M) till Statsrådet Lena Micko (S) om Oseriösa byggföretag</title>
          <idno type="rdwebb">H810893</idno>
          <ref type="dokument_url_text">http://data.riksdagen.se/dokument/H810893/text</ref>
          <ref type="dokument_url_html">http://data.riksdagen.se/dokument/H810893</ref>
          <ref type="dokumentstatus_url_xml">http://data.riksdagen.se/dokumentstatus/H810893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-H5adqkd1GxXFzroXZN7LCf</idno>
            <persName>Statsrådet Lena Micko</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-VxtZtGtgkZY9QgfFRP77yy">
          <note>Interpellationen är inlämnad</note>
        </correspAction>
        <correspAction type="sent" xml:id="i-GRfMUfUhtm1GukKcoYBwf6" corresp="i-8LDEcfmJoNdnZMCPvSjiNu">
          <date when="2021-08-31"/>
        </correspAction>
        <correspAction type="received" xml:id="i-9BNvg542q679aUGCXFRu1t" corresp="i-H5adqkd1GxXFzroXZN7LCf">
          <date when="2021-09-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Emyuyxbyd1TA7wpv7UGkYM">
            Interpellation 2020/21:893 Oseriösa byggföretag av Lars Beckman
            (M) till Statsrådet Lena Micko (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CfHnarngjum4UzZon3nLkZ">
            Regeringen har låtit en särskild utredare analysera hur svensk
            rätt förhåller sig till direktivet (EU) 2019/2161 om ändring av
            rådets direktiv 93/13/EEG samt Europaparlamentets och rådets direktiv
            98/6/EG, 2005/29/EG och 2011/83/EU vad gäller bättre upprätthållande
            och modernisering av unionens konsumentskyddsregler. Det har även
            ingått att föreslå nödvändiga författningsändringar och andra
            åtgärder för att genomföra direktivet i Sverige (dir. 2020:13).
          </p>
          <p xml:id="i-5BuyX8sN7KPvMJpvCiy2ow">
            Utredningen har bland annat föreslagit att Sverige ska använda
            sig av möjligheten att undanta vissa reparationstjänster från
            ångerrätten. Förslaget i 2 kap. 11 § 14 distansavtalslagen innebär
            att ångerrätt inte ska gälla för
          </p>
          <p xml:id="i-2Xzz1dcH4CZEPh7tPXnv98">
            ”… en tjänst som har fullgjorts, om konsumenten uttryckligen
            har begärt ett besök från näringsidkaren i syfte att utföra reparationsåtgärder
            och uttryckligen har samtyckt till att tjänsten börjar utföras.”
          </p>
          <p xml:id="i-KTASy4oNjsPJGuTv86UcfF">
            Om konsumenten har blivit kontaktad via telefon av företaget
            eller företaget har knackat på dörren och det så att säga är grundorsaken
            till att reparationen kom att beställas, spelar ingen roll. Ångerrätten
            utsläcks ändå. Problemet är att utredningens förslag kommer att
            gynna ett stort antal oseriösa byggföretag som sysslar med takläggning,
            asfaltering med mera. De här oseriösa byggföretagen ringer upp
            konsumenter eller knackar dörr för att få göra hembesök. De riktar
            i första hand in sig på pensionärer och personer med intellektuell
            funktionsnedsättning. Vid hembesöket dömer de ut pensionärens
            tak, fasad etcetera, även om byggnadsdelen är nyligen bytt eller
            reparerad. Sedan lurar byggföretaget på pensionären ett byte av
            till exempel taket för dubbla eller tredubbla priset. Så i stället
            för 150 000 kronor får pensionären betala kanske 300 000 kronor
            eller 450 000 kronor. Taket brukar börja rivas dagen därpå. Takläggningen
            blir kanske inte ens bra gjord och så saltas det ofta en del på
            sluträkningen. Företagen följer inte arbetsmiljölagstiftningen
            och använder sig av utländsk arbetskraft, där skattereglerna ofta
            betraktas som en parentes. De har även i många fall fått betala
            sanktionsavgifter för sin underlåtenhet att följa arbetsmiljöreglerna.
            Det är inte heller ovanligt att de här företagen har kopplingar
            till personer inom organiserad brottslighet.
          </p>
          <p xml:id="i-GPuPrN4A96rvYjnh2AQhMe">
            Ångerrätten kan dock i dag göra att utsatta pensionärer kan ta
            sig ur avtalen med de här oseriösa byggföretagen och komma undan
            med blotta förskräckelsen. Får utredningen som den vill blir det
            dock stopp för att kunna ångra sig. Det är en lagändring som måste
            framstå som en oväntad hjälp för dessa företag, och det ökar incitamenten
            att bedriva sådan skumraskverksamhet. Villaägarna har uppmärksammat
            situationen i olika debattartiklar under sommaren.
          </p>
          <p xml:id="i-Xybiq4SzQdfKgtKeCaFskr">
            Med anledning av detta vill jag fråga statsrådet Lena Micko:
          </p>
          <p xml:id="i-QBPenahrYqiRP9AJWpwz2u">
            Avser statsrådet att gå vidare med utredningens förslag och göra
            det till skarp lagstiftning?
          </p>
        </div>
      </div>
    </body>
  </text>
</TEI>
