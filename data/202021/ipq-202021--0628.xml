<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0628">
  <teiHeader>
    <fileDesc>
      <titleStmt>
        <title>Interpellation 2020/21:628 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:628 av Tobias Andersson (SD) till Statsrådet Märta Stenevi (MP) om Positiv särbehandling av utlandsfödda kvinnor</title>
          <idno type="rdwebb">H810628</idno>
          <ref type="dokument_url_text">http://data.riksdagen.se/dokument/H810628/text</ref>
          <ref type="dokument_url_html">http://data.riksdagen.se/dokument/H810628</ref>
          <ref type="dokumentstatus_url_xml">http://data.riksdagen.se/dokumentstatus/H810628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PjQgLPLrkyDV2oYQfyuWq2</idno>
            <persName>Statsrådet Märta Stenevi</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Jurv2nfpVErL6vGBZvS4ir">
          <note>Interpellationen är besvarad</note>
        </correspAction>
        <correspAction type="sent" xml:id="i-2QiJRgjZ94T63tQ8e3eGXY" corresp="i-PtgVSQS6zzFSG7jQDufZYA">
          <date when="2021-04-06"/>
        </correspAction>
        <correspAction type="received" xml:id="i-UxwyLPgDEsiQ68qQnwS1Q8" corresp="i-PjQgLPLrkyDV2oYQfyuWq2">
          <date when="2021-04-08"/>
        </correspAction>
        <correspAction type="answered" xml:id="i-Qc1wC8J9XiDWfLq74Zhe18">
          <date when="2021-04-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3gLVmoDqJPRKw4q5vfWZYZ">
            Interpellation 2020/21:628 Positiv särbehandling av utlandsfödda
            kvinnor av Tobias Andersson (SD) till Statsrådet Märta Stenevi
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DvAEzGJvuzk6WCJk9Ebua1">
            I Aftonbladets podcast Den ideologiska frågan intervjuades nyligen
            Märta Stenevi utifrån sin förhållandevis nya post som språkrör
            för Miljöpartiet samt som jämställdhets- och bostadsminister.
            I efterdyningarna av intervjun har primärt en kommentar från Märta
            Stenevi fått vingar och både spridits och kritiserats kraftigt
            – huvudsakligen i sociala medier.
          </p>
          <p xml:id="i-WbK2SiUYnPQrxV4Pu5gz2R">
            I ett resonemang kring varför många fler kvinnor än män röstar
            på Miljöpartiet kommer Märta Stenevi in på makt och, som hon ser
            det, behovet av att makten ska delas lika. Märta Stenevi beskriver
            att det dock inte endast är män som måste avstå från makt och
            positioner i förmån för andra (kvinnor) utan att även vissa kvinnor
            behöver avstå ifrån makt i strävan efter ett jämlikt mångkulturellt
            samhälle. I det sammanhanget kommer det kritiserade uttalandet:
          </p>
          <p xml:id="i-UYwwS4J3fCFG43UdmSxh5h">
            ”Ska utlandsfödda kvinnor få makt kommer vita, inrikes födda
            kvinnor, att behöva flytta på sig.”
          </p>
          <p xml:id="i-5nvt75ZVXM377cHk5i1kh2">
            Märta Stenevi tycks, utifrån denna kommentar, se makt som ett
            nollsummespel där några måste ”flytta på sig” för att andra ska
            kunna ta över den makt som i dag redan innehas av någon. En kritiker
            skulle mena att den enes självförverkligande och framgångar inte
            begränsas av att någon annan redan nått självförverkligande och
            framgång.
          </p>
          <p xml:id="i-DULA5UUoxJwYgVZo1n5PHu">
            Vidare tyder uttalandet på att Märta Stenevi är en anhängare
            av identitetspolitik. Identitetspolitikens uppfattning, om att
            vi alla tillhör olika sociokulturella grupper (i detta fall kopplat
            till hudfärg) vilka vi förväntas företräda och främja utan hänsyn
            till andra grupptillhörigheter eller vår egen fria vilja, är direkt
            skadlig för samhällsbygget.
          </p>
          <p xml:id="i-9XHst6UNbYCZ4ArxCckHW3">
            Att Sveriges jämställdhetsminister grupperar människor utifrån
            hudfärg för att sedan ställa grupp mot grupp bör ses som anmärkningsvärt
            och föranleder ett behov av debatt i riksdagen.
          </p>
        </div>
        <div type="ipQuestion">
          <p xml:id="i-DFLm7zubVxWZgkztAJSKQ6">
            Med anledning av det ovanstående vill jag fråga statsrådet Märta
            Stenevi följande:
            <list rend="unordered">
              <item>
                Är det statsrådets och regeringens uppfattning att vita, inrikes
                födda kvinnor, kommer att behöva flytta på sig för att utlandsfödda
                kvinnor ska få makt, och avser regeringen att vidta några åtgärder
                för att möjliggöra detsamma?
              </item>
              <item>
                Ser statsrådet och regeringen en risk för att identitetspolitik
                leder till splittring, och avser regeringen att vidta några åtgärder
                för att förhindra detsamma?
              </item>
            </list>
          </p>
        </div>
      </div>
    </body>
  </text>
</TEI>
