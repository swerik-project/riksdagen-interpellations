<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0536">
  <teiHeader>
    <fileDesc>
      <titleStmt>
        <title>Interpellation 2020/21:536 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:536 av Mikael Oscarsson (KD) till Försvarsminister Peter Hultqvist (S) om Avtal för allhjulsdrivna lastbilar</title>
          <idno type="rdwebb">H810536</idno>
          <ref type="dokument_url_text">http://data.riksdagen.se/dokument/H810536/text</ref>
          <ref type="dokument_url_html">http://data.riksdagen.se/dokument/H810536</ref>
          <ref type="dokumentstatus_url_xml">http://data.riksdagen.se/dokumentstatus/H810536</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Försvarsminister Peter Hultqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TvXu1mQyindpG71QZbEq71">
          <note>Interpellationen är besvarad</note>
        </correspAction>
        <correspAction type="sent" xml:id="i-6zzmqwmUsPC8jXdii8h4m8" corresp="i-Ybw8JnrmHGCsqpipBke8a7">
          <date when="2021-03-05"/>
        </correspAction>
        <correspAction type="received" xml:id="i-Edai8DcnLK8gAoSEqnkiP" corresp="i-KTYc2rBrcxPNyJRR5s4dQD">
          <date when="2021-03-09"/>
        </correspAction>
        <correspAction type="answered" xml:id="i-9YfQvzHzFPJxQzRL4r9hzx">
          <date when="2021-03-19"/>
        </correspAction>
        <correspAction type="answered" xml:id="i-Jc63muVwyE4y5e298g3mi7">
          <date when="2021-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2AkPxHbr4HhYRmk8LSV9C7">
            Interpellation 2020/21:536 Avtal för allhjulsdrivna lastbilar
            av Mikael Oscarsson (KD) till Försvarsminister Peter Hultqvist
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lm4PCVp9qSQuSjVDmuxWUQ">
            I ett allt tuffare omvärldsläge då vi behöver återuppbygga både
            vårt militära och vårt civila försvar undrar allt fler varför
            vi i Sverige inte nyttjar våra inhemska tillverkare av logistikfordon.
          </p>
          <p xml:id="i-RstvxkrUDoJwbsqusd2HhG">
            Världsledande tillverkare som exempelvis AB Volvo och Scania
            hindras i dag från att leverera allhjulsdrivna (4 x 4, 6 x 6 och
            8 x 8) och militariserade logistikfordon till Försvarsmakten på
            grund av ett avtal som FMV slöt med den norska motsvarigheten
            för cirka åtta år sedan. Det gemensamma inköpsavtalet med Norge
            ger en exklusiv rätt till en utländsk tillverkare att leverera
            allhjulsdrivna logistikfordon till det svenska försvaret. Detta
            ger dem monopol på leveranser av dessa fordon under väldigt lång
            tid.
          </p>
          <p xml:id="i-Qukt68U9Wpgsi71HKRnM3g">
            Mycket har hänt sedan avtalet slöts – både en snabb utveckling
            inom fordonsbranschen och ett förändrat säkerhetsläge. Vi har
            ett behov av ökad försörjningstrygghet och ett återskapande av
            det svenska totalförsvaret.
          </p>
          <p xml:id="i-MzL5xp1yxCFnM4GzvxHXe4">
            Det kan konstateras att det finns ett brett missnöje med upphandlingen.
            Det gäller produkternas pris, kvalitet, leveransförmåga och tillgänglighet
            vad avser underhåll, reservdelar och service. Trots det förlängdes
            avtalet 2018 med ytterligare fem år på grund av att det inte levererats
            fordon i någon högre utsträckning under avtalets första fem år.
          </p>
          <p xml:id="i-QS39ncwuWHst3FwwAozoL6">
            Låt mig ge ett konkret exempel på varför avtalet har spelat ut
            sin roll: I uppbyggnaden av det nya totalförsvaret arbetar Scania
            och AB Volvo aktivt tillsammans med såväl Försvarsmakten som andra
            myndigheter för att bygga upp samarbeten inom försörjningstrygghet.
            I och med bolagens omfattande och rikstäckande nätverk av såväl
            fabriker som personal och serviceverkstäder kan en god leverans
            och serviceförmåga garanteras, men de får inte leverera det Försvarsmakten
            behöver: allhjulsdrivna fordon.
          </p>
          <p xml:id="i-17af6HSMJkAbgtYDzrj1N6">
            För att säkerställa Sveriges försörjningstrygghet borde det vara
            logiskt att dra nytta av bolag som befinner sig i landet med verksamhet,
            personal och produktion.
          </p>
          <p xml:id="i-BGcuf3wuxwDx7MF1aC2haP">
            En lämplig åtgärd för att förbättra Sveriges försörjningstrygghet
            skulle därför vara att göra en ny upphandling av allhjulsdrivna
            logistikfordon med fokus på försörjningstrygghet.
          </p>
        </div>
        <div type="ipQuestion">
          <p xml:id="i-16qeQNfdo5BC5WbJwMEBvG">
            Med anledning av detta vill jag fråga försvarsminister Peter
            Hultqvist:
            <list rend="unordered">
              <item>
                Anser ministern att det är försvarbart att inköpsavtalet 2018
                förlängdes med ytterligare fem år trots kraftiga förseningar och
                skenande kostnader, bland annat för anpassningar av de utländskt
                tillverkade fordonen?
              </item>
              <item>
                Sverige har endast köpt ett antal hundra fordon medan Norge köpt
                ett mindre antal; varför ska då detta avtal fortlöpa när vi står
                inför de samhällsutmaningar vi gör?
              </item>
              <item>
                Anser ministern, mot bakgrund av att de svenska tillverkarna,
                inte minst under coronakrisen, visat hur snabbt de kunnat bistå
                samhället med kompetens, fordon, förare och omställning av produktion
                till skyddsmateriel, att fördelarna med det så kallade Norgeavtalet
                fortfarande överväger och kommer att leda till ytterligare förlängningar
                av avtalet?
              </item>
              <item>
                Är ministern beredd att säga upp det rådande avtalet och göra
                en ny upphandling som även tar hänsyn till behovet av försörjningstrygghet?
              </item>
            </list>
          </p>
        </div>
      </div>
    </body>
  </text>
</TEI>
