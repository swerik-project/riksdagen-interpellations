<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0822">
  <teiHeader>
    <fileDesc>
      <titleStmt>
        <title>Interpellation 2020/21:822 av Ilona Szatmari Waldau (V)</title>
        <author>Ilona Szatmari Waldau (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:822 av Ilona Szatmari Waldau (V) till Statsrådet Mikael Damberg (S) om Säkerhetspolisens utredningar om personer med kurdiskt ursprung</title>
          <idno type="rdwebb">H810822</idno>
          <ref type="dokument_url_text">http://data.riksdagen.se/dokument/H810822/text</ref>
          <ref type="dokument_url_html">http://data.riksdagen.se/dokument/H810822</ref>
          <ref type="dokumentstatus_url_xml">http://data.riksdagen.se/dokumentstatus/H810822</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <persName>Ilona Szatmari Waldau</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QLrWhBvrRer1M4JiwhdWqj">
          <note>Interpellationen är inlämnad</note>
        </correspAction>
        <correspAction type="sent" xml:id="i-53JADiH2w94YxVSsK3hFvw" corresp="i-L3t2URPAv9iLWgdCvbz7Uv">
          <date when="2021-06-09"/>
        </correspAction>
        <correspAction type="received" xml:id="i-CNYaeocUFurNewoirwUCpZ" corresp="i-Spsbo7A5zikEeUY3JEYcNV">
          <date when="2021-06-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BxupFVqTpuZH15ora8rX3x">
            Interpellation 2020/21:822 Säkerhetspolisens utredningar om personer
            med kurdiskt ursprung av Ilona Szatmari Waldau (V) till Statsrådet
            Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4A7gYVsb83RHMbKqtXJ6a1">
            I Sverige bor många med kurdiskt ursprung. En del kom hit som
            barn, andra är födda här. En del blir kära i någon som bor i Sverige,
            andra blir kära i någon som bor i ett annat land. En del väljer
            att bosätta sig i kärlekens hemland medan andra väljer att bosätta
            sig i Sverige.
          </p>
          <p xml:id="i-3syVE3HDPEZHWLdXtHvGTV">
            Just nu behandlas flera ansökningar om uppehållstillstånd för
            just personer med kurdiskt ursprung och partner till svenskar
            med kurdiskt ursprung. Ett trettiotal av dem riskerar att få avslag
            av Migrationsverket eftersom Säpo bedömer att de eller partnern
            utgör säkerhetsrisker.
          </p>
          <p xml:id="i-6Px64Xcw83A6STKdqtK8ic">
            Nyligen utvisades en belgisk medborgare från Sverige. Personen
            är gift med en svensk, och de har två barn ihop. De har bott i
            Sverige i flera år, och både hon och maken har jobb. När hon vände
            sig till Migrationsverket för att få permanent uppehållstillstånd
            fick hon i stället ett utvisningsbeslut och ett förbud att återvända
            till Sverige på tio år. Säpo menade att hon är en fara för rikets
            säkerhet. Utan att få förklarat vad Säpo grundar detta på utvisades
            alltså personen, som inte kan försvara sig mot anklagelserna.
            Den belgiska myndigheten gör en annan bedömning och ser henne
            inte som ett säkerhetshot.
          </p>
          <p xml:id="i-FjsAwBcJYsiUYLKpG3G7t9">
            Den som utvisas från Sverige till Turkiet, vilket flera riskerar
            att göra, går ett annat öde till mötes. Den som utpekas som PKK-sympatisör,
            sant eller osant, riskerar långa fängelsestraff.
          </p>
          <p xml:id="i-NT4597A9oQwkw52fXR4FzH">
            Den turkiska säkerhetstjänsten ser sympatier för den fängslade
            politikern Selahattin Demirtaş, firande av det kurdiska nyåret
            newroz, deltagande på aktiviteter för kurders rättigheter och
            stöd till det legitima partiet HDP som stöd till terrorister.
            Även svenska politiker har stämplats som terroristsympatisörer
            av turkisk säkerhetstjänst.
          </p>
          <p xml:id="i-MMUBFGs7aeV48wrkjhHbbD">
            Just nu granskar alltså Migrationsverket ett trettiotal kända
            ansökningar om uppehållstillstånd från personer med kurdiskt ursprung,
            där Säpo är inblandat. Det finns med största sannolikhet också
            ett mörkertal.
          </p>
          <p xml:id="i-69gCXkzfRpeAP6G91dtwoV">
            På grund av risken för att avvisas till Turkiet och vad som väntar
            där om den turkiska säkerhetstjänsten anser att personen har kopplingar
            till PKK väljer de flesta att vara anonyma. De frågor som Säpo
            ställer är de frågor som leder till terrorismstämpling i Turkiet
            men som knappast utgör någon risk mot Sveriges säkerhet:
          </p>
          <p xml:id="i-WjQ8pE5tGud6nj15wf3xxF">
            ”De frågade mig vad jag har för åsikter om PKK. Ser jag dem som
            en terrororganisation? Har jag haft någon relation till PKK? Anser
            jag att PKK och HDP har ett samröre? Och har jag deltagit i några
            kurdiska aktiviteter i Sverige? Jag blev helt chockad av deras
            frågor, för de påminde så mycket om den turkiska säkerhetspolisens
            frågor.” (Intervju i Dagens ETC.)
          </p>
          <p xml:id="i-VeEeDhvpZ8J3d2eCCvKkJf">
            Det som de som kallats till Säpo har gemensamt är att de alla
            sympatiserar med den kurdiska vänsteroppositionen i Turkiet och
            också har uttryckt stöd för det kurdiska självstyret i nordöstra
            Syrien, enligt Dagens ETC som talat med flera av dem. Såväl Vänsterpartiet
            som regeringspartiet Socialdemokraterna har ett utvecklat samarbete
            med den kurdiska vänsteroppositionen.
          </p>
          <p xml:id="i-WzF8L4znPZkzmohnzQutJh">
            Nyligen fick en Uppsalabo avslag på sin ansökan om uppehållstillstånd.
            Personen anklagas inte för något av Säpo, utan det är hans fru
            som anses vara ett hot mot rikets säkerhet, och man anser att
            hans närvaro i Sverige kan förstärka detta hot som hon påstås
            utgöra.
          </p>
          <p xml:id="i-Xhfx23faJLRzyWhVQwazWA">
            Hon var under några år medlem i NCDK, Kurdiska demokratiska samhällscentret,
            och under något år aktiv då hon deltog på manifestationer till
            stöd för HDP och syrienkurderna, bland annat vid angreppen på
            Kobane. Hon har inte varit aktiv i föreningen sedan 2016.
          </p>
          <p xml:id="i-T1mgXAy9Azm3g5UPBLyvjq">
            Hon arbetar som högt uppsatt tjänsteman i en statlig myndighet
            och är höggravid med parets andra barn. Personen som fick avslag
            har just slutfört en svensk utbildning. Migrationsverket menar
            att han ska avvisas till Turkiet och inte få återinträda i Schengen
            på tio år. Familjen har därmed ingen möjlighet att ens träffas
            i de flesta av Europas länder. Frun har bott i Sverige i stort
            sett hela sitt liv och tvingas nu flytta till Turkiet om hon ska
            kunna leva tillsammans med sin man och barnen ska kunna växa upp
            med båda sina föräldrar. Samtidigt finns det en risk att de båda
            fängslas om de flyttar till Turkiet.
          </p>
          <p xml:id="i-13TJGCFQThjwtPthu5WQch">
            I Sverige får kurdiska barn hemspråksundervisning på kurdiska,
            och barnen talar kurdiska hemma. I Turkiet förväntas de tala turkiska,
            ett språk som svenskar med kurdiskt ursprung sällan behärskar.
          </p>
          <p xml:id="i-2Degz7pe8jdnCRGVz9gVJf">
            Ett av de stora problemen med Säpos utredningar är att de är
            hemligstämplade och att den som är drabbad inte har någon möjlighet
            att försvara sig mot anklagelserna, vare sig mot Säpo eller mot
            Migrationsverket. Det enda personen kan gå på är de frågor som
            han eller hon fått.
          </p>
          <p xml:id="i-YBtMbeURjFh6WcnBTMMAQJ">
            I en tidigare interpellationsdebatt hänvisade statsrådet till
            att han inte kan uttala sig i enskilda frågor. Men det är inte
            en enskild fråga när minst trettiotalet personer med kurdiskt
            ursprung får frågor som handlar om deras syn på turkisk politik
            och denna syn ses som grund för att inte bevilja uppehållstillstånd.
            Denna syn på Turkiets politik delas av de flesta partier, inklusive
            regeringspartierna, men ändå innebär det att Säpo ser detta som
            ett hot mot Sveriges säkerhet. Då är också alla statsråd och nästan
            hela Sveriges riksdag hot mot Sveriges säkerhet.
          </p>
          <p xml:id="i-SrPgvHe4tzfgX72FpVfMV">
            Med anledning av vad som anförts ovan vill jag fråga statsrådet
            Mikael Damberg:
          </p>
          <p xml:id="i-4CUpcVXj3s4wLr547E9q9t">
            1. Avser statsrådet att inom ramen för sin styrning av Säpo låta
            granska eller vidta några andra åtgärder avseende samarbetet mellan
            Säpo och MIT?
          </p>
          <p xml:id="i-LkuvXU6CS9DHu5GNFSWdcc">
            2. Avser statsrådet att göra det möjligt för personer som nekas
            uppehållstillstånd kopplat till Säpos utlåtanden att få vetskap
            om vilka dessa anklagelser är och därmed kunna bemöta dem och
            försvara sig?
          </p>
          <p xml:id="i-74ScRigMxipkHHdJvKWFSj">
            3. Anser statsrådet att det är rimligt att splittra barnfamiljer
            och att detta är förenligt med barnkonventionen, eller avser statsrådet
            att vidta några åtgärder för att ändra den berörda lagstiftningen
            eller för att på annat sätt förhindra att så sker?
          </p>
        </div>
      </div>
    </body>
  </text>
</TEI>
