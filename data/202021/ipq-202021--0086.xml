<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0086">
  <teiHeader>
    <fileDesc>
      <titleStmt>
        <title>Interpellation 2020/21:86 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:86 av Mikael Oscarsson (KD) till Utbildningsminister Anna Ekström (S) om Offentliga bidrag till extremism</title>
          <idno type="rdwebb">H81086</idno>
          <ref type="dokument_url_text">http://data.riksdagen.se/dokument/H81086/text</ref>
          <ref type="dokument_url_html">http://data.riksdagen.se/dokument/H81086</ref>
          <ref type="dokumentstatus_url_xml">http://data.riksdagen.se/dokumentstatus/H81086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RE5xsut9HUhd6doW7ExWk7">
          <note>Interpellationen är besvarad</note>
        </correspAction>
        <correspAction type="sent" xml:id="i-Ns75C9RmyqGFHNUCSqU592" corresp="i-Ybw8JnrmHGCsqpipBke8a7">
          <date when="2020-10-23"/>
        </correspAction>
        <correspAction type="received" xml:id="i-HiL2PpCTRJkqQwffavtFWE" corresp="i-9AVauGWoNZ6utf3kmZanbm">
          <date when="2020-11-03"/>
        </correspAction>
        <correspAction type="answered" xml:id="i-HKbRDJSTf5i4YqQF6KAuHd">
          <date when="2020-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DAMNaznzgPkXA2YcYBf1t1">
            Interpellation 2020/21:86 Offentliga bidrag till extremism av
            Mikael Oscarsson (KD) till Utbildningsminister Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dg9t2JcR81zmLfSTtKDbov">
            Nyligen avslöjades Folkbildningsrådet med ett stort bedrägeri.
            Miljontals kronor har betalats ut till tio studieförbund runt
            Järvafältet i Stockholm; av dessa har åtta fuskat till sig bidrag.
            Enligt TV4 den 10 september visade det sig att deltagarna inte
            fanns och att pengarna misstänks gå till finansiering av extremism
            och organiserad brottslighet.
          </p>
          <p xml:id="i-V87PFniwFpzJupfmTcEVxt">
            Signaler kommer att det finns omfattande fusk på andra ställen
            i landet. Staten delar varje år ut över 4 miljarder till folkbildningen.
            Dess främsta företrädare gentemot staten är Folkbildningsrådet,
            en ideell förening vars huvudmän och medlemmar utgörs av studieförbunden
            och folkhögskolorna. Problemet är att de organisationer som ska
            motta bidragen också administrerar utdelandet. Det finns en oförmåga
            att hindra fusk och felaktiga utbetalningar, något som Riksrevisionen
            tog upp i en uppföljningsrapport 2015.
          </p>
          <p xml:id="i-V5vC2gUPhur6SXms2VEFSq">
            I rapporten konstateras att Folkbildningsrådets fördelningssystem
            inte har fått de kvalitativa kriterier riksdagens beslutat om.
            Kontrollen är ineffektiv, och uppföljning och utvärdering belyste
            inte huruvida syftet med bidragen uppfylldes. Riksrevisionen rekommenderade
            att Folkbildningsrådet skulle kontrollera bidragen hårdare och
            att regeringen skulle ställa tydligare krav på Folkbildningsrådets
            myndighetsutövning.
          </p>
          <p xml:id="i-12JZY7XWsAnhDsYaxb9dA4">
            Rekommendationerna har inte hörsammats. Folkbildningsrådet tycks
            helt ha struntat i Riksrevisionens krav eftersom alla problem
            som påtalas finns kvar i dag, fem år senare.
          </p>
          <p xml:id="i-G6RLdB5sTkcJNTpbqnyhBs">
            Folkbildningsrådet har tagit initiativ till en egen undersökning
            som utförts av Erik Amnå, När tilliten prövas, vars resultat visar
            att det finns allvarlig kritik mot studieförbundets demokratiska
            strukturer, syn på jämställdhet och andra grundläggande värden
            i vårt samhälle. Trots detta har Folkbildningsrådet som organisation
            aktivt drivit opinion för fortsatt stöd till studieförbundet Ibn
            Rushd.
          </p>
          <p xml:id="i-LmyL1q7kSaDyt4BE6Pn1mX">
            I UNT konstaterar Emma Jaenson: ”Folkbildningsrådet har konsekvent
            ställt sig på Ibn Rushds sida: i en replik till UNT:s ledarsida
            2/6 menar de att studieförbundet bidrar till att ’minska segregationen’
            och ’överbrygga klyftor’ och påpekar att ’folkbildningen måste
            ha en särskild frihetsgrad’.”
          </p>
          <p xml:id="i-LXUJSRbsYotbisXAGi8N6k">
            Men problemen med Ibn Rushd är uppenbara. Magnus Ranstorp, Aje
            Carlbom och Peder Hyllengren har studerat förbundet.
          </p>
          <p xml:id="i-EczJfrYU8HnT6ZBS2a6V9Z">
            I Expressen konstaterar de att Ibn Rushds medlemsföreningar bjudit
            antisemitiska och våldsbejakande predikanter. Detta ledde till
            att Göteborgs stad frös sitt stöd till förbundet då även medlemsföreningar
            där bjudit in hatpredikanter, förespråkat olika arvsregler för
            män och kvinnor, bjudit in personer som förespråkat dödsstraff
            för att lämna islam och haft medlemsföreningar som är en del av
            den turkiska religiösa myndigheten Diyanet.
          </p>
          <p xml:id="i-5FZQ1gzRXMN9p5mnjVsiTi">
            Ibn Rushd slår rutinmässigt ifrån sig kritiken, men inget annat
            studieförbund brottas med liknande grundläggande demokratiska
            värderingsproblem. Vid granskning av exempelvis Ibn Rushds årsredovisning
            framgår även att förbundet ackumulerar omfattande summor samtidigt
            som statsbidragen kontinuerligt ökar.
          </p>
          <p xml:id="i-RLYcdgJSkoHLboGgGxApKw">
            Ett av grundkraven från riksdagen till Folkbildningsrådet är
            att säkerställa att demokratin stärks och utvecklas. Men hur kan
            man säkerställa att studieförbunden uppfyller grundkravet som
            riksdagen fastställt om Folkbildningsrådet inte känner till vilka
            samarbetspartner/lokala föreningar som Ibn Rushd samarbetar med?
          </p>
          <p xml:id="i-6RJqkW5AHmBHGpCo5zrr6s">
            Den sammantagna bilden gör det tydligt. Folkbildningsrådet inte
            lever upp till de krav som riksdag och regering ställer för statliga
            bidrag till folkbildning.
          </p>
        </div>
        <div type="ipQuestion">
          <p xml:id="i-EgGHEm59AZ7m7ByBZjKBcX">
            Jag har följande frågor till utbildningsminister Anna Ekström:
            <list rend="unordered">
              <item>
                Har ministern en heltäckande nationell bild av hur omfattande
                fusket är gällande Folkbildningsrådets bidragsbetalningar?
              </item>
              <item>
                Hur kan man säkerställa att studieförbunden uppfyller grundkravet
                som riksdagen fastställt, nämligen att stärka och utveckla demokratin,
                om inte Folkbildningsrådet känner till vilka samarbetspartner/lokala
                föreningar som exempelvis Ibn Rushd samarbetar med?
              </item>
              <item>
                Hur avser ministern att lösa att Folkbildningsrådet inte lever
                upp till de krav som regeringen ställer för statliga bidrag?
              </item>
              <item>
                Varför har ministern inte följt upp Riksrevisionens uppföljningsrapport
                för att åtgärda identifierade brister?
              </item>
              <item>
                Avser ministern att nu ta initiativ i enlighet med Riksrevisionens
                krav?
              </item>
              <item>
                Avser ministern att vidta åtgärder för att ändra reglerna så
                att studieförbunden inte ska kunna ackumulera omfattande summor
                samtidigt som statsbidragen kontinuerligt ökar?
              </item>
            </list>
          </p>
        </div>
      </div>
    </body>
  </text>
</TEI>
