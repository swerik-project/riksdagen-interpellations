<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0355">
  <teiHeader>
    <fileDesc>
      <titleStmt>
        <title>Interpellation 2020/21:355 av Ciczie Weidby (V)</title>
        <author>Ciczie Weidby (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:355 av Ciczie Weidby (V) till Arbetsmarknadsminister Eva Nordmark (S) om Gigjobb</title>
          <idno type="rdwebb">H810355</idno>
          <ref type="dokument_url_text">http://data.riksdagen.se/dokument/H810355/text</ref>
          <ref type="dokument_url_html">http://data.riksdagen.se/dokument/H810355</ref>
          <ref type="dokumentstatus_url_xml">http://data.riksdagen.se/dokumentstatus/H810355</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <persName>Ciczie Weidby</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MUS2oLChYkx8dU9a3djo5q">
          <note>Interpellationen är besvarad</note>
        </correspAction>
        <correspAction type="sent" xml:id="i-5U3vmgsVrCMgaedSo3tCBd" corresp="i-Yam9ii4K4HfneDbj5TzDJY">
          <date when="2021-01-22"/>
        </correspAction>
        <correspAction type="received" xml:id="i-Tpxx3AptygkJVcE9cDvCcv" corresp="i-PeMj54xpJ7ARDpgP8iEYQ9">
          <date when="2021-01-26"/>
        </correspAction>
        <correspAction type="answered" xml:id="i-7abLUisiaCqDMcMWxFo2Br" corresp="i-PeMj54xpJ7ARDpgP8iEYQ9">
          <date when="2021-02-23"/>
        </correspAction>
        <correspContext corresp="i-7abLUisiaCqDMcMWxFo2Br">
          <ref type="record" target="prot-202021--082">Protokoll 2020/21:82 Tisdagen den 23 februari</ref>
          <ref type="recordSection" target="unsetDivId">Svar på interpellation 2020/21:355 om gigjobb</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JJ4fvZCRwQNpB3Zvp3oiS9">
            Interpellation 2020/21:355 Gigjobb av Ciczie Weidby (V) till
            Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DZbMTbvpun1xuzLEuyCr8R">
            Under de senaste tio åren har en ny sektor vuxit fram på arbetsmarknaden:
            den så kallade gig- eller plattformsekonomin. Via digitala plattformar,
            som tillhandahålls av så kallade gigföretag, förmedlas diverse
            tjänster, såsom matleveranser, taxiverksamhet och transporter
            till konsumenter. Genom de digitala plattformarna kopplas konsumenter
            och utförare samman. Tjänsterna utförs av personer som får betalt
            per utfört uppdrag, eller gig.
          </p>
          <p xml:id="i-FEdSgdBjQbtdJPiEK5tCfi">
            I debatten framställs ofta gigjobben som moderna, flexibla jobb
            som ger utföraren möjlighet att styra över när och hur mycket
            man vill jobba. Gigjobben lyfts även fram som en möjlig väg till
            fler så kallade enkla jobb som kan fungera som instegsjobb för
            personer som har svårt att få en anställning på den traditionella
            arbetsmarknaden. Ingen av dessa föreställningar överensstämmer
            med verkligheten.
          </p>
          <p xml:id="i-9FgGfrQYJR9s67kD1rMiba">
            Det enda moderna med gigjobben är hur uppdragen förmedlas – via
            digitala plattformar. I övrigt liknar villkoren ofta forna tiders
            daglöneri där man erbjöds påhugg efter arbetsgivarens godtycke
            och uteslutande på arbetsgivarens villkor. Den påstådda flexibiliteten
            betalas av de som utför gigjobben i form av obefintlig anställningstrygghet.
            Gigjobben fungerar inte heller som dörröppnare till den reguljära
            arbetsmarknaden för personer som står långt från arbetsmarknaden
            (IFAU 2020:22).
          </p>
          <p xml:id="i-LsnahAePBKXzqaFfYvtAVp">
            Faktum är att den snabbt växande gigekonomin har skapat en oreglerad
            sektor där de som utför arbetet, så kallade gigjobbare, har en
            extremt utsatt situation. Gigföretagen använder sig i regel av
            egenanställda, eller så kallade oberoende entreprenörer. De egenanställda
            är dock i praktiken ofta beroende entreprenörer, det vill säga
            falska egenanställda, i meningen beroende av en uppdragsgivare.
            Gigjobbarna saknar därmed de rättigheter som följer av en anställning,
            såsom anställningsskydd och socialförsäkringsskydd.
          </p>
          <p xml:id="i-CFDm3vuiJohPsD1fhf84pC">
            Arbetet är ofta extremt tillfälligt, ersättningarna är mycket
            låga och det finns ingen garanti för hur många timmar man kommer
            att arbeta under en vecka eller en månad. Arbetsmiljön är ofta
            bristfällig samtidigt som arbetstempot ofta är mycket högt. Eftersom
            gigjobbarna inte betraktas som arbetstagare kan gigföretagen komma
            undan arbetsmiljöansvar. Endast ett fåtal gigföretag har, efter
            påtryckningar från facken, tecknat kollektivavtal. Samtidigt är
            organisationsgraden bland gigjobbarna mycket låg. Sammantaget
            kan man konstatera att den så kallade gigekonomin präglas av en
            extrem form av osäkerhet för dem som utför arbetet.
          </p>
          <p xml:id="i-CJoB77PodYd1wmWUafB8hs">
            Gigjobbarnas prekära arbetsvillkor har uppmärksammats av medierna
            i ett flertal granskningar under de senaste åren. Granskningarna
            har visat på slavlika villkor, extremt låga ersättningar och utbrett
            svartarbete. I flera andra länder har lagstiftarna försökt att
            reglera gigekonomin i syfte att förbättra gigjobbarnas arbetsvillkor
            och förmå gigföretagen att erbjuda traditionella anställningar.
            Den svenska regeringen har dock ännu inte lagt fram något lagförslag
            i denna riktning.
          </p>
          <p xml:id="i-WckonDgT8iVqoYSNzpJwE1">
            Regeringens arbete vad gäller gigekonomin har i stället hittills
            främst handlat om olika myndighetsuppdrag i syfte att inhämta
            kunskap med fokus på gigjobbarnas arbetsmiljö. Därutöver har regeringen
            gett Arbetsmiljöverket i uppdrag att genomföra ett pilotprojekt
            i form av en tillsynsinsats med inriktning på nya sätt att organisera
            arbete. I oktober 2020 beslutade Arbetsmiljöverket att gigföretaget
            Taskrunner, som sysselsätter omkring 3 000 så kallade runners
            som utför enklare uppdrag åt privatpersoner i deras hem såsom
            flytthjälp, ska betraktas som arbetsgivare. Därmed ställs samma
            arbetsmiljökrav på plattformsföretaget Taskrunner som på traditionella
            arbetsgivare. Företaget har överklagat myndighetens beslut till
            förvaltningsdomstolen.
          </p>
          <p xml:id="i-BHDLHPxueoMWwEyvSnF61d">
            Vänsterpartiet välkomnar regeringens arbete men kan konstatera
            att det krävs mer. För Vänsterpartiet är det uppenbart att gigekonomin
            behöver regleras. Gigföretagen ska inte tillåtas runda den svenska
            arbetsmarknadsmodellen och dumpa löner och villkor på det sätt
            som nu sker. Gigjobbarna ska erbjudas trygga anställningar, rimliga
            löner och goda arbetsvillkor. Gigföretagen ska betraktas som arbetsgivare
            och gigjobbarna ska betraktas som arbetstagare med de rättigheter
            som följer av detta. Falska egenanställningar ska lagstiftas bort.
            Det behövs inte mer kunskap, fler kartläggningar och ytterligare
            inspektioner – det behövs en tydlig reglering av gigekonomin som
            sätter stopp för gigföretagens cyniska utnyttjande av arbetskraft.
          </p>
          <p xml:id="i-RFdapNdoRNs8vWQ9f3cqgH">
            I en intervju i SVT:s Agenda som genomfördes en kort tid före
            pandemins utbrott öppnade arbetsmarknadsministern för en reglering
            av gigekonomin: ”De här villkoren är ingenting som någon kan överleva
            på och det är därför det är viktigt att branschen regleras” (SVT
            Agenda den 23 februari 2020). Därefter har inte mycket hänt.
          </p>
        </div>
        <div type="ipQuestion">
          <p xml:id="i-Jpy3oXjFUhUSVRMowZ7QAf">
            Mot bakgrund av detta vill jag fråga arbetsmarknadsminister Eva
            Nordmark:
            <list rend="unordered">
              <item>
                Hur ser ministern på de problem som präglar gigekonomin och den
                utsatta situation som många gigjobbare befinner sig i?
              </item>
              <item>
                Vilka åtgärder, utöver de redan vidtagna, är ministern beredd
                att vidta för att motverka de problem som präglar gigekonomin?
              </item>
              <item>
                Hur avser ministern att säkerställa att de som utför arbetet
                inom gigekonomin erbjuds trygga anställningar, rimliga löner och
                goda arbetsvillkor inom ramen för den svenska arbetsmarknadsmodellen?
              </item>
              <item>
                På vilket sätt tänker ministern reglera gigekonomin och när kan
                en sådan reglering vara på plats?
              </item>
            </list>
          </p>
        </div>
      </div>
    </body>
  </text>
</TEI>
