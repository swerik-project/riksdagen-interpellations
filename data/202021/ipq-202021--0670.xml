<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0670">
  <teiHeader>
    <fileDesc>
      <titleStmt>
        <title>Interpellation 2020/21:670 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:670 av Amineh Kakabaveh (-) till Utrikesminister Ann Linde (S) om Krigsbrott mot kvinnor och dess följder</title>
          <idno type="rdwebb">H810670</idno>
          <ref type="dokument_url_text">http://data.riksdagen.se/dokument/H810670/text</ref>
          <ref type="dokument_url_html">http://data.riksdagen.se/dokument/H810670</ref>
          <ref type="dokumentstatus_url_xml">http://data.riksdagen.se/dokumentstatus/H810670</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-L4L3FANryAoxdGLAsWB3rR">
          <note>Interpellationen är återtagen</note>
        </correspAction>
        <correspAction type="sent" xml:id="i-DcbF8eAkSgSgCzgQgesEKr" corresp="i-548HUVvKe8n48M3pQmFeUC">
          <date when="2021-04-21"/>
        </correspAction>
        <correspAction type="received" xml:id="i-SM9CmmNNgbrBD51JH1JRd6" corresp="i-HYbURAzNUTvqh65pcPmmZx">
          <date when="2021-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2rQ3BRu28JLW8PVyBSKDQo">
            Interpellation 2020/21:670 Krigsbrott mot kvinnor och dess följder
            av Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KoiyPBWMbqTfNNwFb7kYem">
            Våldsamheterna i Tigray, ett område i norra Etiopien, har pågått
            sedan i vintras. Den 4 november sände landets president, fredspristagaren
            Abiy Ahmed, militär till Tigray under förevändning att ta kontroll
            över provinsen och bekämpa TPFL (tigreanska befrielsefronten),
            som har stort inflytande över den i viss utsträckning självständiga
            regionen. Även den eritreanska armén gick in i området, vilket
            fick omvärlden att reagera.
          </p>
          <p xml:id="i-RA3FUch7bUe5XfH9VDNwnH">
            Exakt vad som hänt sedan dess är svårt att veta eftersom kontakten
            mellan Tigray och omvärlden bröts. Reuters har dock rapporterat
            om systematiska våldtäkter av kvinnor, att militära styrkor från
            både Etiopien och Eritrea har använt hunger och våldtäkter som
            vapen i kriget. Man förvägrar journalister och hjälporganisationer
            tillträde. Det har rapporterats att sjukhus har plundrats och
            förstörts. Befolkningen, särskilt kvinnor och barn, utsätts för
            oerhörda lidanden?
          </p>
          <p xml:id="i-6gm7i8iA3uAfvwmK4bnv3V">
            Amnesty International och Human Rights Watch har lagt fram tungt
            vägande bevis för att krigsbrott och massakrer på civila begåtts.
            Människor från Tigray som lever i andra delar av världen vittnar
            om hur svårt det är att få tag på familj och vänner som lever
            i det drabbade området. De som trots svårigheter fått kontakt
            med sina släktingar har fått höra fasansfulla historier om hur
            folk blivit mördade av militär när de legat och sovit i sina sängar.
          </p>
          <p xml:id="i-NJe99hLf4vfthWfbJhtSuS">
            Nyhetsbyrån Reuters rapporterar att en 27 åring kvinna som hållits
            som fånge våldtagits av över 20 män som penentrerat hennes underliv
            med allehanda föremål. För Los Angeles Times berättar en ung kvinna
            om hur hon regelbundet blivit gruppvåldtagen av soldater från
            Eritrea. BBC har rapporterat om en tonårig flicka som förlorat
            ena handen när hon fredade sig från en soldat. Soldaten hade tagit
            sig in hennes morfars hus, där han beordrat morfadern att våldta
            sitt barnbarn.
          </p>
          <p xml:id="i-2SMPsh6fCqETmeDzr17CuV">
            Det är uppenbart att våldtäkter inte är tillfälliga händelser
            i militära konflikter utan att de används metodiskt för att demoralisera
            och utplåna hela folkgruppers motstånd. Våldtäkt används som ett
            medel i krigföringen. Det har skildrats åtskilliga gånger under
            historiens gång.
          </p>
          <p xml:id="i-QhN85xLPPD3E917o3EtnpZ">
            Vittnesbörden finns om fasansfulla övergrepp upprepas, våldtäkter
            av kvinnor under och efter andra världskriget, under folkmordet
            i Rwanda, Biafrakonflikten i Nigeria, Vietnamkriget, inbördeskriget
            i det forna Jugoslavien, och nyligen i Syrien och Irak. Det framgår
            med stor tydlighet att våldtäkter i militära konflikter inte är
            tillfälliga händelser utan att de används systematiskt för att
            demoralisera och utplåna hela folkgrupper.
          </p>
          <p xml:id="i-LDfmbAk3ZBLTWxkZdMELj8">
            Våldtagna kvinnor behandlas dessutom ofta illa av den egna utsatta
            folkgruppen. Raqaya al Haji, som kidnappades av Boko Haram i Nigeria,
            blev som 13-åring gravid med mannen som höll henne fången. När
            hon lyckades fly hem blev hon utstött, på grund av vad hon utsatts
            för.
          </p>
          <p xml:id="i-UUkYXhPVQcGtFX7oRC5SEE">
            Mottagaren av Nobels fredspris, Nadia Moradi, en yazidisk ung
            kvinna, tillfångatogs tillsammans med 5 000 andra tonårsflickor
            av IS-terrorister. Dagligen blev de våldtagna och slagna, och
            de såldes till andra IS-män. Bakira Hasecic, en bosnisk kvinna,
            berättar hur hon under en dag blev våldtagen vid tre olika tillfällen
            av militärpolis och tvingades se sin dotter utsättas för samma
            sak.
          </p>
          <p xml:id="i-459Z4o1REs1mFTQzvWn2ez">
            Serafina Mukakinani, blev under folkmordet i Rwanda 1994 bortgift
            och våldtagen. Hon är den enda hittills som vittnat i en rättegång
            där våldtäktsmannen blivit fälld. Domen mot borgmästaren Akayesu
            var den första i sitt slag där någon fälldes till följd av en
            kvinnas vittnesmål.
          </p>
          <p xml:id="i-21k9gb4BocwiYjunHmkTQY">
            Mukakinani berättar att hon vittnade därför att våldtäkter som
            en del av krigsföring måste få ett slut. Hon tillade: ”Jag var
            inte rädd /att vittna/ eftersom jag visste att det var sanningen.”
          </p>
          <p xml:id="i-KPnsnord6Xjp7EjGdZfwhu">
            Även om målet mot Akayesu var en milstolpe är det över 20 år
            sedan domen föll. Det har tyvärr inte skett mycket sedan dess.
            Våldtäkter som krigföring leder till att kvinnor och barn länge,
            kanske livet ut, tvingas leva med svår PTSD och andra sjukdomar.
            Många får sina kroppar sönderslagna eller lemlästade.
          </p>
          <p xml:id="i-VBgwLnSmFZeA79scEnN742">
            Det handlar om kvinnor som blir gravida och som av omgivningen
            tvingas att leva som utstötta ur den samhälleliga gemenskapen
            och i djup fattigdom.
          </p>
          <p xml:id="i-CLNrpqPbwnJjGVHVBWyKjR">
            Detta kunde doktor Neman Ghafouri, som miste sitt liv i kampen
            för yazidiska barn och kvinnor, som varit Isis/Daish-terroristernas
            offer, vittna om. På internationella kvinnodagen deltog hon på
            vårt seminarium i riksdagens tvärpolitiska nätverk mot diskriminering
            och förtryck i hederns namn, och i mitten av mars berättade hon
            i Sveriges Radio om att barnen och de våldtagna kvinnorna/flickorna
            fortfarande lever under ständigt hot. Hon vädjade till Sverige
            att ta emot de mest utsatta flickorna och deras barn som lever
            under konstant hot från både sina familjemedlemmar men också Daish-medlemmar.
          </p>
          <p xml:id="i-2YQnAPiZHZZFvcRn37SxwY">
            Samtidigt tvingas många av dem att under omöjliga förhållanden
            åter försöka bygga upp sina liv på den plats där de blev överfallna,
            våldtagna och misshandlade. Ibland bor deras våldtäktsmän bara
            en bit nedåt gatan. Många flickor och unga kvinnor har blivit
            ensamma och fått sina liv förstörda för all framtid.
          </p>
          <p xml:id="i-KfzVtz1gGAS751EzmFsdxf">
            Det internationella samfundet erkänner numera sexuellt våld som
            en företeelse ingående i militära strategier. Det ansvarsutkrävande
            som kvinnorna efterfrågar är avlägset. Uttrycket ”Våra kroppar,
            deras slagfält” ger röst åt de kvinnor som efter de övergrepp
            och våldtäkter de utsatts för inte kan förmå sig att tala – inte
            ännu.
          </p>
          <p xml:id="i-896VnRmJZ8gUYBkp8XabJZ">
            Men rättvisa och straffansvar är krav måste återkommer och upprepas.
            Att kvinnors kroppar kan vara ett slagfält – ett sådant barbari
            måste få ett slut!
          </p>
          <p xml:id="i-5qcegse9ziZzdzR31QG7CB">
            År 2018 listade FN 19 länder där kvinnor våldtagits i krig men
            underströk att listan inte var heltäckande. I slutet av januari
            i år uttryckte FN:s särskilda sändebud mot sexuellt våld i konflikter
            stark oro över det aktuella läget Tigray, där historien om mord
            och våldtäkter upprepar sig. Våldtäkt av motståndarens/fiendens
            kvinnor är ett av krigshistoriens billigaste och mest vedervärdiga
            vapen.
          </p>
        </div>
        <div type="ipQuestion">
          <p xml:id="i-Xo3w3pRU4gbYm33okgaq1y">
            Med anledning av ovanstående vill jag ställa följande frågor
            till utrikesminister Ann Linde:
            <list rend="unordered">
              <item>
                Vilka initiativ avser Sverige som enskilt land och som medlem
                av EU och FN att ta för att de ansvariga i Etiopien och Eritrea
                ska ställas inför rätta anklagade för krigsbrott?
              </item>
              <item>
                Avser ministern och regeringen att verka för att internationella
                rättsvårdande instanser utkräver ansvar för de systematiska våldtäkter
                som tigreanska kvinnor och barn utsatts för?
              </item>
              <item>
                Avser ministern och regeringen att genomföra humanitära insatser
                för de kvinnor och barn i Tigray som utsatts för våldtäkt eller
                andra krigsbrott och vari kommer dessa i så fall att bestå?
              </item>
              <item>
                Avser ministern och regeringen att i FN lyfta frågan om de yazidiska
                barn och kvinnor som varit offer för IS/Daish och som lever under
                ständigt terroristiskt hot från såväl anhängare till IS/Daish
                som från den egna hederskulturen?
              </item>
            </list>
          </p>
        </div>
      </div>
    </body>
  </text>
</TEI>
