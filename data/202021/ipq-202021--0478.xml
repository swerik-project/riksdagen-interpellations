<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0478">
  <teiHeader>
    <fileDesc>
      <titleStmt>
        <title>Interpellation 2020/21:478 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:478 av Amineh Kakabaveh (-) till Statsrådet Per Olsson Fridh (MP) om Åtgärder mot könsstympning i utrikespolitiken</title>
          <idno type="rdwebb">H810478</idno>
          <ref type="dokument_url_text">http://data.riksdagen.se/dokument/H810478/text</ref>
          <ref type="dokument_url_html">http://data.riksdagen.se/dokument/H810478</ref>
          <ref type="dokumentstatus_url_xml">http://data.riksdagen.se/dokumentstatus/H810478</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-9u8d9sitAXjEzeczw3dSt4">
          <note>Interpellationen är återtagen</note>
        </correspAction>
        <correspAction type="sent" xml:id="i-MZrkE3iTq7PHfbFtkYxBkz" corresp="i-548HUVvKe8n48M3pQmFeUC">
          <date when="2021-02-15"/>
        </correspAction>
        <correspAction type="received" xml:id="i-QmaoW7xUSess1NCn5QHjCd" corresp="i-HYbURAzNUTvqh65pcPmmZx">
          <date when="2021-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Abia48D68AYHghqa464iXr">
            Interpellation 2020/21:478 Åtgärder mot könsstympning i utrikespolitiken
            av Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4FNdk284CoAv34NCjwPJsf">
            Varje år utsätts mellan 3 miljoner och 4 miljoner unga flickor
            och kvinnor för olika typer av könsstympning, som ingår som en
            väsentlig del i det hedersförtryck vi finner i stora delar av
            Afrika och Mellanöstern, men som även finns i Sverige.
          </p>
          <p xml:id="i-PwrHLUq7Wf42AVBEnmaDhK">
            Hederskulturen innebär en lång rad begränsningar av flickors
            och kvinnors grundläggande frihet och rättigheter, och de handlar
            om hur hon ska vara klädd, vilka hon får umgås med, hur hon ska
            bete sig och uppträda.
          </p>
          <p xml:id="i-4VdXeEuHiGkTjfKu2iLo69">
            Denna sedvänja är sprungen ur uråldrig patriarkal kultur. I stora
            delar världen där hedersförtrycket är starkt förekommer också
            ett grovt och brutalt ingrepp på kvinnor, främst unga flickor,
            som innebär att man begår övergrepp emot dem genom könsstympning.
            I flera länder genomförs ingrepp från fyra års ålder och uppåt.
            När man rättfärdigar dessa ingrepp hänvisas till tradition och
            religion, där traditionen att könsstympa flickor är betydligt
            äldre än de religioner som förekommer i dessa länder.
          </p>
          <p xml:id="i-9wS7bcLzBYuCJhZQkkQwXu">
            Brutala hedersnormer styr och berövar flickor deras rätt till
            sin kropp och sexualitet. Någon har uttryckt förhållandet mellan
            könsstympning å ena sidan och tradition och religion å den andra
            som att ”könsstympning är tradition som maskerats till religion”.
            Detta har fått till följd att religiösa argument används för att
            motivera könsstympning och att vissa religiösa företrädare i vårt
            land rättfärdigar könsstympning och hedersförtryck eller avstår
            från att yttra sig i saken. I Egypten har representanter för Muslimska
            brödraskapet velat legalisera könsstympning och vill kalla det
            för omskärelse. Häromdagen kom Egypten med nytt förslag till lagskärpning.
            Ett nytt straff på upp till 20 års fängelse har införts i landet
            i ett försök att utrota kvinnlig könsstympning. Könsstympningen
            i landet har fortsatt att utövas trots att det har varit förbjudet
            i 13 år.
          </p>
          <p xml:id="i-Jqy5Qfr9YkXZpbtL5XQnyC">
            En studie genomförd av FN:s barnfond Unicef uppskattar att över
            80 procent av Egyptens kvinnor och flickor är könsstympade. Kvinnoorganisationer
            välkomnar den nya lagändringen men påpekar att lagen är verkningslös
            så länge poliser och domare inte tar frågan på allvar. I Malaysia
            menar regeringen att kvinnlig ”omskärelse” är en del av den malaysiska
            kulturen. Detta konstaterades av vice premiärminister Datuk Seri
            dr Wan Azizah Wan Ismail.
          </p>
          <p xml:id="i-C4HNENsZAD7KGtPjLkhoaQ">
            Under allt tal om de traditionella och religiösa normerna döljer
            sig emellertid de verkliga orsakerna. Den verkliga orsaken till
            könsstympning i patriarkala samhällen är hederskulturen, som inte
            avser något annat än att kontrollera flickors och kvinnors sexualitet.
            Allt annat är bara prat. Det handlar om att kontrollera kvinnorna
            eller, som en kvinna som själv blivit drabbad av övergreppet uttryckte
            det på ett seminarium riksdagen i januari i år: Det är inget snack
            om den saken.
          </p>
          <p xml:id="i-FVN3qsddcsD1YeNEzQfTfN">
            I dag är könsstympning förbjudet i Sverige. Det torde vara självklart
            för oss alla att den internationella solidariteten bjuder oss
            att vi i Europa, och inom EU och utanför EU, måste bekämpa könsstympning.
            Den feministiska utrikesministern borde i både EU och FN kräva
            ett förbud mot könsstympning. Det spelar ingen roll om övergreppet
            sker i Mogadishu, Egypten, Malaysia, Irak, eller Eritrea. Vi måste
            på allvar verka för att andra EU-länder, EU som organisation och
            länder utanför EU förbjuder könsstympning. Ämnet kommer säkerligen
            att möta visst motstånd, eftersom könsstympning uppfattas som
            något alltför obekvämt, närgånget och intimt och därför jobbigt
            för en del politiker att ta itu med. Men det handlar faktiskt
            om miljontals flickebarns och kvinnors dagliga lidanden – alltså
            ingen småsak. Ett lidande som drabbar 3 till 4 miljoner flickor
            om året. Det finns omkring 200 miljoner könsstympade kvinnor i
            världen i dag. Det är ingen liten grupp det här handlar om – den
            är 20 gånger större än Sveriges hela befolkning.
          </p>
        </div>
        <div type="ipQuestion">
          <p xml:id="i-GtR7sZR6axCWa13KTHpBom">
            Jag vill fråga utrikesminister Ann Linde:
            <list rend="unordered">
              <item>
                Avser ministern att ta upp frågan om en gemensam lagstiftning
                för hela EU om ett förbud mot könsstympning?
              </item>
              <item>
                Avser ministern och regeringen att inom EU verka för att de medlemsländer
                som inte har förbjudit könsstympning ska göra det omedelbart?
              </item>
              <item>
                Avser ministern och regeringen att verka för att frågan om könsstympning
                kommer högre upp på dagordningen inom EU och FN?
              </item>
              <item>
                Avser ministern och regeringen att i FN driva kravet på att ett
                förbud mot könsstympning införs i alla medlemsstater i FN?
              </item>
            </list>
          </p>
        </div>
      </div>
    </body>
  </text>
</TEI>
