<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0795">
  <teiHeader>
    <fileDesc>
      <titleStmt>
        <title>Interpellation 2020/21:795 av Michael Rubbestad (SD)</title>
        <author>Michael Rubbestad (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:795 av Michael Rubbestad (SD) till Utbildningsminister Anna Ekström (S) om Andelen manlig personal i förskolan</title>
          <idno type="rdwebb">H810795</idno>
          <ref type="dokument_url_text">http://data.riksdagen.se/dokument/H810795/text</ref>
          <ref type="dokument_url_html">http://data.riksdagen.se/dokument/H810795</ref>
          <ref type="dokumentstatus_url_xml">http://data.riksdagen.se/dokumentstatus/H810795</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <persName>Michael Rubbestad</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-MrwWWVQG5FZZqsLD7i6cHr">
          <note>Interpellationen är inlämnad</note>
        </correspAction>
        <correspAction type="sent" xml:id="i-2U4qEqYULvgxPGoHTJqMgD" corresp="i-QncsjeqVcGrNpNi8SPzrX4">
          <date when="2021-06-02"/>
        </correspAction>
        <correspAction type="received" xml:id="i-E1tJLrpWYVqd7oXzZ1Xdwz" corresp="i-9AVauGWoNZ6utf3kmZanbm">
          <date when="2021-06-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WRR1Gwvs2Bojvrsm2udMuh">
            Interpellation 2020/21:795 Andelen manlig personal i förskolan
            av Michael Rubbestad (SD) till Utbildningsminister Anna Ekström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Fjdk7zVULx58BNWeyqRuP8">
            Könsfördelningen bland de anställda i förskolan är fortsatt mycket
            ojämn – drygt 4 procent av de anställda som arbetar med barn är
            män. Andelen har varit i stort sett konstant under de senaste
            tio åren. Andelen män som arbetar i fristående förskolor är något
            högre än i kommunala förskolor: 6 procent respektive 4 procent.
            Vidare är det så att vissa år fullgör så få som 50 procent av
            de manliga eleverna sin förskollärarutbildning.
          </p>
          <p xml:id="i-HqYN5457DQUd6fUgWQwHuk">
            Flera män som intervjuats av olika forskare och reportrar beskriver
            baksidorna med att vara man i förskolan. De ifrågasätter varför
            de får rollen som vaktmästare som ska byta glödlampor när detta
            lika gärna kan göras av de kvinnliga förskollärarna. De upplever
            också att de är väldigt synliga som män i förskolan; att särbehandlas
            av kollegor, chefer och föräldrar kan upplevas både positivt och
            negativt.
          </p>
          <p xml:id="i-B9KMN5tqKDDSvccmYK1bRD">
            Det jobbigaste som männen lyfter fram är att förhålla sig till
            att bli betraktad som en presumtiv pedofil och att behöva hantera
            den rädsla, ilska och risk som det för med sig.
          </p>
          <p xml:id="i-J3pmrk5HbXW5pUqxTgV5Fp">
            I mitten av 1990-talet svepte en våg av polisanmälningar in mot
            anställda män i förskolan. Tonläget var så högt att det till och
            med ifrågasattes ifall män borde få arbeta i förskolan. Resultatet
            blev att andelen män i förskolan sjönk från 3,1 procent i början
            av 1990-talet till som lägst 1,9 procent 1998 enligt statistik
            från Skolverket.
          </p>
          <p xml:id="i-6LU8oUsEoqownd7bp2nza7">
            Sedan dess har andelen män åter kommit upp till samma nivå som
            tidigare. Rädslan för pedofili i förskolan har hela tiden funnits
            där och har då och då flammat upp i debatten.
          </p>
          <p xml:id="i-EP4wMeGRvJvn8x4JnWceLK">
            Männen i Skolverkets studier säger att de försöker att inte låta
            sig påverkas av pedofildebatten när det gäller relationen till
            barnen på deras arbetsplatser, men en av männen förklarar att
            oron sätter sig i bakhuvudet.
          </p>
          <p xml:id="i-7TfsjdibnbznWKcYoPB3MA">
            Rapporterna berättar hur många av männen bygger upp ett eget
            säkerhetstänk kring hur de ska agera mot barn, föräldrar och kollegor
            för att undvika misstankar. En del män undviker att ha barnen
            i knät, att delta i barnmassage eller att ligga intill något barn
            vid vilan. De vill ha dörrar öppna när de ska hjälpa ett barn
            på toaletten eller byta blöja. En del män nekar i perioder att
            utföra olika arbetsuppgifter om de tror att det kan misstolkas.
          </p>
          <p xml:id="i-MttFHHZHfL9qeuucDsKiEm">
            Om en anmälan uppmärksammas i närheten av deras egen kommun eller
            i riksmedierna skapar det ytterligare rädsla. Vissa män uttrycker
            oro över att en anmälan från en förälder, som kan vara ogrundad,
            riskerar att slå sönder hela deras yrkesliv och privatliv i en
            handvändning. För även om anmälningarna läggs ned är det svårt
            att rentvå sig från misstankarna. De nedlagda anmälningarna väcker
            sällan medialt intresse. Däremot lever hatet ofta sitt eget liv
            när anmälda män får sin identitet röjd på öppna forum på internet.
          </p>
          <p xml:id="i-AkYUNRrrZg4nBcxPeZLX8o">
            Med anledning av detta vill jag fråga utbildningsminister Anna
            Ekström:
          </p>
          <p xml:id="i-3bWZEKisvyAeFAe365Suiv">
            Vilka konkreta åtgärder avser ministern att vidta för att öka
            andelen manlig personal i den svenska förskolans värld?
          </p>
        </div>
      </div>
    </body>
  </text>
</TEI>
