<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0104">
  <teiHeader>
    <fileDesc>
      <titleStmt>
        <title>Interpellation 2020/21:104 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:104 av Thomas Morell (SD) till Infrastrukturminister Tomas Eneroth (S) om Ett skärpt beställaransvar</title>
          <idno type="rdwebb">H810104</idno>
          <ref type="dokument_url_text">http://data.riksdagen.se/dokument/H810104/text</ref>
          <ref type="dokument_url_html">http://data.riksdagen.se/dokument/H810104</ref>
          <ref type="dokumentstatus_url_xml">http://data.riksdagen.se/dokumentstatus/H810104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-W1Ej7kezMowDZZxRvYN5a8">
          <note>Interpellationen är besvarad</note>
        </correspAction>
        <correspAction type="sent" xml:id="i-EHWezWMi7DNZtEjY2pSRYj" corresp="i-G9Ze2ayHon2kkwVgXWott8">
          <date when="2020-11-03"/>
        </correspAction>
        <correspAction type="received" xml:id="i-2kt2HqdAwZcjb5Px1R38Hn" corresp="i-G8564CqEnhC5PBjZSwUxsE">
          <date when="2020-11-05"/>
        </correspAction>
        <correspAction type="answered" xml:id="i-FLdJLapVNSq7LHk6JXk6Ew">
          <date when="2020-11-17"/>
        </correspAction>
        <correspAction type="answered" xml:id="i-ipPS3vtVAYvzYt3i8AV9X">
          <date when="2020-11-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WLxjMmgPf7q4uuFnvmfEAP">
            Interpellation 2020/21:104 Ett skärpt beställaransvar av Thomas
            Morell (SD) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NoqojGK4vtCafgMW8SbCYk">
            Den 29 oktober publicerade Tidningen Proffs en artikel om en
            lätt lastbil med hela 697 procents överlast. Fordonet var registrerat
            för en högsta totalvikt på 3 500 kilo. Fordonet var ursprungligen
            en lastbil registrerad för en högsta totalvikt på 7 200 kilo.
            Det polskregistrerade fordonet hade blivit omregistrerat till
            en lätt lastbil. I och med denna förändring blev fordonet kraftigt
            överlastat enligt nuvarande registrering.
          </p>
          <p xml:id="i-BE3mdSeFJoun3x75kdjALC">
            Varför gör man då på det här viset? Svaret är enkelt: det är
            helt enkelt för att slippa krav på tillstånd för yrkesmässig trafik
            i internationell trafik. Man undgår också krav på färdskrivare.
            Eftersom fordonet är registrerat i Polen omfattas det inte heller
            av den svenska vilotidsförordningen. Effekten har blivit att mycket
            gods flyttas över från större transportenheter till dessa 3,5-tonsekipage.
            Detta har till följd att ingen kan kräva att transporterna sker
            med tillstånd och att förarna kör bokstavligt talat dygnet runt.
          </p>
          <p xml:id="i-6UZp1DpH4rrDFqbS9z1qYZ">
            Att situationen allvarligt påverkar trafiksäkerheten behöver
            väl knappast påpekas, men det slår också undan benen för den seriösa
            transportnäringen. Hur ska ett svenskt åkeri, vilket har tillståndskrav
            för verksamheten, klara konkurrensen från dessa aktörer? Det svenska
            åkeriets förare ska dessutom följa regler om kör- och vilotider
            eller vilotidsförordningen. Det blir ju omöjligt för de seriösa
            företagen att konkurrera med aktörer som ständigt flyger under
            radarn.
          </p>
          <p xml:id="i-AvdxHwseb4JMN1dk4s22Yy">
            Vi återvänder till den bil här ovan som var registrerad som lätt
            lastbil men utförde en transport som rimligen omfattas av tillstånd
            för yrkesmässig godstransport och regelverket kring kör- och vilotider.
            Vem var då mottagare av godset på den kraftigt överlastade bilen?
            Det var ännu en gång Volvo Cars som figurerade i dessa sammanhang!
            Det är alltså inte första gången som det företaget hamnat i liknande
            rubriker, och de är ingalunda ensamma. Man kan tycka att företag
            som säger sig värna om miljö och säkerhet borde veta bättre.
          </p>
          <p xml:id="i-5JhQuDmLzujQ8sXM9rQ7Sb">
            Orsaken till de ständigt återkommande artiklarna om kraftigt
            överlastade fordon som ska till våra stora svenska bolag är att
            det aldrig blir konsekvenser när man nyttjar olagliga transporter.
            Beställaransvaret når aldrig hela vägen fram, och den som köper
            transporter som allvarligt hotar trafiksäkerhet, skapar osund
            konkurrens och utnyttjar människor under slavliknande förhållanden
            straffas inte.
          </p>
          <p xml:id="i-ERJ6NGVaapyLDgqrugtd33">
            Man kan alltså konstatera att det behövs åtgärder här och nu.
            Det räcker inte med en utredning, utan nu krävs snabba och kraftfulla
            åtgärder för att skärpa beställaransvaret. Det måste bli kännbara
            straff när man inte tar sitt ansvar vid beställning av transporter
          </p>
          <p xml:id="i-8dP9AAFZBRF2KHTWELJPs9">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-6snTT3xTasvoC4SLWX1yEA">
            Vilka åtgärder avser ministern att vidta för att skärpa beställaransvaret?
          </p>
        </div>
      </div>
    </body>
  </text>
</TEI>
