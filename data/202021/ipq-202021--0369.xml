<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0369">
  <teiHeader>
    <fileDesc>
      <titleStmt>
        <title>Interpellation 2020/21:369 av Jan Ericson (M)</title>
        <author>Jan Ericson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:369 av Jan Ericson (M) till Infrastrukturminister Tomas Eneroth (S) om Järnvägsdragning mellan Göteborg och Borås</title>
          <idno type="rdwebb">H810369</idno>
          <ref type="dokument_url_text">http://data.riksdagen.se/dokument/H810369/text</ref>
          <ref type="dokument_url_html">http://data.riksdagen.se/dokument/H810369</ref>
          <ref type="dokumentstatus_url_xml">http://data.riksdagen.se/dokumentstatus/H810369</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <persName>Jan Ericson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-N8GLjAmX8T5bc5gJQeTYyS">
          <note>Interpellationen är besvarad</note>
        </correspAction>
        <correspAction type="sent" xml:id="i-TLF9VajCDTAPprs3fXBizu" corresp="i-Ldb2oqPG98BReLEGLTqU4A">
          <date when="2021-01-27"/>
        </correspAction>
        <correspAction type="received" xml:id="i-GnMuVHUdKSKeCmfHk6rbjP" corresp="i-G8564CqEnhC5PBjZSwUxsE">
          <date when="2021-01-29"/>
        </correspAction>
        <correspAction type="answered" xml:id="i-P5gmiSEeQy12vvHkVvCtw5">
          <date when="2021-02-09"/>
        </correspAction>
        <correspAction type="answered" xml:id="i-XrNSHkDLnHLCyHuoQvZuu1">
          <date when="2021-02-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Cjtzn8LMGTx8BXdZ1yvs9E">
            Interpellation 2020/21:369 Järnvägsdragning mellan Göteborg och
            Borås av Jan Ericson (M) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G7vnWssoS74pBSDh9CKxM">
            Redan 2012 beslutade den dåvarande alliansregeringen att börja
            bygga ny järnväg för traditionella snabbtåg mellan Göteborg och
            Borås, med byggstart 2019. Det gällde den viktiga sträckan Mölnlycke–Bollebygd,
            med en station på Landvetter flygplats. Pengar för bygget avsattes
            i budgeten 2014. Med denna nya delsträcka skulle den sämsta delen
            av spåren mellan de två städerna bytas mot en helt ny järnväg.
            Restiden mellan de två städerna skulle kortas ordentligt, och
            det skulle underlätta den regionala pendlingen. Samtidigt skulle
            Västsveriges två största städer få direkt tågförbindelse till
            Landvetter flygplats.
          </p>
          <p xml:id="i-QZJ8LpbAE1Kc1pm9aHTM6D">
            Hade Alliansen fortsatt styra Sverige hade bygget av denna järnvägssträcka
            redan varit igång, och inom några år skulle man ha kunnat använda
            den, till stor nytta för både arbetsmarknaden och miljön.
          </p>
          <p xml:id="i-M4BH1tK7kvfASCn2rek7RU">
            Men tyvärr blev det inte så. Efter regeringsskiftet 2014 ändrades
            allt. Först gick det tre år när inget alls hände. 2017 drog sedan
            regeringen tillbaka det tidigare beslutet från 2012 och de pengar
            alliansregeringen satt av. Därefter återförde man pengarna några
            år senare – och kallade det för en satsning. Då sattes byggstarten
            till 2023. Nu talas om en byggstart tidigast 2025–2027, men ingen
            vet å andra sidan längre vad som ska byggas på sträckan – höghastighetståg
            eller räls för vanliga snabbtåg?
          </p>
          <p xml:id="i-6Kmt6BnFJUBQPymUWpFosN">
            Trafikverket tvingades börja om från början igen med en helt
            ny förstudie och nya samråd. Samtidigt utreds nu ett antal olika
            tänkbara dragningar av den nya järnvägen, vilket lägger en våt
            filt över stora delar av Härryda, Bollebygds och Borås kommuner.
            Järnvägskorridorer har dragits både norr och söder om riksväg
            40, trots att samtliga tre berörda kommuner avvisat alla tankar
            på att dra den nya järnvägen norr om riksväg 40.
          </p>
          <p xml:id="i-AZBEk3HdpCkdFwLe3NkvZj">
            Kommuner och enskilda kan inte planera för sin framtid eftersom
            kommunerna inte vågar detaljplanera eller ens bevilja byggnadslov
            för bostäder inom de aktuella områdena. Det talas till och med
            om att Trafikverket kommer att åberopa ”riksintresse” och därmed
            kunna kräva stopp för alla nya byggnadslov under flera år framåt.
          </p>
          <p xml:id="i-TJwV2bR1pGThaso6UPmtSJ">
            Flera av de sträckor som utreds passerar rakt igenom byar och
            samhällen på ett helt orimligt och respektlöst sätt, eftersom
            det kommer att tvinga väldigt många människor från deras hem och
            kosta massor i inlösen av bostäder. Och eftersom man arbetar med
            tre olika korridorer samtidigt berörs oskäligt många av Trafikverkets
            begränsningar; många tvingas helt i onödan gå i åratal och oroa
            sig för inlösen av sina hem, och många hindras från att utveckla
            sina fastigheter. Samtliga fastigheter inom de tre korridorerna
            blir dessutom i praktiken osäljbara.
          </p>
          <p xml:id="i-Uw549PqUhPuh52nkg9z2JV">
            Oklarheten kring om det som Trafikverket avser att bygga är vanlig,
            traditionell järnväg för snabbtåg, eller höghastighetståg som
            kräver betydligt bredare järnvägskorridorer, bidrar dessutom till
            att onödigt stora markområden spärras för annan verksamhet i väntan
            på beslut. Samma sak när det gäller osäkerheten om olika stationslägen,
            vilket påverkar dragningen av en framtida järnväg.
          </p>
        </div>
        <div type="ipQuestion">
          <p xml:id="i-Nkhj2EJYKtWwsaGw47w7P2">
            Jag vill därför fråga infrastrukturminister Tomas Eneroth:
            <list rend="unordered">
              <item>
                Vilka åtgärder tänker ministern vidta för att minimera den tid
                som oroliga markägare ska tvingas vänta på besked?
              </item>
              <item>
                När avser ministern och regeringen att fatta slutligt beslut
                om var och när järnvägen ska börja byggas?
              </item>
            </list>
          </p>
        </div>
      </div>
    </body>
  </text>
</TEI>
