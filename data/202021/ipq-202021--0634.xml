<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0634">
  <teiHeader>
    <fileDesc>
      <titleStmt>
        <title>Interpellation 2020/21:634 av Joar Forssell (L)</title>
        <author>Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:634 av Joar Forssell (L) till Statsrådet Anders Ygeman (S) om Kraftsystemets funktion under sommaren</title>
          <idno type="rdwebb">H810634</idno>
          <ref type="dokument_url_text">http://data.riksdagen.se/dokument/H810634/text</ref>
          <ref type="dokument_url_html">http://data.riksdagen.se/dokument/H810634</ref>
          <ref type="dokumentstatus_url_xml">http://data.riksdagen.se/dokumentstatus/H810634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <persName>Joar Forssell</persName>
            <state ref="Q110857" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MQAjzk2apgjL2hcNPcndj6">
          <note>Interpellationen är besvarad</note>
        </correspAction>
        <correspAction type="sent" xml:id="i-T3qRK3VmAdsWvRzzb19XG4" corresp="i-LDFpwyJnL3ETCnq3JKBJqw">
          <date when="2021-04-07"/>
        </correspAction>
        <correspAction type="received" xml:id="i-UmwQHBQ7exPUSSxTY6g3Nr" corresp="i-NW2TEoH8XmW9aSn2aKJ8EA">
          <date when="2021-04-13"/>
        </correspAction>
        <correspAction type="answered" xml:id="i-7xjxYgUw6wehYswtwJexu1">
          <date when="2021-04-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FxML67Gsdrm8DZDuS1owuh">
            Interpellation 2020/21:634 Kraftsystemets funktion under sommaren
            av Joar Forssell (L) till Statsrådet Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WcpJqLTYRHamoaHCZj5Mmj">
            Svenska kraftnät meddelade via ett urgent market message den
            23 mars att man mellan den 22 maj 2021 och den 20 juni 2021 kraftigt
            kommer att begränsa möjligheten att föra över el från norra till
            södra Sverige och att möjligheterna till handel med el över gränserna
            kommer att begränsas ännu mer.
          </p>
          <p xml:id="i-HpCRH7Bw781GrRGirhiNzm">
            Bakgrunden är att kraftsystemet i söder har förlorat stora volymer
            planerbar elproduktion. Kraftsystemet är kraftigt försvagat, och
            vi har under våren sett hur SVK får ta till kraftfulla åtgärder
            för att hantera tämligen normala fel. När reaktorerna till sommaren
            genomför sina underhållsstopp blir situationen akut. Svenska kraftnät
            tvingas då göra de här begränsningarna trots att det egentligen
            behövs mer elöverföring till södra Sverige.
          </p>
          <p xml:id="i-KNY7WKbpSEJ6ARMk5YSmAY">
            Enligt Elmarknadsförordningen, (EU) 2019/943 artikel 16.8, får
            inte kapaciteten i överföringarna mellan prisområdena begränsas
            hur som helst för att lösa tekniska problem. Minst 70 procent
            av kapaciteten ska alltid finnas tillgänglig för marknaden. Trots
            det meddelar SVK att man begränsar flera överföringar mer än vad
            som är tillåtet. Flödena till södra Sverige stryps, och handeln
            med grannländerna begränsas kraftigt. Konsekvensen kommer att
            bli höga elpriser i södra Sverige även denna sommar. Begränsningarna
            under förra sommaren ledde till att priset i Skåne stundtals var
            100 gånger högre än priset i Oslo och uppåt 20 gånger högre än
            i norra Sverige. Under 2020 var genomsnittspriset i Skåne 237
            procent av priset i norra Sverige.
          </p>
          <p xml:id="i-KWn99GHGD2FpDtBErgbx6M">
            Marknadsmekanismerna fungerar. Men effekterna är inte nödvändigtvis
            önskvärda. Höga prisskillnader signalerar att något inte fungerar
            som det ska. Förra året rådde en liknande situation med den skillnaden
            att Ringhals 1 då fortfarande var i drift. SVK kunde avhjälpa
            situationen genom att ersätta Vattenfall för att starta Ringhals
            1 tidigare än planerat. Den möjligheten finns som bekant inte
            längre. Trots att Ringhals 1 då kom till undsättning ledde begräsningarna
            i överföringarna till mycket stora prisskillnader mellan södra
            Sverige och omkringliggande områden.
          </p>
          <p xml:id="i-JtKy4hJcUbQXT6JWGudpcp">
            Särskilt uppseendeväckande inför sommaren är att importen från
            Finland till SE3 stoppas helt. Orsaken till denna mycket kraftfulla
            åtgärd är att kraftsystemet är illa anpassat för öst-västliga
            flöden. Det väcker frågor då flödena i öst-västlig led är på väg
            att öka mycket kraftigt. I höst börjar Olkiluoto 3 leverera el
            till nätet. Norge tar också i drift ytterligare en utlandsförbindelse,
            North Sea Link till Storbritannien, samtidigt som Nordlink från
            Norge till Tyskland kommer upp i sin fulla kapacitet. De här tre
            händelserna innebär stora förändringar för elens flöde genom Sverige.
          </p>
          <p xml:id="i-51DAdi7Qm6jM7iy6BmiQYc">
            SVK har tidigare aviserat att den så efterlängtade Sydvästlänken
            kommer att begränsas från 1 200 megawatt till 800 MW. De förändrade
            flödena till följd av stängningarna av reaktorerna och de nya
            kablarna gör att länken inte kan användas som planerat.
          </p>
          <p xml:id="i-QiPMpkYC2WTVzEqbX5E3xY">
            Den kraftfulla åtgärd som kan vidtas på kort sikt är att Ringhals
            1 återstartas. Det skulle ta oss tillbaka till det något mindre
            dåliga läge som rådde förra sommaren. Alla andra tänkbara åtgärder
            ligger långt fram i tiden, oavsett om det gäller ny nätkapacitet
            eller ny planerbar elproduktion i södra Sverige. Liberalerna har
            föreslagit att lagen som förbjuder en återstart tas bort.
          </p>
          <p xml:id="i-Po8sazY5WjcVpzadHEh2ZU">
            Elektrifieringen av industrin och transportsektorn ställer stora
            krav på kraftsystemet, inte minst i södra Sverige. Allt tyder
            på ett kraftigt ökat behov av leveranssäker el. Samtidigt ser
            det ut som att det överskott på planerbar elproduktion som i dag
            finns i norr är på väg att tas i anspråk av industrins elektrifiering.
            I princip ingen ny planerbar elproduktion planeras i Sverige.
            Med undantag av kärnkraftsprojekten i Finland är också grannländerna
            på väg att avveckla alltmer av den planerbara elproduktion som
            södra Sverige i dag är helt beroende av.
          </p>
          <p xml:id="i-6wEhdgz1zjrxNt6ybbVcxC">
            De kraftfulla åtgärder som SVK aviserat, och de mycket stora
            prisskillnader mellan olika delar av den nordiska elmarknaden
            som numera är vanliga, är viktiga signaler om att allt inte står
            rätt till. Kraftsystemet framför allt i södra Sverige befinner
            sig i stora svårigheter. Marknaden kommer inte att reda ut den
            situation som har uppkommit. Ansvaret vilar på regeringen och
            dess myndigheter.
          </p>
        </div>
        <div type="ipQuestion">
          <p xml:id="i-TLfjCji8hC6NdGLJoJCkK3">
            Med anledning av detta vill jag fråga statsrådet Anders Ygeman:
            <list rend="unordered">
              <item>
                Hur ser statsrådet på att Svenska kraftnät återkommande begränsar
                överföringskapaciteten mer än vad som är tillåtet och har statsrådet
                för avsikt att vidta några åtgärder i anledning av detta?
              </item>
              <item>
                Hur ser grannländerna på att Sverige inte kommer att leva upp
                till sina åtaganden och vilka kontakter har statsrådet haft med
                länderna​?
              </item>
              <item>
                Kommer de planerade nätförstärkningarna från norr till söder
                att hjälpa, eller kommer de nya ledningarna också att begränsas
                när de väl är på plats?
              </item>
              <item>
                Utöver elnät, vilka åtgärder ser statsrådet för att stärka kraftsystemet
                i södra Sverige, och när kan vi förvänta oss att situationen normaliseras?
              </item>
              <item>
                Är regeringen beredd att diskutera en lagändring så att Ringhals
                1 kan återstartas för att avhjälpa den allvarliga situation som
                södra Sverige befinner sig i?
              </item>
              <item>
                Anser statsrådet att Sverige lever upp till sina åtaganden enligt
                förordningen om riskberedskap inom elsektorn (EU) 2019/941, agerar
                Sverige enligt förordningens artikel 15.1 ”i en anda av solidaritet
                för att förebygga och hantera elkriser”, och förändras bedömningen
                av de av SVK aviserade begränsningarna?
              </item>
            </list>
          </p>
        </div>
      </div>
    </body>
  </text>
</TEI>
