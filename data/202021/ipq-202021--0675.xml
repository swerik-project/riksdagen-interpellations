<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0675">
  <teiHeader>
    <fileDesc>
      <titleStmt>
        <title>Interpellation 2020/21:675 av Anders Åkesson (C)</title>
        <author>Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:675 av Anders Åkesson (C) till Infrastrukturminister Tomas Eneroth (S) om Trafikverkets översyn av begreppet riksintresse</title>
          <idno type="rdwebb">H810675</idno>
          <ref type="dokument_url_text">http://data.riksdagen.se/dokument/H810675/text</ref>
          <ref type="dokument_url_html">http://data.riksdagen.se/dokument/H810675</ref>
          <ref type="dokumentstatus_url_xml">http://data.riksdagen.se/dokumentstatus/H810675</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <persName>Anders Åkesson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9duiBAyu34XEVmCfGFntig">
          <note>Interpellationen är besvarad</note>
        </correspAction>
        <correspAction type="sent" xml:id="i-LAbDkLR7nWU2xVqsKrBSZy" corresp="i-FucmvyHZ22CXcKRGnfjaC4">
          <date when="2021-04-23"/>
        </correspAction>
        <correspAction type="received" xml:id="i-ciHzAtjQivz3ZJu31Ti5C" corresp="i-G8564CqEnhC5PBjZSwUxsE">
          <date when="2021-04-27"/>
        </correspAction>
        <correspAction type="answered" xml:id="i-T4zD6USZQNyPPFPPXJcwr2">
          <date when="2021-05-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6jw5Bavt2XAqZCTWzbEFdK">
            Interpellation 2020/21:675 Trafikverkets översyn av begreppet
            riksintresse av Anders Åkesson (C) till Infrastrukturminister
            Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7joWuaDD8FGgQx3bszYojT">
            Trafikverket genomför just nu, på uppdrag av regeringen genom
            Boverket, en remiss på ett förslag om att ta bort eller förändra
            klassningen av riksintresse från en rad vägar och järnvägssträckor
            i landet. En av många anläggningar som föreslås få en förändrad
            status avseende riksintresse är Stångådalsbanan genom Småland
            och Östergötland. I delar av banans sträckning vill Trafikverket
            ta bort klassningen som riksintresse.
          </p>
          <p xml:id="i-GUMi1269UNbvxkHztn6YwY">
            Exemplet Stångådalsbanan tjänar bra som ett generellt exempel
            på vad som kan komma att ske. Stångådalsbanan är i likhet med
            mängder av andra liknande järnvägar och vägar en storregional
            del av det nationella järnvägssystemet. I dag klassas Stångådalsbanan
            i hela sin sträckning, från Kalmar till Linköping, som ett riksintresse
            för transportinfrastruktur.
          </p>
          <p xml:id="i-XqGAtuEyFxa77wS7wSyutP">
            En manöver att i hela eller delar av en trafikanläggning, som
            till exempel Stångådalsbanan eller motsvarande väg/järnväg på
            annat håll i landet, ta bort klassningen som riksintresse innebär
            att dess planmässiga skydd mot konkurrerande intressen försvinner
            och skulle också kunna tolkas som att i ett slag slå undan förutsättningar
            för anläggningens långsiktiga överlevnad. Att utveckla en väg
            eller järnväg för framtiden innebär ofta fysiska ingrepp, såsom
            mötesplatser, kurvrätningar, av- och påfarter etcetera. Med stöd
            i att vägen/järnvägen klassas som ett riksintresse är detta en
            nog så komplicerad manöver, och utan skydd av riksintresset blir
            det långt svårare.
          </p>
          <p xml:id="i-m7iQeW31mJdtFwcchNcXG">
            Trafikverkets remissförfarande med syfte att förändra gällande
            riksintressen med koppling till transportinfrastruktur kommer
            i en tid då kommuner, regioner och näringsliv runt om i landet
            arbetar för att få till en klimatsmart omställning av transportinfrastrukturen.
            Det politiska budskapet på alla nivåer, senast kommet till uttryck
            i proposition 2020/21:151 Framtidens infrastruktur – hållbara
            investeringar i hela Sverige, lyder att vi ska lyfta flöden av
            gods och persontransport från överbelastade vägar till järnväg
            och sjöfart för att klara att möta både ett ökande transportbehov
            och högt ställda klimatmål för transportsektorn.
          </p>
          <p xml:id="i-WBb1K6xZGG9rEPDVr3Tkmc">
            Att staten återkommande ser över och omvärderar nyttjande av
            riksintresse är rimligt. 46 procent av landets yta täcks i dag
            av ett eller flera riksintressen. Regeringen har därför givit
            Boverket i uppdrag att genomföra och hålla samman översynen. Av
            Boverkets instruktioner till andra myndigheter framgår att infrastruktur
            som till sin funktion är av särskild regional karaktär kan anses
            vara av riksintresse. Det är därför med förvåning man noterar
            i Trafikverkets PM TRV 2019/45782 Riksintressen för trafikslagens
            anläggningar – sektorsbeskrivning inklusive kriterier för utpekande
            (sidan 11) att Trafikverket gör bedömningen att infrastruktur
            som till sin funktion är av särskild regional karaktär inte i
            sig ska kunna utgöra grund för ett utpekande.
          </p>
          <p xml:id="i-HEg1ZQrfHuGzff6nxMsswp">
            Många är oroade och kritiska till det som tolkas som att Trafikverket
            nu bortser från Boverkets ursprungliga kriterier för översyn av
            riksintresse. Den transparens i urvalet av riksintressen som Boverket
            får förmodas ha velat uppnå undergrävs i och med Trafikverkets
            ställningstagande. Trafikverkets uttolkande av det uppdrag de
            fått av Boverket i utpekande av riksintressen riskerar då att
            uppfattas som godtyckligt, och det oroar berörda.
          </p>
          <p xml:id="i-8rQVCpUGv4xaTgvyHGNKTD">
            Värdet och den förväntade effekten av de mycket omfattande resurser
            samhället lägger på att investera i och upprätthålla vägar, järnvägar
            etcetera brukar beskrivas som både lokala/regionala/nationella
            och landsgränsöverskridande. Den ekonomiska omslutningen på den
            infrastrukturproposition som det strax ska beslutas om i Sveriges
            riksdag är cirka 800 miljarder kronor. Därtill kommer betydande
            belopp i form av kommunal och regional medfinansiering, trafikavgifter
            med mera. Många av de industrianläggningar runt om i landet som
            förväntas vara en del i den gröna omställningen av transportsektorn
            transportförsörjs av vägar och järnvägar som till sin karaktär
            är av regional betydelse men som givetvis är en del av ett nationellt
            transportsystem.
          </p>
          <p xml:id="i-Pxgqk5gDRJSHY5Dgdzdaei">
            Med hänvisning till ovanstående vill jag fråga infrastrukturminister
            Tomas Eneroth:
          </p>
          <p xml:id="i-6XTFcLogmwTmW4hdu9Kf8m">
            I särskild anledning av uppkommen situation gällande översyn
            av riksintressen, vilka åtgärder avser ministern att vidta för
            att säkerställa hela landets behov av en utvecklad transportinfrastruktur?
          </p>
        </div>
      </div>
    </body>
  </text>
</TEI>
