<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0613">
  <teiHeader>
    <fileDesc>
      <titleStmt>
        <title>Interpellation 2020/21:613 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:613 av Amineh Kakabaveh (-) till Justitie- och migrationsminister Morgan Johansson (S) om Marknadshyror</title>
          <idno type="rdwebb">H810613</idno>
          <ref type="dokument_url_text">http://data.riksdagen.se/dokument/H810613/text</ref>
          <ref type="dokument_url_html">http://data.riksdagen.se/dokument/H810613</ref>
          <ref type="dokumentstatus_url_xml">http://data.riksdagen.se/dokumentstatus/H810613</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LE85viNyRE6L1stPwHKSkS">
          <note>Interpellationen är besvarad</note>
        </correspAction>
        <correspAction type="sent" xml:id="i-FuDKHxPyewR9Z7LAGhiver" corresp="i-548HUVvKe8n48M3pQmFeUC">
          <date when="2021-03-30"/>
        </correspAction>
        <correspAction type="received" xml:id="i-GFevBisQEKk97semKbedHa" corresp="i-UPW2cbGnTUbMZaKTrot5Bh">
          <date when="2021-04-06"/>
        </correspAction>
        <correspAction type="answered" xml:id="i-71AzoovMTu2YQKvVoE4JAh">
          <date when="2021-04-16"/>
        </correspAction>
        <correspAction type="answered" xml:id="i-Aw2w2fJ6eG5mTMS5aNgbfe">
          <date when="2021-04-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8m98A679kDAfy9ZbNDA8sE">
            Interpellation 2020/21:613 Marknadshyror av Amineh Kakabaveh
            (-) till Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AfhNW9Ln5LGW634THNnsQr">
            Rätten till en bostad till rimlig kostnad är inskriven såväl
            i FN:s konvention om de mänskliga rättigheterna som i svensk grundlag.
            Boende lyfts fram som en social rättighet både i FN-deklarationen
            (artikel 25) och i regeringsformen 1 kap. 2 § första stycket,
            som anger följande: ”Särskilt ska det allmänna trygga rätten till
            arbete, bostad och utbildning samt verka för social omsorg och
            trygghet”.
          </p>
          <p xml:id="i-RGoDX4vmwXnuFgSDExJvvC">
            Denna rätt innebär att det allmänna har ett ansvar både för bostadsförsörjningen
            och för bostadskostnaden. Historiskt har detta ansvar utövats
            av Sveriges riksdag och regering. Jag vill peka på hyresregleringen,
            miljonprogrammet, allmännyttan och bruksvärdessystemet.
          </p>
          <p xml:id="i-XrJMJsaPc5kLYpZZpXhgMw">
            Nu finns dock inte mycket kvar av detta ansvarsutövande. Den
            sociala bostadspolitiken är nästan bra ett minne blott. Allmännyttiga
            hyresrätter har i stor omfattning omvandlats till marknadsstyrda
            bostadsrätter. Bostadsförsörjningen likaså.
          </p>
          <p xml:id="i-8j4z1YVvTyWmqrjxQ3DAaF">
            Marknadshyror i nyproduktion är första steget till att införa
            marknadshyror för hela beståndet. Alla borgerliga partier har
            på olika sätt uttryckt stöd för marknadshyror. Skillnaderna mellan
            ägt boende och hyresrätten är redan i dag mycket stora.
          </p>
          <p xml:id="i-HM9VRSJ26vNXeCkZor6yrf">
            Därför är det viktigt att se vilka som vinner och vilka som förlorar
            på ett system med så kallad fri hyressättning.
          </p>
          <p xml:id="i-C96EQLGpmNjeGz54zumdYH">
            Hyresgästföreningen har låtit Ramböll utreda konsekvenserna av
            en övergång till marknadshyror utifrån situationen på bostadsrättsmarknaden.
            Det skulle slå hårt mot enskilda och samhället i stort. Nästan
            överallt skulle det medföra hyreshöjningar, mest där bostadsbristen
            är som störst. I Stockholms kommun skulle den genomsnittliga hyreshöjningen
            bli 52 procent. I Göteborg skulle den bli 51 procent, i Luleå
            43 procent och i Uppsala 34 procent. Eftersom det redan i dag
            är 3 000 kronor om året dyrare att bo i hyresrätt jämfört med
            villa eller bostadsrätt skulle det innebära att ojämlikheten ökar
            drastiskt. De med lägst inkomster blir uteslutna från bostadsmarknaden
            samtidigt som trycket på och kostnaderna för den kommunala socialtjänsten
            ökar.
          </p>
          <p xml:id="i-WriKPHzuMqzsHxfzVsPxGw">
            Marknadshyror innebär att det i princip bli omöjligt för kvinnojourer
            få de lägenheter de behöver. Det innebär också att kommunerna
            kommer att få stora svårigheter att få fram lägenheter med rimliga
            hyror för kvinnor som får förtur till en lägenhet på grund av
            våld i hemmet eller för kvinnor som genom kommunen beviljas skyddat
            boende.
          </p>
          <p xml:id="i-7m8ZZWEAVMDrzWHMv98JKq">
            Redan i dag missgynnar bostadspolitiken lågavlönade, och en stor
            majoritet är kvinnor. Det gäller en mycket stor grupp kvinnliga
            pensionärer som med sina låga pensioner inte har en chans att
            få en lägenhet i dag då hyresvärdarna i Stockholm, men även på
            många andra platser, kräver en inkomst på tre gånger hyran. Likaså
            är det redan i dag mycket svårt för en ensamstående lågavlönad
            förälder att få en bostad.
          </p>
          <p xml:id="i-FkCi1LezyzFeEobruSt8SE">
            Eftersom marknadshyrorna stiger mest där bristen är som störst
            finns inget som stimulerar en ökad bostadsproduktion. Bristen
            är helt enkelt lönsam. Marknadshyror skulle bli spiken i kistan
            för bostaden som social rättighet.
          </p>
        </div>
        <div type="ipQuestion">
          <p xml:id="i-LmMq7yXsAt3kfaqu565S46">
            Jag vill därför fråga justitie- och migrationsminister Morgan
            Johansson​:
            <list rend="unordered">
              <item>
                Har regeringen beaktat att införandet av marknadshyror riskerar
                att i sin förlängning medföra försämringar för alla utom en liten
                grupp fastighetsägare och som inte stimulerar ett ökat bostadsbyggande?
              </item>
              <item>
                Kan regeringen lova att inte medverka till att fastighetsägarnas
                fria hyressättning utvidgas till hela hyresmarknaden?
              </item>
              <item>
                Hur garanterar regeringen att kvinnors behov av hyresrätter ska
                kunna tillgodoses om marknadshyror införs?
              </item>
              <item>
                Var ska alla lågavlönade människor, varav en majoritet är kvinnor,
                bo om marknadshyror införs?
              </item>
            </list>
          </p>
        </div>
      </div>
    </body>
  </text>
</TEI>
