<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0041">
  <teiHeader>
    <fileDesc>
      <titleStmt>
        <title>Interpellation 2020/21:41 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:41 av Amineh Kakabaveh (-) till Utrikesminister Ann Linde (S) om Den turkiska regimens expansiva utrikespolitik</title>
          <idno type="rdwebb">H81041</idno>
          <ref type="dokument_url_text">http://data.riksdagen.se/dokument/H81041/text</ref>
          <ref type="dokument_url_html">http://data.riksdagen.se/dokument/H81041</ref>
          <ref type="dokumentstatus_url_xml">http://data.riksdagen.se/dokumentstatus/H81041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-6ktg2uyKtkR94ZVdSqowWo">
          <note>Interpellationen är återtagen</note>
        </correspAction>
        <correspAction type="sent" xml:id="i-UCU8W3vzdiaYZuAGL4jyCE" corresp="i-548HUVvKe8n48M3pQmFeUC">
          <date when="2020-10-05"/>
        </correspAction>
        <correspAction type="received" xml:id="i-8a2a7bkcRtaLJMZzpPN8tC" corresp="i-HYbURAzNUTvqh65pcPmmZx">
          <date when="2020-10-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D1DrLNpLHohZRQQzKwDbnp">
            Interpellation 2020/21:41 Den turkiska regimens expansiva utrikespolitik
            av Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FxXuZDKXdXkWpjMHPbXm8K">
            Målet är inte fred
          </p>
          <p xml:id="i-Afa9iLBXBWPJnqkNdPdUvX">
            President Erdoğan i Turkiet uppträder som en sultan i ett pånyttfött
            osmanskt rike. I dag finns hans trupper i Libyen, på Balkan och
            i Somalia. De har invaderat delar av Rojava och tagit staden Afrin.
            I irakiska Kurdistan bombar hans flygstridskrafter civila under
            förevändningen att de jagar terrorister. Nyligen, den 28 september,
            sägs det att Turkiet har skickat 4 000 elitsoldater till Azerbajdzjan
            i konflikten med Armenien. Samtidigt inleder Erdoğan en territoriell
            konflikt med Grekland, där den gamla Cypernkonflikten fräschas
            upp för att Turkiet ska kunna kräva delar av Egeiska havet, där
            det visat sig finnas olja men som man tidigare inte visat något
            särskilt intresse för från turkisk sida. President Erdoğan för
            en expansiv och aggressiv utrikespolitik. Det är ett klassiskt
            agerande för en regering vars största problem egentligen är att
            dess ekonomi befinner sig i en kris som man till varje pris vill
            dra befolkningens uppmärksamhet ifrån. Bördan av denna aggressiva
            utrikespolitik tvingas Turkiets befolkning att bära.
          </p>
          <p xml:id="i-EuoLKRsFwHNwEKfjN48znh">
            Målet för president Erdoğan är inte fred. För hans del handlar
            det om expansion och aggression på andras bekostnad.
          </p>
          <p xml:id="i-8pUBGe2LL8Ujt9v7qwtTwV">
            Målet är inte mänskliga rättigheter
          </p>
          <p xml:id="i-Fs5PyoemqmvBWDpBKsK6zz">
            Kritiska röster har höjts. Människor som uttrycker sitt missnöje
            med regimens politik stämplas dock som terrorister och fängslas.
            Folkvalda politiker i parlamentariska församlingar, som hyser
            andra uppfattningar än Erdoğan, som ledarna för HDP, Selahattin
            Demirtaş och Figen Yüksekdağ med flera, har spärrats in i säkerhetsfängelser.
            I sydöstra Turkiet har folkvalda kommunpolitiker ersatts med militärer.
            Vi läser varje dag att regimkritiska advokater, musiker, författare
            och folkvalda politiker hungerstrejkar i protest mot fruktansvärda
            fängelseförhållanden, där coronapandemin under bedrövliga sanitära
            förhållanden härjar. Nyligen dog den framstående kurdiske advokaten
            och hungerstrejkande människorättskämpen Ebru Timtik.
          </p>
          <p xml:id="i-TNJg2M6qhC5Q46oezxk8u7">
            Den 25 september arresterades och fängslades 82 folkvalda oppositionspolitiker
            från HDP. De arresterades för att de deltagit i demonstrationerna
            den 6–7 oktober 2014, då de protesterade mot IS/Daishs belägring
            av staden Kobane i Rojava i norra Syrien, där kurdiska styrkor
            som skyndat till Kobanes försvar lyckades bryta belägringen och
            driva bort IS/Daishs terrorister – ett ingripande som fick ett
            så stort internationellt stöd att FN senare gjorde den 1 november
            till World Kobane Day. Det torde alltså stå klart att Erdoğan
            och Turkiet stod på fel sida när det gällde försvaret av Kobane
            och inte delar världssamfundets syn på IS/Daish.
          </p>
          <p xml:id="i-NFjEBXT3FQbtH2dTqWECmR">
            Den turkiska militären bedriver en alldeles egen terrorverksamhet
            riktad mot landets egen befolkning. I Catakdistriktet i Van arresterades
            militären Servet Turgut, 55 år, och Osman Şiban, 50 år, av turkisk
            militär och var försvunna i två dagar. Det framkom senare när
            de återfunnits, illa skadade och omhändertagna på ett sjukhus,
            att de förts bort med helikopter och torterats ombord, varefter
            man helt sonika bara kastat ut dem – ett manér likartat det som
            förekom i Argentina på diktatorn Videlas tid.
          </p>
          <p xml:id="i-3ySVZAMihz8FURNbApcXuo">
            Målet för president Erdoğan är inte heller mänskliga rättigheter.
            I stället kränker han dem.
          </p>
          <p xml:id="i-9eXKuLKTKhZLdBkP76qAAz">
            Målet är inte demokrati
          </p>
          <p xml:id="i-Cr1hYajvxCan3dCdDT6w7p">
            De som uttrycker åsikter som misshagar den nye sultanen/presidenten
            arresteras och döms som terrorister. De påstås alltså ha bedrivit
            terrorism inte genom några terroristiska handlingar utan för att
            ha givit uttryck för sina åsikter, som han påstår är ”ett hot
            mot statens enhet och integritet”. Det är diktaturens språk! Att
            flera av dem som arresterats är folkvalda och medlemmar i demokratiska
            församlingar är utan betydelse för Erdoğan, eftersom han med suverän
            arrogans deklarerat att ”demokrati är inte målet” för honom. President
            Erdoğan har i praktiken skapat ett sultanat åt sig själv och tillskansat
            sig diktatorisk makt.
          </p>
          <p xml:id="i-8ggqdJNw6TEJLGQ95s7iWF">
            En statschef med en stat som inte tål kritik, avskaffar demokratin
            och bryter mot mänskliga rättigheter kommer dock att en dag att
            kväva sig själv, eller som den svenska poeten Maria Wine en gång
            uttryckte saken: ”Alla diktatorer drunknar förr eller senare i
            sina egna stövlar.” Men innan detta sker kommer många människor
            ha fått utstå svåra lidanden, och det är vad som just nu sker
            i Turkiet, eftersom det nya Osmanska rikets sultan/president inte
            har fred, demokrati eller mänskliga rättigheter som mål för sin
            politik utan endast makt för egen räkning.
          </p>
          <p xml:id="i-GUZdufAAUMFZzbE8q3qpp2">
            För Sverige och EU, som anser sig vara försvarare av fred, demokrati
            och mänskliga rättigheter, torde det vara en självklar uppgift
            att kräva att alla HDP-politiker och människorättsaktivister i
            Turkiet friges.
          </p>
        </div>
        <div type="ipQuestion">
          <p xml:id="i-V5PkNeWoxJBmmaNg8qLwnp">
            Jag vill sålunda fråga utrikesminister Ann Linde:
            <list rend="unordered">
              <item>
                Avser ministern och regeringen att kräva att HDP:s företrädare
                i Turkiets nationella parlament och kommunala församlingar samt
                Selahattin Demirtaş och Figen Yüksekdağ omedelbart försätts på
                fri fot och får möjlighet att utföra sina politiska uppdrag?
              </item>
              <item>
                Kommer ministern och regeringen att kräva frigivning av alla
                politiska fångar, som advokater, läkare, forskare, journalister
                och demokratikämpar?
              </item>
              <item>
                Avser ministern och regeringen att fördöma Turkiet för dess i
                det närmaste slentrianmässiga bombningar av civila i irakiska
                Kurdistan och Syrien, där många har dödats och många kvinnor våldtagits
                för att de har kämpat mot Daish/Isis?
              </item>
              <item>
                Avser ministern och regeringen att i EU ta upp ett fördömande
                av Turkiets ständiga bombningar i irakiska Kurdistan och Syrien?
              </item>
              <item>
                Avser ministern och regeringen att i EU och FN ta upp Erdoğans
                folkrättsvidriga militarisering av Rojava och irakiska Kurdistan
                samt Turkiets aggressiva uppträdande i Azerbajdzjan, Libyen, Cypern
                och Grekland?
              </item>
            </list>
          </p>
        </div>
      </div>
    </body>
  </text>
</TEI>
