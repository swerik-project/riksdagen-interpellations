<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0183">
  <teiHeader>
    <fileDesc>
      <titleStmt>
        <title>Interpellation 2020/21:183 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:183 av Johan Hultberg (M) till Statsrådet Jennie Nilsson (S) om Arbetsmarknaden i Strömstad</title>
          <idno type="rdwebb">H810183</idno>
          <ref type="dokument_url_text">http://data.riksdagen.se/dokument/H810183/text</ref>
          <ref type="dokument_url_html">http://data.riksdagen.se/dokument/H810183</ref>
          <ref type="dokumentstatus_url_xml">http://data.riksdagen.se/dokumentstatus/H810183</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8QPEb9sSq8ToDPffWoBBkw">
          <note>Interpellationen är besvarad</note>
        </correspAction>
        <correspAction type="sent" xml:id="i-QJUtAK5TZXbbi92U3Vsa2H" corresp="i-5tbgYo4dBB9rh3uBeCweBm">
          <date when="2020-11-25"/>
        </correspAction>
        <correspAction type="received" xml:id="i-KSqiyrkP7ARBZJgfkA81nU" corresp="i-PeMj54xpJ7ARDpgP8iEYQ9">
          <date when="2020-11-26"/>
        </correspAction>
        <correspAction type="answered" xml:id="i-VCxB8jhyr331tRnwmimE3B">
          <date when="2020-12-08"/>
        </correspAction>
        <correspAction type="answered" xml:id="i-VuH5eDDzJTQZ7JJn7eNxWt">
          <date when="2020-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JgwRcCFuKJL934GYkCwHiK">
            Interpellation 2020/21:183 Arbetsmarknaden i Strömstad av Johan
            Hultberg (M) till Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ND1sEMPHmdgjJxcryx6zsf">
            Coronapandemin slår hårt mot svensk ekonomi överlag, men ingen
            kommun är så hårt drabbad som Strömstad. Konsultbolaget WSP publicerade
            i våras rapporten Coronakrisen och besöksnäringen. Rapporten gick
            igenom hur krisen slår mot kommuner som är beroende av besöksintensiva
            verksamheter såsom sällanköpshandel, restauranger och hotell.
            Rapporten visade att alla de tre kommuner som drabbas hårdast
            är kommuner med betydande gränshandel, nämligen Strömstad, Eda
            och Haparanda. Strömstad är alldeles extra hårt drabbat då man
            har mycket omfattande både handel och turism. WSP:s granskning
            visade att Strömstad, av Sveriges alla 290 kommuner, har högst
            andel sysselsatta inom sällanköpshandeln och dessutom den tredje
            högsta andelen sysselsatta inom hotell- och restaurangbranschen.
            Fler än var fjärde Strömstadsbo var före krisen sysselsatt inom
            just dessa branscher.
          </p>
          <p xml:id="i-4hBxX6LBkTQ8NzYoNcyPLG">
            Arbetslösheten i Strömstad var före coronapandemin låg, men nu
            avlöser varslen och uppsägningarna varandra. Andelen öppet arbetslösa
            uppgår i skrivande stund till 9,8 procent men ökar för varje månad
            som går. Allt fler arbetsgivare har helt enkelt inte råd att behålla
            sin personal när de trots permitteringsersättning måste axla stora
            lönekostnader samtidigt som de ofta tappat närapå hela sin omsättning
            till följd av Norges stängda gräns mot Sverige. Jämfört med i
            mars har arbetslösheten ökat med hela 66 procent i Strömstad.
            Dessutom kommer allt fler vittnesmål från svenskar som arbetar
            i Norge om upplevd diskriminering liksom praktiska problem avseende
            beskattning, a-kassa och andra gränshinder. Det spär på en redan
            mycket allvarlig situation på arbetsmarknaden och skapar ytterligare
            oro och osäkerhet inför framtiden för boende i Strömstad såväl
            som i andra gränskommuner där arbetsmarknadsregionerna är just
            gränsöverskridande.
          </p>
          <p xml:id="i-TJkCB7JVRyWqSNTA7QCANY">
            Strömstads kommun har naturligtvis vidtagit en lång rad åtgärder
            och tagit flera initiativ för att hantera den mycket allvarliga
            situationen. Bland annat planerar kommunen att etablera ett omställningskontor
            för att ge stöd och hjälp till drabbade, men man behöver statens
            hjälp för att klara finansieringen. För att ge personer som nu
            förlorar sina jobb möjlighet till omställning är vuxenutbildning
            helt centralt. Men samtidigt som behovet av utbildningsinsatser
            ökar i norra Bohuslän i allmänhet och i Strömstad i synnerhet
            har besked kommit om anslag som inte på långa vägar står i proportion
            till behovet. Noden som består av kommunerna Strömstad, Tanum,
            Munkedal, Sotenäs och Lysekil har till och med fått sämst tilldelning
            från statsbidraget för regional yrkesinriktad vuxenutbildning
            i Sverige. Noden fick blott 27 procent av sökta medel för yrkesvux
            och endast 17,4 procent för lärlingsutbildningar.
          </p>
          <p xml:id="i-H4EUkJ6FDHXz6XjhvtWU8s">
            Nu måste regeringen hörsamma nödropen från Strömstad och vidta
            såväl riktade som generella åtgärder. Annars riskerar Strömstads
            lokala näringsliv att slås i spillror och arbetslösheten att skena.
          </p>
        </div>
        <div type="ipQuestion">
          <p xml:id="i-PvfHzVMUEWhSqSnz2XXCim">
            Mot denna bakgrund vill jag fråga arbetsmarknadsminister Eva
            Nordmark:
            <list rend="unordered">
              <item>
                Är ministern beredd att ta initiativ till riktade stöd till Strömstad,
                exempelvis för att finansiera kommunens planerade omställningskontor?
              </item>
              <item>
                Hur ser ministern på möjligheten att utforma särskilda permitteringsstöd,
                med högre subventionsgrad, till företag som är exceptionellt hårt
                drabbade av coronakrisen, såsom företag inom gränshandeln?
              </item>
              <item>
                Tänker ministern vidta några åtgärder för att ta itu med problemet
                med att gränspendlare upplever diskriminering och för att säkerställa
                att arbetspendlingen över den svensk-norska gränsen fungerar bra
                även nu under pågående pandemi?
              </item>
            </list>
          </p>
        </div>
      </div>
    </body>
  </text>
</TEI>
