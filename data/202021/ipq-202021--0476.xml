<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0476">
  <teiHeader>
    <fileDesc>
      <titleStmt>
        <title>Interpellation 2020/21:476 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:476 av Lars Beckman (M) till Arbetsmarknadsminister Eva Nordmark (S) om Tillgången till lärlingsplatser </title>
          <idno type="rdwebb">H810476</idno>
          <ref type="dokument_url_text">http://data.riksdagen.se/dokument/H810476/text</ref>
          <ref type="dokument_url_html">http://data.riksdagen.se/dokument/H810476</ref>
          <ref type="dokumentstatus_url_xml">http://data.riksdagen.se/dokumentstatus/H810476</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5bHnjH2MshUp9jbc9pzwBJ">
          <note>Interpellationen är besvarad</note>
        </correspAction>
        <correspAction type="sent" xml:id="i-KRPyqDsNjB8L6YvKpxxuCc" corresp="i-8LDEcfmJoNdnZMCPvSjiNu">
          <date when="2021-02-15"/>
        </correspAction>
        <correspAction type="received" xml:id="i-2ykk9oQRKTPgvsRnK5kfzW" corresp="i-PeMj54xpJ7ARDpgP8iEYQ9">
          <date when="2021-02-23"/>
        </correspAction>
        <correspAction type="answered" xml:id="i-FaQNdffyrgFSRR8u6ndUa">
          <date when="2021-03-23"/>
        </correspAction>
        <correspAction type="answered" xml:id="i-G3ZKPtvT4qmd9ZJhNn8a2D" corresp="i-PeMj54xpJ7ARDpgP8iEYQ9">
          <date when="2021-03-23"/>
        </correspAction>
        <correspContext corresp="i-G3ZKPtvT4qmd9ZJhNn8a2D">
          <ref type="record" target="prot-202021--098">Protokoll 2020/21:98 Tisdagen den 23 mars</ref>
          <ref type="recordSection" target="unsetDivId">Svar på interpellation 2020/21:476 om tillgången till lärlingsplatser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6QYY1PmdwFBBH8KCpu82M6">
            Interpellation 2020/21:476 Tillgången till lärlingsplatser av
            Lars Beckman (M) till Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cj8KsJg6ek6U1tMZ8Mb5Zt">
            Sverige behöver bygga väsentligt mer för att bygga bort bostadsbristen.
            För detta krävs det en aktiv bostadspolitik och ett klimat som
            möjliggör för fler att äga sin bostad. Men det krävs också att
            det finns yrkesgrupper som kan bygga.
          </p>
          <p xml:id="i-UC7xLXxs5DgxV1YFikza53">
            Tillväxtverkets tolkning av regelverket för korttidsarbete riskerar
            nu att göra tusentals lärlingar utan någon plats på byggen för
            att slutföra sin utbildning. Tillväxtverket gjorde ett ställningstagande
            under 2020 om att avlönade praktikanter eller lärlingar inte är
            förenligt med stöd för korttidsarbete. Tillväxtverket menar: För
            att ha rätt till korttidsstöd ska ett företag lida av tillfälliga,
            allvarliga ekonomiska svårigheter som inte har kunnat förutses
            eller undvikas. Företaget ska också ha använt sig av tillgängliga
            åtgärder för att minska arbetskraftskostnaderna. Avlönade praktikanter
            eller lärlingar är exempelvis inte förenligt med stöd för korttidsarbete.
            Ett företag med flera driftsenheter kan välja att endast tillämpa
            korttidsstöd på vissa av dessa, dock omfattas hela företaget av
            kravet på att minska arbetskraftskostnaderna. Därmed är det inte
            förenligt med stöd för korttidsarbete att ett företag som uppbär
            stöd har avlönade praktikanter eller lärlingar, oavsett vid vilken
            driftsenhet.
          </p>
          <p xml:id="i-CZRCNg14BfLiSn1G2DZTpk">
            Byggföretagen och en rad andra organisationer inom byggsektorn
            har avlönade lärlingar. Byggföretagen ställde då frågan om Tillväxtverket
            menade att alla lärlingar, även de som har varit på företag i
            flera år, ska sägas upp innan ersättning kan fås för en enda person.
          </p>
          <p xml:id="i-LZ8tv4vtpESyWAu28pFa8u">
            Svaret från Tillväxtverket var då entydigt: Avlönade praktikanter
            eller lärlingar är inte förenligt med stöd för korttidsarbete.
            Tillväxtverket har dock inte motiverat varför det skulle förhålla
            sig på det sättet och inte heller utvecklat vidare vad som menas
            med detta, till exempel om det är så att tillsvidareanställda
            lärlingar måste sägas upp – trots att detta inte krävs för övriga
            tillsvidareanställda inom systemet med korttidsarbete. Byggföretagen
            frågade även om Tillväxtverket likställer anställda lärlingar,
            enligt kollektivavtalet, med andra praktikanter och om obetald
            praktik som till exempel ingår i en utbildning och där studiemedel
            utgår kan vara okej så länge de inte är avsedda att ersätta de
            anställda som omfattas av korttidsarbete.
          </p>
          <p xml:id="i-UjQsra8DspM3Y8Yy3TyqzJ">
            Direkt och indirekt berörs både företagen och tusentals lärlingar
            av Tillväxtverkets tolkning. Direkt berörs företagen, den långsiktiga
            kompetensförsörjningen i branschen och 3 500 lärlingar. Alla avlönade
            praktikanter. Avlönad praktik förekommer i dag i många branscher,
            till exempel på gymnasieskolans yrkesprogram, vuxenutbildning,
            yrkeshögskola, Tekniksprånget (satsning mellan gymnasium och högskola)
            och högskolans Co-op (ett år mellan år 2 och 3 på ingenjörsprogrammen).
          </p>
          <p xml:id="i-QU51Aitm1sRGCKmTiRffFN">
            Indirekt: Detta kan bidra till att företag blir mer restriktiva
            med att ta emot praktikanter. I dag är en av de största utmaningarna
            för svenskt näringsliv att företag inte får tag på gymnasialt
            yrkesutbildade. Platserna på teoretiska program utökas och yrkesprogram
            dras ned eller läggs ned, vilket förvärrar situationen samtidigt
            som så många som 40 procent av de som gick ut ett högskoleförberedande
            program 2014 hade inte kommit i jobb eller studier 4 år senare,
            enligt regeringens särskilda utredare Lars Stjernkvist i planerings-
            och dimensioneringutredningen.
          </p>
          <p xml:id="i-DbtsBAQ1EpHi9vdrVb3ftb">
            Branschorganisationen Byggföretagen anser att de 3 500 lärlingarna
            ska undantas från nuvarande regler, så på sätt att ett företag
            inte behöver säga upp sina lärlingar för att ta del av stöd för
            korttidsarbete. Om lärlingar i byggbranschen försvinner finns
            det en stor risk att man förlorar dem ur branschen. Det betyder
            att man inte kan möta det akuta kompetensbehovet på lång sikt.
            Det drabbar företag, företagande i Sverige, tillväxt och sysselsättning.
            Man kan inte bygga utan byggare – vare sig hus, vägar eller sjukhus.
            En lärling eller praktikant är ett insteg i branschen som företagen
            investerar i; de får utbildning, handledare och lön. Efter lärlingstiden
            är det ingen garanti att individen stannar i det enskilda företaget.
            Varje lärling är branschkritisk och näringslivskritisk.
          </p>
          <p xml:id="i-LHohv1Z8S27SzzvrSFYFgV">
            Tillväxtverket har under senare tid förtydligat regelverket och
            menar att det leder till vissa lättnader, men enligt branschen
            löser det inte situationen.
          </p>
        </div>
        <div type="ipQuestion">
          <p xml:id="i-F6eg6DE5ZRHm5WW78Jkmhj">
            Med anledning av detta vill jag fråga arbetsmarknadsminister
            Eva Nordmark:
            <list rend="unordered">
              <item>
                Vilka åtgärder avser ministern och regeringen att vidta för att
                säkerställa att inte 3 500 lärlingar förlorar sin värdefulla lärlingsplats?
              </item>
              <item>
                Avser ministern att agera gentemot ansvariga myndigheter för
                att lösa situationen enligt beskrivningen ovan?
              </item>
              <item>
                Vilka övriga åtgärder avser ministern att vidta för att säkerställa
                kompetensbehovet i byggbranschen på kort och lång sikt?
              </item>
            </list>
          </p>
        </div>
      </div>
    </body>
  </text>
</TEI>
