<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0469">
  <teiHeader>
    <fileDesc>
      <titleStmt>
        <title>Interpellation 2020/21:469 av Julia Kronlid (SD)</title>
        <author>Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:469 av Julia Kronlid (SD) till Statsrådet Ardalan Shekarabi (S) om Sjukförsäkringen, samverkansproblem och SGI</title>
          <idno type="rdwebb">H810469</idno>
          <ref type="dokument_url_text">http://data.riksdagen.se/dokument/H810469/text</ref>
          <ref type="dokument_url_html">http://data.riksdagen.se/dokument/H810469</ref>
          <ref type="dokumentstatus_url_xml">http://data.riksdagen.se/dokumentstatus/H810469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <persName>Julia Kronlid</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VD3abQqSVJKz7JmX718Ky9">
          <note>Interpellationen är besvarad</note>
        </correspAction>
        <correspAction type="sent" xml:id="i-MdawXbHNi2BPbzcJRZXxwe" corresp="i-VFaAexqzCaq9JmKCfc1WJ9">
          <date when="2021-02-15"/>
        </correspAction>
        <correspAction type="received" xml:id="i-9wW69aoVcxGmbfsDPipRQZ" corresp="i-LGnWAFHmtMWgHhZSuUL8EB">
          <date when="2021-02-23"/>
        </correspAction>
        <correspAction type="answered" xml:id="i-UbERtqnWmzx1XZH8jPrvwC">
          <date when="2021-03-11"/>
        </correspAction>
        <correspAction type="answered" xml:id="i-EN79Fcuuf1TkALWRxrboBB" corresp="i-LGnWAFHmtMWgHhZSuUL8EB">
          <date when="2021-03-11"/>
        </correspAction>
        <correspContext corresp="i-EN79Fcuuf1TkALWRxrboBB">
          <ref type="record" target="prot-202021--092">Protokoll 2020/21:92 Torsdagen den 11 mars</ref>
          <ref type="recordSection" target="unsetDivId">Svar på interpellation 2020/21:469 om sjukförsäkringen, samverkansproblem och SGI</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EFizdS4R7ZYsCFzZ7cx5kR">
            Interpellation 2020/21:469 Sjukförsäkringen, samverkansproblem
            och SGI av Julia Kronlid (SD) till Statsrådet Ardalan Shekarabi
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PJ9gHAwA2iCd3APD1wSC8Q">
            Coronakrisen är en av vår tids största utmaningar, och den sätter
            hela välfärdssystemet på prov. Smittan är fortsatt hög, och hjältarna
            i vården kämpar med långa arbetsdagar. Nu väntar många på vaccinet
            och hoppas att det ska stoppa smittspridningen och dess konsekvenser.
            Men samtidigt får vi inte heller glömma de människor som av andra
            orsaker än corona kämpar med sin hälsa och ekonomin.
          </p>
          <p xml:id="i-DgqMMSMhiMZV2WTvZN6Fq1">
            En human sjukförsäkring är en av kärnpunkterna i Sverigedemokraternas
            socialförsäkringspolitik. I både tidningar och sociala medier
            får vi återkommande läsa om människoöden och tragiska historier.
            Det är historier om människor som är svårt sjuka eller som har
            fått svåra arbetsskador men som samtidigt utförsäkras, framför
            allt efter 180 dagar, och därmed ska ställas till arbetsmarknadens
            förfogande. Att beviljas sjukersättning är som att ta sig igenom
            ett nålsöga, där avslagen på aktivitetsersättning samtidigt ökar.
          </p>
          <p xml:id="i-92L5K2aY1fAz2A6euLcb6t">
            Vi välkomnar därför utredningen En trygg sjukförsäkring med människan
            i centrum och En begriplig och trygg sjukförsäkring med plats
            för rehabilitering, som har tittat på den omfattande problematiken
            med den nuvarande rehabiliteringskedjan eller ”utförsäkringskedjan”
            som den tyvärr har utvecklats till att innebära i praktiken. Utredningen
            tar upp kritik mot Försäkringskassans hantering av ärendena, som
            leder till att människor utförsäkras. Där handlar det om allt
            från bristande hantering i ärenden till olika tillämpningar och
            tolkningar av processer och beslut. Men det handlar framför allt
            om tolkningen av ”normalt förekommande arbete”, som utredningen
            föreslår ska ändras, vilket är något också vi föreslagit och därför
            står bakom.
          </p>
          <p xml:id="i-EZBinjaVeEkdPYdsKGHTVU">
            Ett genomgående problem för både sjukpenning, sjukersättning
            och aktivitetsersättning är den avgrund som i dag finns mellan
            läkarens bedömning av behov av sjukskrivning, Försäkringskassans
            bedömning av arbetsförmåga och behov av sjukpenning samt Arbetsförmedlingens
            faktiska möjlighet att förmedla jobb till personer med sjukdom
            eller funktionsnedsättning. Denna avgrund som finns mellan myndigheter
            och samhällsinsatser gör att människor bildligt talat faller ned
            i avgrunden, slår sig hårt och har stora svårigheter att ta sig
            upp igen. Oavsett vilka lagändringar som framöver kommer att göras
            utifrån den statliga utredningen anser vi att regeringen måste
            titta närmare på hur de olika aktörerna kring den sjukskrivna
            personen ska göra en mer lika bedömning av behov av sjukskrivning
            och rehabilitering. Det är ohållbart att människor i dag hamnar
            i kläm mellan så oliklydande bedömningar.
          </p>
          <p xml:id="i-L45KWfzPBDJjUw1HmEX2TW">
            Riksrevisionens senaste rapport Vägen tillbaka till arbete efter
            nekad sjukpenning tar upp den återvändsgränd som uppstår i samband
            med nekad sjukpenning. En person som varit sjukskriven i 180 dagar
            kan bli nekad för att personen i teorin kan ta ett normalt förekommande
            arbete, alltså ett arbete i teorin som personen bedöms klara av
            trots läkarintyg med rekommendation om sjukskrivning. I samband
            med detta måste personen skriva in sig på Arbetsförmedlingen.
            Vid denna inskrivning kan den sökande som är sjuk få koden Arbetssökande
            med förhinder, vilket innebär att man enligt Arbetsförmedlingens
            bedömning i princip är för sjuk för att arbeta och inte är aktiv
            arbetssökande. Detta kan i sin tur resultera i att när Försäkringskassan
            omprövar den ansökande igen så kan dennes SGI nollställas, vilket
            skett i många fall.
          </p>
          <p xml:id="i-PWaP9MDYGph2XSKQg12mar">
            Detta har i flera fall visat sig vara ödesdigert för människors
            liv och deras ekonomiska trygghet. Du är sammantaget för sjuk
            för att arbeta, för frisk för att vara sjukskriven, och sedan
            får du din SGI nollställd.
          </p>
          <p xml:id="i-KsjobDEJQ5VwGB9Zue1emq">
            Riksrevisionens rapport tar upp de övergripande samordningsproblem
            som finns mellan Försäkringskassan, arbetsgivaren och Arbetsförmedlingen,
            där den komplicerade byråkratin och uppdelningen mellan myndigheterna
            resulterar i att den vanliga människan kommer i kläm. Myndigheterna
            har även brustit i att informera dem som blir utförsäkrade om
            vad som sker och när det ska ske och hur olika typer av regler
            och beslut fungerar.
          </p>
          <p xml:id="i-N1zgN7NNAmL4bXwHeDeSvK">
            Det finns också andra exempel på personer som trots många år
            i arbete plötsligt förlorar sin sjukpenninggrundade inkomst på
            grund av det komplicerade regelverket. Det är bra att regeringen
            tagit vissa åtgärder för att förhindra nollning av SGI, men vi
            anser att det måste göras mer. Det är inte rimligt att en person
            som arbetat i många år på grund av ett byråkratiskt regelverk
            ska sättas i en återvändsgränd och få sin SGI nollställd.
          </p>
        </div>
        <div type="ipQuestion">
          <p xml:id="i-2dDUWft2U5D3F7nLEzydxU">
            Med anledning av detta vill jag fråga statsrådet Ardalan Shekarabi:
            <list rend="unordered">
              <item>
                Vilka åtgärder avser statsrådet att vidta för att minska gapet
                mellan läkarens, Försäkringskassans och Arbetsförmedlingens olika
                bedömningar?
              </item>
              <item>
                Vilka åtgärder avser statsrådet att vidta för att förhindra att
                människor på grund av myndigheters olika bedömningar samt andra
                byråkratiska regler får sin sjukpenninggrundade inkomst nollställd?
              </item>
            </list>
          </p>
        </div>
      </div>
    </body>
  </text>
</TEI>
