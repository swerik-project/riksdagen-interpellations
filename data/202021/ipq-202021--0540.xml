<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0540">
  <teiHeader>
    <fileDesc>
      <titleStmt>
        <title>Interpellation 2020/21:540 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:540 av Lars Beckman (M) till Finansminister Magdalena Andersson (S) om Andelen svenskar med låg ekonomisk standard</title>
          <idno type="rdwebb">H810540</idno>
          <ref type="dokument_url_text">http://data.riksdagen.se/dokument/H810540/text</ref>
          <ref type="dokument_url_html">http://data.riksdagen.se/dokument/H810540</ref>
          <ref type="dokumentstatus_url_xml">http://data.riksdagen.se/dokumentstatus/H810540</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KBz67At323ekQ566zc2Z1s">
          <note>Interpellationen är återtagen</note>
        </correspAction>
        <correspAction type="sent" xml:id="i-NhKbpPWmCc2SNHaT3gPoeN" corresp="i-8LDEcfmJoNdnZMCPvSjiNu">
          <date when="2021-03-08"/>
        </correspAction>
        <correspAction type="received" xml:id="i-skm31yDDoFniCq6ck8PSE" corresp="i-74hLepsvAgUMEvVVtBCGuc">
          <date when="2021-03-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R1j1eAecSJyPrwYxEk3Zf2">
            Interpellation 2020/21:540 Andelen svenskar med låg ekonomisk
            standard av Lars Beckman (M) till Finansminister Magdalena Andersson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PQnynPKUuv2UuWNv2LQNck">
            Andelen svenskar med låg ekonomisk standard fortsätter att öka
            och nådde 2019 den högsta nivån hittills, skriver Dagens Nyheter
            (DN) i en nyhetsartikel. Över 15 procent av befolkningen befinner
            sig i riskzonen för fattigdom, enligt siffror från Statistiska
            centralbyrån (SCB), skriver DN. Bland de grupper som har en låg
            ekonomisk standard är ensamstående kvinnor över 80 år störst med
            41 procent, framgår det av samma artikel. Låg ekonomisk standard
            definieras av SCB som hushåll vars standard är lägre än 60 procent
            av medianvärdet i befolkningen. Inkomstskillnaderna ökade under
            2019 enligt den så kallade Gini-koefficienten. Den totala ekonomiska
            standarden ökade också bara med 0,7 procent, vilket är den lägsta
            noteringen sedan 1990-talets lågkonjunktur.
          </p>
          <p xml:id="i-HRRhFZ5VPxHH9hqDdoRTC7">
            I ett skriftligt svar på en skriftlig fråga skriver finansministern:
          </p>
          <p xml:id="i-AhP9kbhD18R9MwRvtnknnn">
            ”Lars Beckman har frågat mig vad jag avser att vidta för åtgärder
            för att öka den ekonomiska standarden för hushållen i Sverige.
            Lars Beckman refererar i sin fråga till SCB:s nyligen publicerade
            inkomststatistik för inkomståret 2019. Lars Beckman fokuserar
            bl.a. på att andelen individer med en ekonomisk standard lägre
            än 60 procent av medianvärdet i befolkningen ökade mellan 2018
            och 2019. Det är viktigt att komma ihåg att politiska reformer
            har stor betydelse för utvecklingen av andelen med låg ekonomisk
            standard. Utan aktiva beslut som stärker de lägsta inkomsterna
            halkar ekonomiskt utsatta grupper efter. Det såg vi inte minst
            2006–2010, då alliansregeringens politik ledde till en exempellös
            uppgång av den ekonomiska utsattheten i Sverige. Den successiva
            utbyggnaden av jobbskatteavdraget bidrog till att allt fler utan
            förvärvsinkomster, inte minst pensionärer, hamnade under gränsen
            för låg ekonomisk standard. Andelen under gränsen ökade snabbt
            från 10 till 14 procent. Den ökning av andelen som vi ser nu mellan
            2018 och 2019 är därför inte förvånande. M/KD-budgeten för 2019,
            som en majoritet i riksdagen ställde sig bakom, var nämligen helt
            befriad från åtgärder riktade till utsatta grupper. I stället
            infördes ännu ett jobbskatteavdrag. Regeringen välkomnar Lars
            Beckmans nyväckta engagemang i denna fråga. Den politik som presenteras
            i Moderaternas senaste budgetmotion – ett kraftigt utvidgat jobbskattevadrag
            och sänkt ersättning i arbetslöshetsförsäkringen – skulle dock
            bara bidra till att ytterligare öka den ekonomiska utsattheten.”
          </p>
          <p xml:id="i-Cwdrgbg9onyW5QiDrP6Xid">
            Det svaret är alltså skrivet av den finansminister som har haft
            uppdraget sedan hösten 2014. För att öka den ekonomiska standarden
            för hushållen i Sverige är det viktigt att ekonomin växer så att
            alla får det bättre. Enligt finansministerns svar verkar det som
            att hon tror/har uppfattat att kvinnor över 80 år uppbär en arbetslöshetsersättning,
            men det tillåter inte regelverket över huvud taget.
          </p>
          <p xml:id="i-6KibYUwEubcEpawi2mJUSG">
            Mina frågor till finansminister Magdalena Andersson är:
          </p>
          <p xml:id="i-62AxyvwAfeuYfJ9YSTaVF6">
            1. Vad avser ministern att vidta för åtgärder för att öka den
            totala ekonomiska standarden för hushållen i Sverige med anledning
            av att den totala ekonomiska standarden ökade bara med 0,7 procent,
            vilket är den lägsta noteringen sedan 1990-talets lågkonjunktur?
          </p>
          <p xml:id="i-zhxvgTTrAn97rJh5Bo1Xe">
            2. Vad avser ministern att vidta för åtgärder så att fler kommer
            i jobb, vilket ökar pensionerna i Sverige när den ekonomiska tillväxten
            blir bättre?
          </p>
          <p xml:id="i-7hcYCNH2tGk7X4yo2zsPwU">
            3. Vad avser ministern att vidta för åtgärder för att öka den
            disponibla inkomsten för de pensionärer – inte minst kvinnor som
            har arbetat deltid hela sitt liv – som har lägst disponibel inkomst?
          </p>
        </div>
      </div>
    </body>
  </text>
</TEI>
