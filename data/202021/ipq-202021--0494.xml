<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0494">
  <teiHeader>
    <fileDesc>
      <titleStmt>
        <title>Interpellation 2020/21:494 av Alexandra Anstrell (M)</title>
        <author>Alexandra Anstrell (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:494 av Alexandra Anstrell (M) till Miljö- och klimatminister Per Bolund (MP) om Den privata äganderätten och skydd av skog</title>
          <idno type="rdwebb">H810494</idno>
          <ref type="dokument_url_text">http://data.riksdagen.se/dokument/H810494/text</ref>
          <ref type="dokument_url_html">http://data.riksdagen.se/dokument/H810494</ref>
          <ref type="dokumentstatus_url_xml">http://data.riksdagen.se/dokumentstatus/H810494</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ch6N1ddXaHhYxZN72JKZAS</idno>
            <persName>Alexandra Anstrell</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Miljö- och klimatminister Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Miljö- och klimatminister Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AJYV2QTAmHCnns2bm1mN8v">
          <note>Interpellationen är besvarad</note>
        </correspAction>
        <correspAction type="sent" xml:id="i-2nVhJ3rkCWwU8iyVq4AmGd" corresp="i-Ch6N1ddXaHhYxZN72JKZAS">
          <date when="2021-02-18"/>
        </correspAction>
        <correspAction type="received" xml:id="i-MBvTk8GYipzLztBxgR3rPv" corresp="i-C2s3YhmmVmNkgvznmmnD4x">
          <date when="2021-02-23"/>
        </correspAction>
        <correspAction type="answered" xml:id="i-P1DdSGDnqeZcy3JzjArddL" corresp="i-C2s3YhmmVmNkgvznmmnD4x">
          <date when="2021-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9Wv6SC4PpagfdZ15z8hAuC">
            Interpellation 2020/21:494 Den privata äganderätten och skydd
            av skog av Alexandra Anstrell (M) till Miljö- och klimatminister
            Per Bolund (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PmEwZJMZXLXnnK2iCEyncH">
            Vi kan se att olika länder redovisar skydd av natur på helt olika
            sätt, där Sverige utmärker sig med en väldigt sträng syn på vad
            som anses skyddat. Det borde vara en större samsyn och en mer
            generell mätning.
          </p>
          <p xml:id="i-VdAy91gqaGbnYzWp6acgDf">
            I rapport 2019/18 (dnr 2018/4167), Statistik om formellt skyddad
            skogsmark, frivilliga avsättningar, hänsynsytor samt improduktiv
            skogsmark, efterfrågas bättre statistik. Författarna skriver att
            statistiken i dag inte ger något fullständigt svar på hur vi ligger
            till i förhållande till nationella eller internationella miljömål.
            De menar att det krävs politiska beslut om ett nytt uppdrag att
            analysera hur statistiken ska värderas. Nu har regeringen gett
            Naturvårdsverket i uppdrag att redovisa vilka typer av skyddsformer
            av värdefull natur som rapporteras och jämföra det med andra länders,
            vilket uppskattas.
          </p>
          <p xml:id="i-VJ6nh4D3QTq4Kdn2zgw5iT">
            Huvuddelen av den natur som länderna i EU redovisar som skyddad
            är under landskapsskydd som tillåter jord- och skogsbruk, medan
            Sverige främst redovisar skyddsformer där jord- och skogsbruk
            är förbjudet. Beslutet om Aichi-mål 11 från CBD-mötet i Nagoya
            innebär att världens länder ska bevara 17 procent av land- och
            sötvattensarealen. Målet lämnar stor flexibilitet i fråga om vad
            som kan inkluderas i den bevarade naturen. För rapportering av
            Sveriges åtagande uppfyller Sverige målen i dag i enlighet med
            det regeringsbeslut som definierar vad Sverige ska inräkna. I
            LRF:s rapport Svenskt naturskydd ur ett internationellt perspektiv
            bedöms att Sverige skyddar 22,2 procent enligt regeringens definitioner
            exklusive strandskydd, vilket överstiger Nagoyamålet på 17 procent
            och det nationella målet på 20 procent. Men ändå har ministern
            uttalat sig i medierna att statsrådet ser att vi måste dubblera
            mängden skyddad skog i Sverige.
          </p>
          <p xml:id="i-5NU9NfGBFqVJBmvK6rzgCa">
            I januariavtalet finns punkten ”Värna och stärk den privata äganderätten
            till skogen” med som punkt nummer 26. Ministern har dock i medierna
            uttryckt sin ambition att skydda mer skog och att man som markägare
            inte har rätt att göra vad man vill med den mark man förvaltar.
          </p>
          <p xml:id="i-XsuHt613SndobaVLwzgLdZ">
            I Skogsutredningens betänkande (SOU 2020:73) finns förslag om
            att skydda ett 100 mil långt skogsbälte utmed fjällkedjan. Detta
            har ministern förklarat sig helt stå bakom. Det som däremot inte
            finns med i Skogsutredningen är någon bas, någon generell mätningsregel
            för hur man räknar ut andelen skyddad skog jämfört med andra länder.
          </p>
        </div>
        <div type="ipQuestion">
          <p xml:id="i-KU5LH3U2f9LAqzyUqL51JQ">
            Med anledning av detta önskar jag ställa följande frågor till
            miljö- och klimatminister Per Bolund:
            <list rend="unordered">
              <item>
                Hur avser ministern att arbeta för att stärka den privata äganderätten
                till skogen?
              </item>
              <item>
                På vilka mätningar baserar ministern sina uttalanden om att Sverige
                måste dubblera mängden skyddad skog?
              </item>
            </list>
          </p>
        </div>
      </div>
    </body>
  </text>
</TEI>
