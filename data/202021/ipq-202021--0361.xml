<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0361">
  <teiHeader>
    <fileDesc>
      <titleStmt>
        <title>Interpellation 2020/21:361 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:361 av Hans Wallmark (M) till Kultur- och demokratiminister Amanda Lind (MP) om Postdistribuerade tidningar</title>
          <idno type="rdwebb">H810361</idno>
          <ref type="dokument_url_text">http://data.riksdagen.se/dokument/H810361/text</ref>
          <ref type="dokument_url_html">http://data.riksdagen.se/dokument/H810361</ref>
          <ref type="dokumentstatus_url_xml">http://data.riksdagen.se/dokumentstatus/H810361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MhPSfmm542WxeBKMwt3aPr">
          <note>Interpellationen är besvarad</note>
        </correspAction>
        <correspAction type="sent" xml:id="i-WjfQhcQA7FfhGKjXHqFKTy" corresp="i-9xarzmckV5SS8EyJPN5b3x">
          <date when="2021-01-22"/>
        </correspAction>
        <correspAction type="received" xml:id="i-UCZT4B1rRrt1xYPtv3X9zJ" corresp="i-PAgTpr3nkZRPEoiqjPKQAf">
          <date when="2021-01-26"/>
        </correspAction>
        <correspAction type="answered" xml:id="i-BJkwch3Z5JmAcEFj4CJ33h">
          <date when="2021-02-05"/>
        </correspAction>
        <correspAction type="answered" xml:id="i-G2p89LVYayMY1cNqDseTUG">
          <date when="2021-02-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LcdBMBanrZH4kaJFkXqbGR">
            Interpellation 2020/21:361 Postdistribuerade tidningar av Hans
            Wallmark (M) till Kultur- och demokratiminister Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LPqX6ZunVBKFNX522utTDa">
            Den 20 januari 2021 besvarade statsrådet Amanda Lind en skriftlig
            fråga, 2020/21:1216, av undertecknad angående Postnords post-
            och tidningsdistribution. Den var ursprungligen ställd till statsrådet
            Anders Ygeman. För den 11 september 2020 besvarade Amanda Lind
            en fråga om just Postnord och utdelning av prenumererade tidningar,
            och då konstaterade hon: ”Det statsråd som ansvarar för postfrågor
            är Anders Ygeman, och ansvarigt departement är Infrastrukturdepartementet.”
            Så onekligen kan en viss rundgång förmärkas i svaren från regeringssidan.
          </p>
          <p xml:id="i-Qixaxs2sCJyC4htzgS4GML">
            I Skåne är det nu ett faktum att Postnord från den 1 februari
            2021 endast kommer att dela ut post, och med den tidningar, varannan
            dag. Det finns naturligtvis frågor att ställa om bristande service
            och att Postnord på det här sättet kommer att erbjuda sämre villkor
            i vissa delar av landet, men utgångspunkten för nedan formulerade
            frågor begränsas till förutsättningarna för ett demokratiskt samtal
            genom möjligheten att ha tillgång till en utdelad tidning.
          </p>
          <p xml:id="i-MMtRVRmoLSHb9jiQyUyTJr">
            I växande utsträckning sker nämligen en samordning mellan post
            och distribution av dagstidningar. Något som uppmärksammats av
            mediehus verksamma i Skåne. I ett brev till Post- och telestyrelsen
            (PTS) konstateras:
          </p>
          <p xml:id="i-M2oSyTTBLsuufgB1Mopcgo">
            ”Via sitt dotterbolag TAB har PostNord aviserat att man kan tänka
            sig att fortsätta dela ut tidningar på ordinarie utgivningsdag
            men då till ett pris som är tre gånger så högt som det nuvarande.
            Ett pris som inget tidningsutdelande företag är i närheten av
            i någon geografi.
          </p>
          <p xml:id="i-HK1m5wy4K3JEn5azF3Hrh6">
            PostNords och TAB:s information kring detta har varit absolut
            och inte förhandlingsbar. Det är så här det blir. Över 100 års
            relationer kastas över ända. PostNord har också sagt sig inte
            kunna ägna sig åt presstöd och också hänvisat till att tidningar
            får distributionsstöd.”
          </p>
          <p xml:id="i-B5BKYFCGMjmjpFA31Noc7P">
            Min fråga till Anders Ygeman som Amanda Lind besvarade handlade
            om den begäran regeringen riktat till Myndigheten för press, radio
            och tv (MPRT) om en analys av konsekvenserna för tidningsdistributionen
            när nu Postnord går över till varannandagsutdelning.
          </p>
          <p xml:id="i-4h4G1dD5bgDo8Jz5LWpCsV">
            Amanda Lind konstaterar i sitt svar:
          </p>
          <p xml:id="i-TRD4fDSYZerv9LTZ3zwiv8">
            ”Postdistribution av tidningar är viktig ur demokratisynpunkt
            för att nå ut med tryckta nyhetstidningar i hela landet, särskilt
            i glesbygd. Postfinansieringsutredningen har nu inlett sitt arbete
            och förslag kommer att lämnas först 2023. Parallellt behöver vi
            därför överväga åtgärder för att upprätthålla en fortsatt daglig
            distribution av tidningar över hela landet /…/
          </p>
          <p xml:id="i-QDyV5NDTvszJnFqZkYp4gJ">
            Jag följer utvecklingen noga och Kulturdepartementet har en löpande
            dialog med tidningsbranschen om effekterna för tidningsdistributionen.
            Jag delar Hans Wallmarks uppfattning att det är viktigt att regeringen
            så snart som möjligt får ett underlag som kan ligga till grund
            för eventuella insatser.”
          </p>
          <p xml:id="i-6kduQAnxidPp2PbFgNmdWk">
            I sitt svar på min fråga 2019/20:2072 anför kulturministern:
          </p>
          <p xml:id="i-KKhGcoUw8gEQ6REZqQoL2R">
            ”En förutsättning för demokratin är välinformerade medborgare
            som har tillgång till nyhetsmedier. Målet för mediepolitiken är
            bl.a. att stödja yttrandefrihet och mångfald.”
          </p>
          <p xml:id="i-Fr5u5J8hFwjtU7tNXvyJvt">
            Med tanke på övergången av distribution 1 februari 2021 i Skåne
            är detta inget teoretiskt problem utan en reell utmaning som nu
            möter tidningshusen och därmed prenumeranterna.
          </p>
        </div>
        <div type="ipQuestion">
          <p xml:id="i-6tvHEpwz6PrHdKkHV47DHP">
            Med anledning av detta önskar jag fråga kultur- och demokratiminister
            Amanda Lind:
            <list rend="unordered">
              <item>
                I avvaktan på utredningar och analyser, hur avser ministern att
                hantera situationen vad gäller postdistribuerade tidningar i Skåne
                då Postnord den 1 februari går över till varannandagsutdelning?
              </item>
              <item>
                Hur ser ministern långsiktigt på postdistribuerade tidningar?
              </item>
              <item>
                Det som nu sker kommer inte som en nyhet för någon, utan det
                har signalerats och varnats för en längre tid, så varför saknas
                plan och beredskap för att ge distinkta svar på vad som händer
                med postdistribuerade tidningar när nu varannandagsutdelning är
                ett faktum i Skåne?
              </item>
            </list>
          </p>
        </div>
      </div>
    </body>
  </text>
</TEI>
