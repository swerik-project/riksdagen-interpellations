<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0001">
  <teiHeader>
    <fileDesc>
      <titleStmt>
        <title>Interpellation 2020/21:1 av Jonas Andersson i Linköping (SD)</title>
        <author>Jonas Andersson i Linköping (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:1 av Jonas Andersson i Linköping (SD) till Utbildningsminister Anna Ekström (S) om Indraget stöd till islamistkopplat studieförbund på kommunal nivå</title>
          <idno type="rdwebb">H8101</idno>
          <ref type="dokument_url_text">http://data.riksdagen.se/dokument/H8101/text</ref>
          <ref type="dokument_url_html">http://data.riksdagen.se/dokument/H8101</ref>
          <ref type="dokumentstatus_url_xml">http://data.riksdagen.se/dokumentstatus/H8101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <persName>Jonas Andersson i Linköping</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8XfHsJHitZCCgwXWsHTG6a">
          <note>Interpellationen är besvarad</note>
        </correspAction>
        <correspAction type="sent" xml:id="i-E1meFKaPc46rzD4286Gesu" corresp="i-JP8NeL17uoQgDiTaxrGnVM">
          <date when="2020-09-08"/>
        </correspAction>
        <correspAction type="received" xml:id="i-U5q64PyvchtKwpwWpqipMU" corresp="i-9AVauGWoNZ6utf3kmZanbm">
          <date when="2020-09-10"/>
        </correspAction>
        <correspAction type="answered" xml:id="i-CusPVjrJzomjmDn3WVaKLm">
          <date when="2020-09-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FB4J1LexUAUEbEH3NvThbe">
            Interpellation 2020/21:1 Indraget stöd till islamistkopplat studieförbund
            på kommunal nivå av Jonas Andersson i Linköping (SD) till Utbildningsminister
            Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P3LyseTYdm1LKvNuQQSZNd">
            I september blev det känt att Göteborgs stad fattat beslut om
            att dra in det ekonomiska stöd som lokalt har utgått till det
            muslimska studieförbundet Ibn Rushd. Beslutet fattades efter att
            oppositionspartier, inte minst Sverigedemokraterna, länge drivit
            på för att sätta stopp för fler utbetalningar. En motivering som
            anges i medierna till det fattade beslutet är att Ibn Rushd har
            samverkat med den ökända Bellevuemoskén i Göteborg. Moskén i fråga
            är välkänd för sina kopplingar till våldsbejakande islamism, något
            som bland annat har fastslagits i rapporter från Försvarshögskolan.
            Utöver att Ibn Rushd om och om igen har samverkat med och skapat
            en plattform för olika islamister handlar kritiken mot studieförbundet
            i samhällsdebatten ofta om att man har kopplingar till det islamistiska
            Muslimska brödraskapet.
          </p>
          <p xml:id="i-BvLy6kuHNB1V68NsquZkP5">
            I kommuner och regioner där Ibn Rushd erhåller ekonomiskt stöd
            har studieförbundet med tiden blivit alltmer ifrågasatt i samhällsdebatten,
            inklusive parlamentariskt i olika fullmäktigeförsamlingar. Eskilstuna
            kommun beslutade exempelvis tidigare i år om att dra in stödet
            till studieförbundet med hänvisning till dess kopplingar till
            ideologiskt tveksamma miljöer. Det omnämnda beslutet i Göteborgs
            stad om att dra in stödet fattades inte långt därefter.
          </p>
          <p xml:id="i-4BJiarFFvLK216LdQmikEn">
            Genom den statliga politiska nivån får Ibn Rushd i dagsläget
            ett ekonomiskt mångmiljonstöd årligen genom Folkbildningsrådet,
            detta i form av statsbidrag avsett för folkbildning. En rad forskare
            och samhällsdebattörer har under åratal inte bara ifrågasatt att
            Ibn Rushd får stöd genom statliga aktörer, utan också Folkbildningsrådet
            i sig har ifrågasatts på grund av hur man förhåller sig till Ibn
            Rushd.
          </p>
          <p xml:id="i-8n1XznXsTVabbFy8vsEuu9">
            I en interpellationsdebatt som undertecknad och utbildningsministern
            deltog i den 26 november förra året framkom det att ministern
            inte hade för avsikt att vidta några åtgärder gällande folkbildningspolitiken
            apropå situationen kring Ibn Rushd. Sedan dess har alltså studieförbundet
            blivit av med ekonomiskt stöd i flera kommuner som en följd av
            att fler islamistkopplingar och dylikt har framkommit. När vi
            nu har ytterligare fakta på bordet ser undertecknad en poäng i
            att följa upp den tidigare interpellationsdebatten.
          </p>
        </div>
        <div type="ipQuestion">
          <p xml:id="i-HHhnsfz3G1jQYhy57VydDP">
            Med anledning av detta vill jag fråga utbildningsminister Anna
            Ekström:
            <list rend="unordered">
              <item>
                Vilka slutsatser drar ministern av att allt fler kommuner, med
                hänvisning till islamistkopplingar, väljer att problematisera
                och dra in ekonomiskt stöd till ett studieförbund som fortsatt
                tar emot miljontals kronor om året i statsbidrag från Folkbildningsrådet?
              </item>
              <item>
                Vilka åtgärder är ministern beredd att vidta för att stoppa islamistkopplade
                studieförbund från att ta emot statsbidrag avsedda för folkbildning?
              </item>
            </list>
          </p>
        </div>
      </div>
    </body>
  </text>
</TEI>
