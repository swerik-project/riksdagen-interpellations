<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0120">
  <teiHeader>
    <fileDesc>
      <titleStmt>
        <title>Interpellation 2020/21:120 av Pål Jonson (M)</title>
        <author>Pål Jonson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:120 av Pål Jonson (M) till Utrikesminister Ann Linde (S) om Sveriges säkerhetspolitiska linje</title>
          <idno type="rdwebb">H810120</idno>
          <ref type="dokument_url_text">http://data.riksdagen.se/dokument/H810120/text</ref>
          <ref type="dokument_url_html">http://data.riksdagen.se/dokument/H810120</ref>
          <ref type="dokumentstatus_url_xml">http://data.riksdagen.se/dokumentstatus/H810120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <persName>Pål Jonson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4sZE3jFpu9VbrX1sjk7qR7">
          <note>Interpellationen är besvarad</note>
        </correspAction>
        <correspAction type="sent" xml:id="i-8LCRjShkVsAGVw72pEu3Bb" corresp="i-3Grh8TCtLTMtZdMgN1X5RJ">
          <date when="2020-11-09"/>
        </correspAction>
        <correspAction type="received" xml:id="i-2ATtJRBawy5XP9iDEwt6oB" corresp="i-HYbURAzNUTvqh65pcPmmZx">
          <date when="2020-11-11"/>
        </correspAction>
        <correspAction type="answered" xml:id="i-3RSmuy7TWNiBv2crnrK6Fj">
          <date when="2020-11-27"/>
        </correspAction>
        <correspAction type="answered" xml:id="i-JSnGHFrmFiFhL867BPZETA" corresp="i-HYbURAzNUTvqh65pcPmmZx">
          <date when="2020-11-27"/>
        </correspAction>
        <correspContext corresp="i-JSnGHFrmFiFhL867BPZETA">
          <ref type="record" target="prot-202021--043">Protokoll 2020/21:43 Fredagen den 27 november</ref>
          <ref type="recordSection" target="unsetDivId">Svar på interpellation 2020/21:120 om Sveriges säkerhetspolitiska linje</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YDoxoZM5XRNXbVBr4C2Tc6">
            Interpellation 2020/21:120 Sveriges säkerhetspolitiska linje
            av Pål Jonson (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BHucusEwHYFvCjJRbJpysv">
            Den 15 oktober lade regeringen sin totalförsvarsproposition inför
            försvarsbeslutet i höst på riksdagens bord. Propositionen anger
            inriktningen för Sveriges säkerhets- och försvarspolitik för perioden
            2021–2025 och har även ett längre perspektiv in i nästa försvarsbeslutsperiod.
          </p>
          <p xml:id="i-3b4ZrWUBGy9pk6Rfp7Wh4e">
            Propositionen innehåller i princip samma tre grundläggande delar
            som Försvarsberedningens rapporter på vilka propositionen baseras.
            Det handlar om den säkerhetspolitiska analysen, de konkreta åtgärderna
            för att stärka försvaret samt de ekonomiska tillskott som ska
            finansiera förmågeökningen. De tre delarna utgör en odelbar helhet
            som är grunden för svensk säkerhets- och försvarspolitik.
          </p>
          <p xml:id="i-X7scj7JnV5yewG65aGrGsn">
            Det är positivt att regeringen i totalförsvarspropositionen har
            utelämnat den skrivning om Sveriges militära alliansfrihet som
            varit den nuvarande regeringens utgångspunkt ända sedan den tillträdde
            2014.
          </p>
          <p xml:id="i-TbEus8cAQ535AQSPSasA65">
            Senast i regeringsförklaringen 2020 stod ”Den militära alliansfriheten
            tjänar vårt land väl och bidrar till stabilitet och säkerhet i
            norra Europa.” Liknande skrivningar har förekommit i regeringsförklaringar
            och utrikesdeklarationer de senaste åren.
          </p>
          <p xml:id="i-FCw24b5FxXg3jCaXkt8mxn">
            I totalförsvarspropositionen däremot skriver regeringen: ”Sverige
            är inte med i någon militär allians. Samtidigt bygger Sverige
            säkerhet tillsammans med andra.”. Formuleringen kommer ursprungligen
            från Försvarsberedningens rapport Värnkraft, där den antogs i
            bred politisk samsyn.
          </p>
          <p xml:id="i-V1tZMW7RNaKTGjkWfYcbSe">
            Det innebär en tydlig vindkantring jämfört med den tidigare formuleringen.
            I propositionen finns även mer långtgående skrivningar än tidigare
            när det gäller operativ planering med Danmark, Norge, Storbritannien,
            USA och Nato.
          </p>
          <p xml:id="i-99c5RysAaCGecEKzkY6ZTT">
            Det är bra om det från regeringens sida finns en vilja att omvärdera
            den svenska militära alliansfriheten. Dock fanns det en snarlik
            situation 2018 då Försvarsberedningen konstaterade att ett väpnat
            angrepp mot Sverige inte kan uteslutas. Trots att det fanns en
            brett förankrad ny skrivning hävdade såväl statsminister Löfven
            som dåvarande utrikesminister Wallström att den nya formuleringen
            inte innebär någon förändring av regeringens ståndpunkt.
          </p>
          <p xml:id="i-J3euWXircnvUZ3T9huP6zD">
            Dagens Nyheter rapporterade dessutom den 13 januari 2018 att
            Utrikesdepartementet (UD) sänt ut ett dokument till Sveriges ambassader
            där departementet instruerar ambassaderna att bortse från den
            nya skrivningen om hotbilden och fortsätta att använda den gamla
            formuleringen från rapporten 2014 och försvarsbeslutet 2015.
          </p>
        </div>
        <div type="ipQuestion">
          <p xml:id="i-QR9iFGMb46gcKuTca9v8hR">
            Med anledning av ovanstående vill jag ställa följande frågor
            till utrikesminister Ann Linde:
            <list rend="unordered">
              <item>
                Kan ministern förklara om formuleringen i totalförsvarspropositionen
                om att Sverige inte är med i någon militär allians numera även
                utgör regeringens säkerhetspolitiska linje?
              </item>
              <item>
                Hur avser ministern att informera svenska myndigheter, och särskilt
                de svenska ambassaderna utomlands, kring den nya formuleringen?
              </item>
              <item>
                Anser ministern att Sveriges säkerhetspolitiska linje bör vara
                förankrad och framförhandlad med riksdagens partier?
              </item>
            </list>
          </p>
        </div>
      </div>
    </body>
  </text>
</TEI>
