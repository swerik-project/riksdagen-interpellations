<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0067">
  <teiHeader>
    <fileDesc>
      <titleStmt>
        <title>Interpellation 2020/21:67 av Vasiliki Tsouplaki (V)</title>
        <author>Vasiliki Tsouplaki (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:67 av Vasiliki Tsouplaki (V) till Kultur- och demokratiminister Amanda Lind (MP) om Stöd till ungdomsorganisationer</title>
          <idno type="rdwebb">H81067</idno>
          <ref type="dokument_url_text">http://data.riksdagen.se/dokument/H81067/text</ref>
          <ref type="dokument_url_html">http://data.riksdagen.se/dokument/H81067</ref>
          <ref type="dokumentstatus_url_xml">http://data.riksdagen.se/dokumentstatus/H81067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <persName>Vasiliki Tsouplaki</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-82ZQEBdYQZywcFa3QKaMw3">
          <note>Interpellationen är besvarad</note>
        </correspAction>
        <correspAction type="sent" xml:id="i-Um35hkccCuHnaUZsWMgW2r" corresp="i-EgXqeVnPhVAxu5tLpK9F8M">
          <date when="2020-10-16"/>
        </correspAction>
        <correspAction type="received" xml:id="i-2HGWSKre3EgCXvnibVNr15" corresp="i-PAgTpr3nkZRPEoiqjPKQAf">
          <date when="2020-10-20"/>
        </correspAction>
        <correspAction type="answered" xml:id="i-QHBSn2KN2phJAL5KeLF5DE">
          <date when="2020-11-03"/>
        </correspAction>
        <correspAction type="answered" xml:id="i-Rbhp9PYjzp9EJrVn7FxqvP">
          <date when="2020-11-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BbUTX51GcS9EijpCZuY9Q7">
            Interpellation 2020/21:67 Stöd till ungdomsorganisationer av
            Vasiliki Tsouplaki (V) till Kultur- och demokratiminister Amanda
            Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JHFjvn8ErTVm1JB8ujqgaa">
            När årets bidragsbesked från MUCF landade hos de sökande ungdomsorganisationerna
            nekades ett antal organisationer bidrag. Myndigheten menade att
            flera av organisationerna inte har en demokratisk uppbyggnad och
            att deras stadgar är odemokratiska. Några av organisationerna
            har tidigare fått bidrag för samma stadgar de nu nekats bidrag
            för.
          </p>
          <p xml:id="i-TQpHmh7GsnRtfgJ5KvJvYM">
            Ett flertal organisationer har fått avslag med motiveringen att
            myndigheten har ansett att den nationella organisationen har haft
            för stor kontroll över lokalorganisationerna. Till exempel anser
            man att alla lokalföreningar ska ha egna stadgar som inte ska
            styras av den nationella nivån. De som har en annan ordning är
            enligt MUCF inte demokratiskt uppbyggda.
          </p>
          <p xml:id="i-9LykjBr26A1GgzRE7uY6Nv">
            Strukturen med lokalföreningar som ingår i en nationell organisation
            med gemensamt fastslagna stadgar kommer i många fall från den
            klassiska folkrörelsemodellen och är vanliga bland ”vuxenorganisationer”
            som sedan ärvts av ungdomsorganisationer. Medlemmarnas inflytande
            över stadgarnas säkras oftast genom att ombud fastställer dem
            på ett återkommande nationellt möte. Detta förfarande underkänns
            nu av MUCF. Det innebär att sekelgammal föreningspraxis nu ställs
            på ända av en myndighet med ansvar för civilsamhällesfrågorna.
          </p>
          <p xml:id="i-9YoWtxqkgYWLjw5ihNonzc">
            I förarbetena till förordningen (se prop. 2009/10:55) framgår
            på ett flertal ställen att man betonar principen om självständighet
            och oberoende för föreningslivet i förhållande till stat, kommun
            och landsting samt att det framför allt är genom denna princip
            som det civila samhällets centrala betydelse för demokratin kommer
            till uttryck. Det skrivs också tydligt att det är angeläget att
            säkerställa att den statliga styrningen genom bidrag inte blir
            alltför omfattande och styrande.
          </p>
          <p xml:id="i-GENySFRb1qp7uS6jbs6Lt5">
            År 2019 släpptes en statlig utredning om demokrativillkoren i
            bidragsgivningen till det civila samhället. Förslagen i utredningen
            har ännu inte behandlats och ingen följdproposition har kommit
            från regeringen. Att myndigheten nu plötsligt har nekat bidrag
            till organisationer som tidigare har fått stöd trots att inga
            stadgeändringar har gjorts och inga nya beslut om praxis har tagits
            verkar helt baseras på en ny tolkning av förordningen. De sökande
            organisationerna har inte informerats om denna förändring innan
            besluten fattades och ansökningstiden var över. Denna form av
            nytolkning utan information lämnar ungdomsorganisationerna utan
            rättssäkerhet och utan möjlighet att förbereda sig. Sveriges ungdomsorganisationers
            paraplyorganisation (LSU) rapporterar att det bland deras medlemmar
            finns 367 heltidstjänster. Att en hel organisations finansiering
            kan falla på en månad sätter dessa arbetande unga i en otroligt
            osäker sits, för att inte tala om alla de ideella krafter som
            är beroende av pengarna för att kunna genomföra sitt engagemang
            med kursverksamhet, läger, kulturaktiviteter och så vidare.
          </p>
          <p xml:id="i-KM8coMbvpGM3d1akKTcieJ">
            För Vänsterpartiet är det en central demokratifråga att organisationer
            som samlar sina medlemmars åsikter kommer till tals och får möjligheter
            att påverka förslag som rör dem. Vi värnar särskilt att unga får
            stöd för att organisera sig. Ungdomsrörelsens organisationer bidrar
            i sin roll som röstbärare till att en mångfald av idéer och uppfattningar
            synliggörs och till att intressen och uppfattningar hos olika
            grupper i befolkningen företräds i offentligheten. Genom att engagera
            människor i allt från friluftsliv och miljöfrågor till stödverksamheter
            för olika grupper bidrar de till samhällsnyttan och ungdomars
            välmående och utveckling. Medlemmar i de olika föreningarna får
            en meningsfull fritid, de får lära sig om demokratiska processer
            och de får en chans att göra sina röster hörda. Dessa samhällsnyttor
            måste värnas och inte stjälpas av samma myndighet som ska stärka
            dem.
          </p>
        </div>
        <div type="ipQuestion">
          <p xml:id="i-HAqT1aDyZmZ5NRAftgWK9Q">
            Med anledning av detta vill jag fråga kultur- och demokratiminister
            Amanda Lind:
            <list rend="unordered">
              <item>
                Har det skett förändringar i förordningar eller i instruktioner
                till myndigheten som motiverar denna nya inriktning?
              </item>
              <item>
                Vilka åtgärder har ministern vidtagit för att de nya spelreglerna
                för civilsamhället ska förankras i en demokratisk process, och
                vidtar ministern några ytterligare åtgärder?
              </item>
            </list>
          </p>
        </div>
      </div>
    </body>
  </text>
</TEI>
