<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0441">
  <teiHeader>
    <fileDesc>
      <titleStmt>
        <title>Interpellation 2020/21:441 av Elin Segerlind (V)</title>
        <author>Elin Segerlind (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:441 av Elin Segerlind (V) till Statsrådet Jennie Nilsson (S) om Stärkt miljöhänsyn i skogsbruket</title>
          <idno type="rdwebb">H810441</idno>
          <ref type="dokument_url_text">http://data.riksdagen.se/dokument/H810441/text</ref>
          <ref type="dokument_url_html">http://data.riksdagen.se/dokument/H810441</ref>
          <ref type="dokumentstatus_url_xml">http://data.riksdagen.se/dokumentstatus/H810441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <persName>Elin Segerlind</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-SKqWWVjeHHCjuMJdohfs2q">
          <note>Interpellationen är besvarad</note>
        </correspAction>
        <correspAction type="sent" xml:id="i-HYJnwU47QRHKKoQZcf9d6k" corresp="i-KNRqa17M8avm4WSafSQiUy">
          <date when="2021-02-10"/>
        </correspAction>
        <correspAction type="received" xml:id="i-6r2uSU7Qa2gYVwwyp4XsWc" corresp="i-LKQKWG3JJUBFg12z1vrFwt">
          <date when="2021-02-11"/>
        </correspAction>
        <correspAction type="answered" xml:id="i-Gmg8RZYt39VgqYagjttika">
          <date when="2021-03-02"/>
        </correspAction>
        <correspAction type="answered" xml:id="i-UntrgezKEzf3Hm5HkMMAM">
          <date when="2021-03-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9fAFQDBB4gbyhMhFa5Ppia">
            Interpellation 2020/21:441 Stärkt miljöhänsyn i skogsbruket av
            Elin Segerlind (V) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JsbFKzjEzCdxAaYK4Q2M4D">
            Över 2 000 skogslevande arter befinner sig i Sverige på rödlistan,
            det vill säga att de är hotade eller har minskat kraftigt. Deras
            framtid är osäker, och den enskilt största orsaken till detta
            är det intensiva och ohållbara skogsbruket. Trots att många hotade
            arter saknar livsmiljöer fortsätter skogar med höga naturvärden
            att avverkas. Inte ens vårt statliga ägande av skog förmår vara
            lyhört för att värna social hänsyn, biologisk mångfald eller renbetesmarker
            i nödvändig utsträckning. Sedan flera decennier tillbaka bygger
            den svenska skogspolitiken på frihet under ansvar, och skogsvårdslagen
            säger att hänsynen till miljö ska väga lika tungt som produktionsintressen.
            Sverige når dock varken miljömålet Levande skogar eller internationella
            åtaganden om att bevara biologisk mångfald.
          </p>
          <p xml:id="i-CwJRvVfESwgbMPqtoLJ2YL">
            För Vänsterpartiet är det uppenbart att i stora delar av dagens
            skogsbruk går vinstintresset före miljöhänsynen i skogsbruket.
            För att Sverige ska uppnå ett hållbart skogsbruk krävs, precis
            som för andra verksamheter, regleringar och styrmedel för att
            stärka den miljömässiga och sociala hållbarheten i skogsbruket.
          </p>
          <p xml:id="i-RYmk91bsEe4CNPvDS8Dn5n">
            Regeringen har i stället ökat tempot för att fortsätta in på
            den väg som leder oss längre från miljömål och internationella
            åtaganden. Det är positivt att regeringen ökat anslag för att
            skydda mer skog, men det behövs ytterligare ekonomiska medel för
            detta ändamål. Dessutom behövs det åtgärder för att stärka miljöhänsynen
            på de stora arealer där det bedrivs skogsbruk. Regeringen har
            inte föreslagit några åtgärder för att stärka miljöhänsynen i
            skogsbruket utan väljer i stället att ta fram en utredning för
            att bland annat stärka frivillighet och äganderätt. Skogsutredningen
            föreslår bland annat att skydd av skog huvudsakligen ska ske genom
            frivilliga initiativ och att inventering för att finna och registrera
            skogar med höga naturvärden, den så kallade nyckelbiotopsinventeringen,
            ska upphöra.
          </p>
          <p xml:id="i-4HCVT9k7E6vbsKSiosGX8z">
            I Naturvårdsverkets fördjupade utvärdering av miljömålen 2019
            konstateras att på viktiga områden, bland annat ekosystemens återhämtning
            och bevarandet av biologisk mångfald, går utvecklingen åt fel
            håll. Klimatförändringarna och utarmningen av den biologiska mångfalden
            är två områden där det behövs snabba och kraftfulla insatser för
            att vända den negativa utvecklingen i miljön.
          </p>
          <p xml:id="i-Q6ZURUZfRvCwvNrkBXtmF1">
            För miljömålet Levande skogar är minskande och fragmenterade
            livsmiljöer samt minskande och/eller små populationer hos ett
            antal hotade arter ett stort problem för att nå målet om att bevara
            biologisk mångfald. Till följd av trakthyggesbruket har svårspridda
            arter som är beroende av lång skoglig kontinuitet eller en komplex
            vegetationsstruktur missgynnats, och flera av dem är därför hotade
            i dagens skogslandskap. Allteftersom sådana områden slutavverkas
            minskar arealen tillgänglig livsmiljö. Riktigt gamla skogar med
            en beståndsålder över 160 år finns i låg omfattning. Många naturvärden
            kan inte återskapas under överskådlig tid, och avverkas dessa
            skogar är värdena spolierade, konstaterar myndigheten. Stora ansträngningar
            bör göras av såväl staten som skogsbruket för att skyddsvärda
            skogar inte ska avverkas. Skogarna i nordvästra Sverige har en
            stor allmän naturvårdsbetydelse, och hur de fortsatt förvaltas
            har en betydande inverkan på bevarandet av biologisk mångfald
            i Sverige. Naturvårdsverket konstaterar vidare att målet för friluftsliv
            samt sociala och kulturella värden behöver tydliggöras för skogsägare.
            För att få ut det positiva bidrag till folkhälsan som vistelse
            i skog och natur kan skänka är det viktigt att verka för bibehållen
            eller ökad användning av skogen för friluftsliv och rekreation.
          </p>
        </div>
        <div type="ipQuestion">
          <p xml:id="i-2EgR6ENwfbSW9WAxvC4Laf">
            Med anledning av vad som anförts ovan vill jag fråga statsrådet
            Jennie Nilsson:
            <list rend="unordered">
              <item>
                Avser statsrådet att verka för att förslag på lagstiftning tas
                fram så att avverkning av skogar med höga naturvärden stoppas?
              </item>
              <item>
                Avser statsrådet att verka för stärkt reglering för att stärka
                miljöhänsynen i skogsbruket?
              </item>
              <item>
                Avser statsrådet att verka för att staten, i enlighet med vad
                Naturvårdsverket rekommenderar, ska göra stora ansträngningar
                för att skyddsvärda skogar inte ska avverkas?
              </item>
              <item>
                Avser statsrådet att verka för en nationell målsättning för skydd
                av tätortsnära skogar samt stärka lagstiftningen för att värna
                skog med särskilt höga värden för rekreation och friluftsliv?
              </item>
              <item>
                Avser statsrådet att verka för att öka kunskapen om var våra
                kvarvarande skogar med höga naturvärden finns samt att denna kunskap
                görs tillgänglig för svenska folket?
              </item>
            </list>
          </p>
        </div>
      </div>
    </body>
  </text>
</TEI>
