<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0797">
  <teiHeader>
    <fileDesc>
      <titleStmt>
        <title>Interpellation 2020/21:797 av Marléne Lund Kopparklint (M)</title>
        <author>Marléne Lund Kopparklint (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:797 av Marléne Lund Kopparklint (M) till Justitie- och migrationsminister Morgan Johansson (S) om Sexualbrott mot barn</title>
          <idno type="rdwebb">H810797</idno>
          <ref type="dokument_url_text">http://data.riksdagen.se/dokument/H810797/text</ref>
          <ref type="dokument_url_html">http://data.riksdagen.se/dokument/H810797</ref>
          <ref type="dokumentstatus_url_xml">http://data.riksdagen.se/dokumentstatus/H810797</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGTHVhbApAq9J741uJW2uT</idno>
            <persName>Marléne Lund Kopparklint</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QbeC6pQzSfaBjd1frB1eRb">
          <note>Interpellationen är inlämnad</note>
        </correspAction>
        <correspAction type="sent" xml:id="i-DnkUGU7P8CHLgVJ5Fn6RY9" corresp="i-DGTHVhbApAq9J741uJW2uT">
          <date when="2021-06-01"/>
        </correspAction>
        <correspAction type="received" xml:id="i-JmXbTizCg28ZhBTccR4W27" corresp="i-UPW2cbGnTUbMZaKTrot5Bh">
          <date when="2021-06-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9TKY2md3cbb3Cphe1TV2A9">
            Interpellation 2020/21:797 Sexualbrott mot barn av Marléne Lund
            Kopparklint (M) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AGg2tLuh6MaQZc1WEEaiEc">
            År 2020 ökade anmälda sexualbrott i Sverige till 24 100 (Brå,
            2021). Under 2020 anmäldes det högsta antalet våldtäkter mot barn
            hittills: 16 procent fler än 2019. Vi vet att mörkertalet är stort,
            och undersökningar visar att det rör sig om 452 000 barn totalt
            som utsätts för sexualbrott (NTU 2020 Brå).
          </p>
          <p xml:id="i-JjUubf4Hy4LrQ59crUFwcT">
            I dag kan en förövare utnyttja ett barn som är under 15 år för
            köp av sexuella handlingar och enbart få böter. Att detta är möjligt
            beror på att dagens lagstiftning inte utgår från barnets faktiska
            ålder utan på vilken ålder förövaren trodde/upplevde att barnet
            hade när brottet begicks .
          </p>
          <p xml:id="i-WMHjMa9BwtZQSMWerZP39L">
            I 6 kap. 4 § andra stycket brottsbalken finns en skyddsbestämmelse
            för den som är över 15 år men under 18 år. Här anges att man inte
            får ha sex med en person i den åldern om man är förälder eller
            vårdnadshavare till barnet, om man har ett liknande förhållande
            till barnet som exempelvis en svärförälder och om barnet har en
            beroendeställning till personen, exempelvis en lärare eller idrottstränare.
          </p>
          <p xml:id="i-NYSrx2pdmrcSYCNhXC11NP">
            Rättsligt får alltså en 60-åring ha sex med ett barn som är 15
            år så länge barnet inte verbalt säger ifrån och inte anses ha
            en beroendeställning till 60-åringen. Sedan kan man fråga sig
            hur en beroendeställning ska definieras. En 15-årig tjej eller
            kille har inte vuxit klart fysiskt och har inte heller utvecklats
            fullt ut mentalt. Om man ser på en 15-åring kan man i de flesta
            fall se att det är ett barn. Barn är allt som oftast uppfostrade
            till att ha respekt för och lyssna på vuxna, och de har heller
            ingen egen ekonomi. Därmed skulle man kunna tänka sig att barn
            alltid hamnar i en beroendeställning till en äldre person.
          </p>
          <p xml:id="i-GsbyG371V4dhybKGw1BT4H">
            Sexualbrott ger vårdkrävande skador – våldtäkt är det trauma
            som oftast leder till posttraumatiskt stressyndrom och är den
            starkaste kopplingen till självmord, självmordstankar och självskada.
            Konsekvenserna är ett förändrat liv med varierande grad av smärta,
            utmattning och psykisk ohälsa. Barn som utsätts för sexuella övergrepp
            löper tolv gånger större risk att begå självmord.
          </p>
          <p xml:id="i-9u21GH3pzNM7Ld8i8VWQpv">
            Dagens lagstiftning gör barn till ett öppet mål för vuxna som
            vill utnyttja dem för sexuella ändamål.
          </p>
        </div>
        <div type="ipQuestion">
          <p xml:id="i-16M426A6uPGVLMSzEJC9Sq">
            Med anledning av detta vill jag fråga justitie- och migrationsminister
            Morgan Johansson:
            <list rend="unordered">
              <item>
                Hur ser ministern på skyddet i dagens lagstiftning för barn i
                åldern 15–17 år när det gäller sexualbrott, och avser ministern
                vidta några åtgärder med anledning av sin bedömning?
              </item>
              <item>
                Avser ministern verka för att införa en så kallad Romeo och Julia-lagstiftning
                där man begränsar åldersskillnaden mellan den vuxne och barnet
                när det gäller sexuellt umgänge?​
              </item>
            </list>
          </p>
        </div>
      </div>
    </body>
  </text>
</TEI>
