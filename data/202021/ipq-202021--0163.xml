<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0163">
  <teiHeader>
    <fileDesc>
      <titleStmt>
        <title>Interpellation 2020/21:163 av Mikael Eskilandersson (SD)</title>
        <author>Mikael Eskilandersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:163 av Mikael Eskilandersson (SD) till Statsrådet Åsa Lindhagen (MP) om En urholkning av föräldrarollen</title>
          <idno type="rdwebb">H810163</idno>
          <ref type="dokument_url_text">http://data.riksdagen.se/dokument/H810163/text</ref>
          <ref type="dokument_url_html">http://data.riksdagen.se/dokument/H810163</ref>
          <ref type="dokumentstatus_url_xml">http://data.riksdagen.se/dokumentstatus/H810163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <persName>Mikael Eskilandersson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <persName>Statsrådet Åsa Lindhagen</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-AyPLASk8Yi7BUAECxx5ZvY">
          <note>Interpellationen är återtagen</note>
        </correspAction>
        <correspAction type="sent" xml:id="i-RAYewXLsNsVPgqPFem6Xm4" corresp="i-9fmcZcGuiE51S4XGih65wn">
          <date when="2020-11-19"/>
        </correspAction>
        <correspAction type="received" xml:id="i-LrCQ4A8YiEqEyTTXWfe6y7" corresp="i-9CuY4EZ971YdyxJ8sudKc">
          <date when="2020-11-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TyrJtjqYbRWUpoqGLaaAif">
            Interpellation 2020/21:163 En urholkning av föräldrarollen av
            Mikael Eskilandersson (SD) till Statsrådet Åsa Lindhagen (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Aq3qf43sytLbsG6crujYHS">
            Behoven av inkorporering av barnkonventionen i svensk rätt relaterat
            till föräldrabalken, FB, kan ifrågasättas genom den nyligen presenterades
            utredningen Barnkonventionen och svensk rätt (SOU 2020:6)3 som
            överlämnades till Åsa Lindhagen. Utredningsuppdraget har varit
            att kartlägga hur svensk lagstiftning och praxis överensstämmer
            med rättigheterna i FN:s konvention om barnets rättigheter. Vidare
            att redovisa hur bestämmelser om barnets bästa och barnets rätt
            att få uttrycka sina åsikter och få dessa beaktade tolkas i den
            praktiska tillämpningen samt vilken innebörd de ges inom olika
            rättsområden. Syftet har varit att ge ett stöd i det fortsatta
            arbetet med transformering av barnkonventionens bestämmelser.
          </p>
          <p xml:id="i-AmXRdEWTyRDWe1J9RzfXUG">
            I utredningen har aspekter kring adoption, vårdnad, boende och
            umgänge behandlats. Utredningen konstaterar att konventionen i
            stort sett redan stämmer överens med svensk lag, och samtidigt
            att bedömningar av vad som är barns bästa är komplicerat och ska
            avgöras från fall till fall. Liksom tidigare. Samtidigt noteras
            det som extra viktigt att barnet hörs och att barnets vilja lyssnas
            in. När det gäller verkställighet av beslut noteras exempelvis
            att om barnet motsätter sig verkställigheten kan detta vara avgörande
            för om den alls ska ske. Det noteras också att rätten ska vägra
            verkställighet om det är uppenbart att den är oförenlig med barnets
            bästa. Det skulle kunna uppstå risk med övertolkningar av barnets
            rätt att komma till tals och till dess vilja.
          </p>
          <p xml:id="i-XnBMAFuzfmWSnbe5smQzbw">
            Barn uttrycker inte alltid en fast vilja, utan den kan ändras.
            Barn kan vara traumatiserade, vilket kan förhindra att viljan
            eller rätt omständigheter kan komma fram från barnet. Det förekommer
            även föräldraalienation där barn påverkas av den ena av föräldrarna
            till att ha en uppfattning som egentligen inte är barnets egen.
            Det finns ibland skäl att lyssna in andra än föräldrarna. Men
            i regel har föräldrar stor vetskap om och månar om sina barns
            bästa. Föräldrarollen är av avgörande betydelse för familjen och
            för barns bästa.
          </p>
          <p xml:id="i-SmySqgScBbYnVS6GbCt3fD">
            Sverigedemokraterna reserverade sig i betänkande SoU25 2017/18
            mot förslaget att införa lagen om barnkonventionen och ansåg inte
            att det fanns skäl samt föreslog exempelvis i stället att konventionstexten
            skulle anta formen av målsättningsbestämmelse. Remissinstanser
            påtalade osäkerhet med inkorporering, vilket denna utredning också
            visar på – en större osäkerhet tycks i många fall kunna uppstå,
            samt det kan i stället för att värna barns intressen riskera dessa.
          </p>
        </div>
        <div type="ipQuestion">
          <p xml:id="i-7qj7cpwUmgTK15tQU9KwpX">
            Med anledning av detta vill jag fråga statsrådet Åsa Lindhagen:
            <list rend="unordered">
              <item>
                Delar regeringen utredningens syn på barnkonventionen, och i
                vilken utsträckning finns det behov av att framöver ändra hur
                föräldrar ska lyssnas in, i relation till att barnet lyssnas in,
                i familjerättsliga ärenden?
              </item>
              <item>
                Vilka åtgärder avser regeringen att vidta för att förhindra att
                ökade problem med föräldraalienation uppkommer till följd av att
                barnets uppfattning är mer avgörande?
              </item>
              <item>
                Hur avser regeringen att förhindra urholkning av föräldrarollen
                relaterat till att barnets vilja kan avgöra verkställighet i familjerättsliga
                mål?
              </item>
            </list>
          </p>
        </div>
      </div>
    </body>
  </text>
</TEI>
