<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0637">
  <teiHeader>
    <fileDesc>
      <titleStmt>
        <title>Interpellation 2020/21:637 av Martina Johansson (C)</title>
        <author>Martina Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:637 av Martina Johansson (C) till Infrastrukturminister Tomas Eneroth (S) om Beredskapsflygplatser</title>
          <idno type="rdwebb">H810637</idno>
          <ref type="dokument_url_text">http://data.riksdagen.se/dokument/H810637/text</ref>
          <ref type="dokument_url_html">http://data.riksdagen.se/dokument/H810637</ref>
          <ref type="dokumentstatus_url_xml">http://data.riksdagen.se/dokumentstatus/H810637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <persName>Martina Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Tomas Eneroth</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6yd3ddqZjVWk4p5G2W1e7k">
          <note>Interpellationen är besvarad</note>
        </correspAction>
        <correspAction type="sent" xml:id="i-U3wzJcCUgsVLDTW15pTzxQ" corresp="i-TqkCALix3mzcE3yNqV7Nee">
          <date when="2021-04-09"/>
        </correspAction>
        <correspAction type="received" xml:id="i-DAXuLCgkB94vir8EV8PVhR" corresp="i-G8564CqEnhC5PBjZSwUxsE">
          <date when="2021-04-13"/>
        </correspAction>
        <correspAction type="answered" xml:id="i-HNv5Pgk9fBYBoo1hvip1uW" corresp="i-G8564CqEnhC5PBjZSwUxsE">
          <date when="2021-04-27"/>
        </correspAction>
        <correspContext corresp="i-HNv5Pgk9fBYBoo1hvip1uW">
          <ref type="record" target="prot-202021--114">Protokoll 2020/21:114 Tisdagen den 27 april</ref>
          <ref type="recordSection" target="unsetDivId">Svar på interpellation 2020/21:637 om beredskapsflygplatser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ASQZkiE1s3QcBKtokrWgAC">
            Interpellation 2020/21:637 Beredskapsflygplatser av Martina Johansson
            (C) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5Yosxse7712yyjVtW2cVYK">
            Sverige är ett avlångt land som behöver beredskap för att kunna
            hantera brand, transport av patienter och sjukvårdsmaterial, kustbevakning
            med mera.
          </p>
          <p xml:id="i-Kzq48o6r2HfQKsWLXTEALN">
            Under pandemin har det blivit tydligt att det inte finns någon
            nationell plan för att en sådan här beredskap ska fungera i tider
            för pandemier. Det behöver finnas en fungerande plan både i den
            tid vi befinner oss i nu, med en rådande pandemi, och när vi har
            återgått till något mer normalt liv. Vi är ju inte försäkrade
            mot att det kommer att bli fler pandemier i framtiden eller andra
            samhällskriser som sätter vår beredskap på prov.
          </p>
          <p xml:id="i-Hzb5jk2E3oW4fAdKwZAWMS">
            Sedan i mars 2020 har i princip all reguljär flygtrafik upphört.
            Det finns vissa enskilda linjer igång som har en temporär allmän
            trafikplikt och finns på några få flygplatser i landet. Intäkterna
            för samtliga flygplatser i landet har minskat drastiskt eller
            till och med upphört. Stockholm Skavstas flygplats är inget undantag.
            Det finns några få linjer igång. Flygplatsen har permitterat anställda
            men har inte stängt sin verksamhet helt eftersom de har till uppdrag
            att ge stöd till samhället utifrån behovet av bland annat kustbevakning
            och brandflyg i form av vattenbombsplan. Flygplatsen har haft
            detta uppdrag under många år och har genom att ha kommersiell
            trafik kunnat ha den service som dessa verksamheter behöver 24:7.
          </p>
          <p xml:id="i-WRwJ32SmAfbaCY4fskFP1j">
            Under pandemin har flygplatsen av naturliga skäl inte dessa intäkter
            och står i dag inför risken för konkurs eftersom ersättningen
            de får från Kustbevakningen och MSB inte täcker de kostnader som
            verksamheten kräver. De avtal Stockholm Skavsta har kräver att
            det under vinterhalvåret är snöröjt och halkbekämpat, att det
            alla dagar finns tillgång till bränsle och flygledning med mera,
            kostnader som inte täcks av de ersättningar de får i dag i de
            ingångna avtal som finns.
          </p>
          <p xml:id="i-KGYixzYK2sZJydRh7jv544">
            Eftersom det i huvudsak är en privatägd flygplats har de inte
            fått något annat stöd under pandemin än permitteringsstödet under
            2020, samtidigt som det krävs av flygplatsen att de har bemanning
            24:7.
          </p>
          <p xml:id="i-RHwY8roVrRtQTmHuF4VAE3">
            Dagens situation visar vikten av att det finns en plan för beredskap
            i hela landet och som inte bygger på att det är statligt ägda
            flygplatser.
          </p>
          <p xml:id="i-FxXuRMZLvb4mTb1Aph8g5d">
            Regeringen har under många år inte levererat på efterfrågad flygplatsöversyn,
            och det börjar bli riktigt att akut att man gör det.
          </p>
          <p xml:id="i-HD6VbsuxsfTBv5oBwfTahb">
            År 2018 gavs ett uppdrag att se över de obalanser som finns i
            dag när det gäller stöd till flygplatserna i landet, men än i
            dag finns inga förslag. År 2019 gavs uppdrag att se över systemet
            för beredskapsflygplatser för att kunna peka ut flygplatser som
            ska ha beredskap att kunna ta emot samhällsnyttiga och akuta flygtransporter
            när som helst på dygnet och året runt. Ersättningen säkerställer
            jour. Det är dock inte tillräckligt när det inte sker någon reguljärt
            resande på flygplatsen. Med anledning av den situation vi i dag
            befinner oss i finns det fler flygplatser som pekats ut som beredskapsflygplatser.
            Problemet är dock återigen ersättningen.
          </p>
          <p xml:id="i-Vyt1VCsvQEX4ggvT8xjZJs">
            Så länge inte regeringen tar tag i frågan att se över hur vi
            ska ha det med flygplatser i hela landet och hur det ska se ut
            med beredskapsflygplatser kommer vi fortfarande att ha ett sårbart
            system i Sverige.
          </p>
          <p xml:id="i-JzD2mgEJDTauhBs91smJnc">
            Regeringen behöver återkomma med en plan för hur man kan ta ansvar
            för beredskapen i hela landet oavsett om det är extraordinära
            händelser eller inte. I andra länder har man utpekat olika områden
            som är statligt ansvar, och genom detta finansieras verksamheten
            oavsett vem som driver flygplatsen. Är detta något vi kan ta efter
            i Sverige? Det skulle säkerställa att vi har en beredskap i hela
            landet även i tider av kris. Det skulle motverka att flygplatser
            riskerar att gå i konkurs och inte kan ställa upp med den beredskap
            som behövs. Det är detta som är på väg att hända flygplatsen Stockholm
            Skavsta. Det är inte bara dåligt för Sörmland och Östergötland
            utan för hela Sverige eftersom Arlanda avlastas varje dag under
            normaltiden genom flyg till och från Skavsta. Stockholm Skavsta
            skulle även kunna vara en del av den framtida Stockholmsregionens
            kapacitet när den behöver byggas ut.
          </p>
          <p xml:id="i-6kurj1e6FsinWiZoQpbUrE">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-PZUxdiysMdPhX9QKXXJUMz">
            Hur tänker ministern och regeringen arbeta för att säkerställa
            att det finns beredskap i hela landet från våra flygplatser och
            att det finns en ekonomisk ersättning som fungerar även vid extraordinära
            händelser såsom en pandemi?
          </p>
        </div>
      </div>
    </body>
  </text>
</TEI>
