<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0612">
  <teiHeader>
    <fileDesc>
      <titleStmt>
        <title>Interpellation 2020/21:612 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:612 av Tobias Andersson (SD) till Statsrådet Hans Dahlgren (S) om Coronafonden</title>
          <idno type="rdwebb">H810612</idno>
          <ref type="dokument_url_text">http://data.riksdagen.se/dokument/H810612/text</ref>
          <ref type="dokument_url_html">http://data.riksdagen.se/dokument/H810612</ref>
          <ref type="dokumentstatus_url_xml">http://data.riksdagen.se/dokumentstatus/H810612</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4FL9252Gm3rHAifaDrXzaZ</idno>
            <persName>Statsrådet Hans Dahlgren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5WkKMpginjiFw52dEhSNjJ">
          <note>Interpellationen är besvarad</note>
        </correspAction>
        <correspAction type="sent" xml:id="i-VX6fwiu7fCLYfpaH2fkVDx" corresp="i-PtgVSQS6zzFSG7jQDufZYA">
          <date when="2021-03-30"/>
        </correspAction>
        <correspAction type="received" xml:id="i-J5NGpTgjr749rrb4j5qq3F" corresp="i-4FL9252Gm3rHAifaDrXzaZ">
          <date when="2021-04-06"/>
        </correspAction>
        <correspAction type="answered" xml:id="i-9KZPA6kpDxBZG1N8r327ve">
          <date when="2021-04-16"/>
        </correspAction>
        <correspAction type="answered" xml:id="i-X8qi5P28cRrMPUZn3bU6VK">
          <date when="2021-04-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HYo6296YHpwq2HkvESTNHL">
            Interpellation 2020/21:612 Coronafonden av Tobias Andersson (SD)
            till Statsrådet Hans Dahlgren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QEfJp2yYbg4bHQ3oUWXRGz">
            Den 24 mars klubbade riksdagen igenom EU:s stora skuldpaket efter
            att regeringen fått aktivt stöd av Centerpartiet och Liberalerna,
            samt passivt stöd av Moderaterna och Kristdemokraterna. Skuldpaketet,
            även kallat coronafonden, innebär att Sverige kommer att få betala
            150 miljarder kronor, vilket motsvarar fem gånger så mycket som
            Polismyndighetens budget, främst till länder i Sydeuropa.
          </p>
          <p xml:id="i-PTjVmerBjY3Mv6jLmpdhQa">
            Det är ett ekonomiskt och politiskt vansinne, både av praktiska
            och moraliska skäl.
          </p>
          <p xml:id="i-28NjrtNuYaABbh54FkhgyH">
            Den ursprungliga tanken kring stödpaketet var att gemensamt lyfta
            Europa efter pandemin. Som många gånger tidigare är dock EU sällsynt
            illa rustat för uppgiften. EU-kolossen har genom pandemin visat
            sig vara en byråkratisk mardröm, oförmögen att hantera alltifrån
            vaccin till grundläggande koordinering om reserekommendationer
            mellan medlemsländerna. Detta är det organ till vilket svenska
            politiker vill sätta sin tilltro.
          </p>
          <p xml:id="i-EJFd3b787Ba3XczFbi3z4Z">
            I bakgrunden till coronafonden lurar också ett federalistiskt
            EU som ser detta som en chans att tillskansa sig alltmer makt
            och inflytande. Gränserna mellan medlemsländernas självbestämmande
            och beskattningsrätt blir allt luddigare i avgränsningen mot EU:s
            byråkrati.
          </p>
          <p xml:id="i-LMEbJUJVq5tc1V951ZnPN7">
            När mycket av återhämtningsfonden fokuserar på ”grön omställning”
            och ”digitalisering” är det svårt att skaka av sig uppfattningen
            att politikerna använder pandemin som en förevändning för att
            driva önskeprojekt. Projekt som invånarna aldrig ställt upp på
            under normala omständigheter. Redan nu varnar EU:s revisorer för
            risken att en del av pengarna inte går till det avsedda syftet.
          </p>
          <p xml:id="i-BeJPrW1x7ZdDGWjWUgSotf">
            Denna risk tydliggörs onekligen av att länder som kommer att
            erhålla stöd föreslår sänkt pensionsålder, förkortade arbetsveckor
            och införandet av medborgarlön. Det är givetvis upp till dessa
            länder att avgöra vad de vill finansiera; svenska skattebetalare
            ska dock inte stå för notan.
          </p>
        </div>
        <div type="ipQuestion">
          <p xml:id="i-7fpzMM2n6bvF8CwTPRTAu9">
            Med anledning av ovanstående vill jag fråga statsrådet Hans Dahlgren:
            <list rend="unordered">
              <item>
                Ser statsrådet en risk i att misskötta ekonomier nu passar på
                att genomföra önskade satsningar på vår bekostnad, och avser regeringen
                att vidta några åtgärder för att förhindra det?
              </item>
              <item>
                Ser statsrådet en risk i att coronafonden inte får önskad effekt
                utan i stället bidrar till ett mer federalistiskt EU, och avser
                regeringen att vidta några åtgärder för att förhindra det?
              </item>
            </list>
          </p>
        </div>
      </div>
    </body>
  </text>
</TEI>
