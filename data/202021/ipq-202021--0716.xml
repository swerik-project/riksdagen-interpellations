<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0716">
  <teiHeader>
    <fileDesc>
      <titleStmt>
        <title>Interpellation 2020/21:716 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:716 av Lars Beckman (M) till Socialminister Lena Hallengren (S) om Förvaring av hjälpmedel</title>
          <idno type="rdwebb">H810716</idno>
          <ref type="dokument_url_text">http://data.riksdagen.se/dokument/H810716/text</ref>
          <ref type="dokument_url_html">http://data.riksdagen.se/dokument/H810716</ref>
          <ref type="dokumentstatus_url_xml">http://data.riksdagen.se/dokumentstatus/H810716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-C9eQKuF545UARbKgxwQGpp">
          <note>Interpellationen är besvarad</note>
        </correspAction>
        <correspAction type="sent" xml:id="i-SbPxwQrDVxcDkdEc7kBBJw" corresp="i-8LDEcfmJoNdnZMCPvSjiNu">
          <date when="2021-05-10"/>
        </correspAction>
        <correspAction type="received" xml:id="i-Q2MmgETAxafhzbFMoniWnt" corresp="i-HxcQkHC9fDSzkJWgvdhDEF">
          <date when="2021-05-18"/>
        </correspAction>
        <correspAction type="answered" xml:id="i-3fP68jkanvSiVxTKNafWuL">
          <date when="2021-06-01"/>
        </correspAction>
        <correspAction type="answered" xml:id="i-PNkiegnBV9Ga77aY1yhsQF" corresp="i-HxcQkHC9fDSzkJWgvdhDEF">
          <date when="2021-06-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-67NWzDbdiZe6Y3Ru3Ttkmy">
            Interpellation 2020/21:716 Förvaring av hjälpmedel av Lars Beckman
            (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Gw23KTUVcYkmibjvwWKRxz">
            Det har nu gått mer än tre månader sedan socialministern besvarade
            min interpellation Rullstolsgarage (interpellation 2020/21:293),
            varvid ministern utlovade att agera för att tillse att funktionsnedsatta
            återfår sin rätt att delta i samhället på likvärdiga villkor.
            Boverket har som tillsynsmyndighet ansvar för lagen om bostadsanpassning.
            De har därmed också ett stort ansvar för återupprättande av ett
            praktiserande som överensstämmer med lagens ursprungliga syfte.
            Boverket har agerat aktivt för avlägsnande av ”rullstolsgarage”
            som bostadsanpassning i ett utlåtande till Högsta förvaltningsdomstolen
            (HFD) trots praxis i närmare 25 år. De gör det i strid med lagstiftningen,
            som tydligt pekar på ett kommunalt ansvar för förvaring. Regionen
            genom Hjälpmedelscentralen ställer ett absolut krav på förvaring
            i låsbart och frostfritt förråd för utlämnande av förskriven elrullstol.
          </p>
          <p xml:id="i-7LT99LLSAH8586aEVGd4tD">
            Direkt efter ovan nämnda debatt utkom Boverket med en skrivelse
            med följande lydelse:
          </p>
          <p xml:id="i-72jWF2kyWX5FioKf4XvL25">
            ”När förråd pekas ut i propositionen som ett exempel på en bidragsberättigande
            åtgärd vid ett bostadsbyte blir slutsatsen att regeringens avsikt
            varit att bostadsanpassningsbidrag ska kunna beviljas för förråd
            även när ansökan inte görs i samband med ett bostadsbyte. Det
            framgår inte av propositionen vilken typ av förråd regeringen
            syftar på när den skriver enklare förråd.”
          </p>
          <p xml:id="i-7raTAwqw2qn2B9LB2ijiNw">
            Med andra ord har Boverket, som tillsynsmyndighet, uppenbarligen
            inte varit medveten om att hundratals garage beviljats årligen
            till funktionsnedsatta under 25 års tid, vilket förefaller anmärkningsvärt.
          </p>
          <p xml:id="i-Q9xWdqTj6EhUaGMwdRcQKm">
            Som socialministern redan upplysts om hamnar den funktionsnedsatte
            i ett närmast rättslöst tillstånd och berövas sin rätt till deltagande
            i samhället på likvärdiga villkor. Det är inte rimligt att den
            sökande ska drabbas av motsatsförhållanden mellan kommun och region
            och att det ska ligga som grund för att utestängas och diskrimineras
            från rätten till ett självständigt liv i eget boende. Värst drabbas
            boende i flerfamiljshus och inom allmännyttan, där förvaringsmöjlighet
            ofta saknas. Att utreda frågan är en självklarhet, men problemet
            måste åtgärdas omedelbart då konsekvensen för enskilda är helt
            oacceptabel.
          </p>
          <p xml:id="i-3H7f2kdem7crrVk4EPj5ud">
            I den tidigare debatten uttryckte socialministern att förvaring
            är ett självklart kommunalt ansvar och att det vi ser är ett orimligt
            moment 22. Vidare att det är helt orimligt att du ska få ett hjälpmedel
            men inte hjälp att förvara det. Vad har hänt sedan dess?
          </p>
          <p xml:id="i-7eu9gEPYqrwZTnqeybFxXL">
            Med anledning av detta vill jag fråga socialminister Lena Hallengren:
          </p>
          <p xml:id="i-M8n9PpabiPKdV9bgVRN3rM">
            1. Avser ministern att verka för ett förtydligande och tilläggsdirektiv
            så att Boverket eller andra myndigheter förstår att förvaring
            ska tillses?
          </p>
          <p xml:id="i-VQVGYhstveZ9q3k9qQ37Jq">
            2. Har ministern haft kontakt med SKR för att säkerställa att
            de personer som behöver rullstolsgarage får det?
          </p>
          <p xml:id="i-7vwb5Bp3PhxEqgbUG46Wg1">
            3. Vilka övriga åtgärder har ministern vidtagit, eller avser
            ministern att vidta, för att adekvata hjälpmedel med tillhörande
            förråd ska kunna förskrivas till de personer som är i akut behov
            av dessa?
          </p>
        </div>
      </div>
    </body>
  </text>
</TEI>
