<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0101">
  <teiHeader>
    <fileDesc>
      <titleStmt>
        <title>Interpellation 2020/21:101 av Robert Hannah (L)</title>
        <author>Robert Hannah (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:101 av Robert Hannah (L) till Socialminister Lena Hallengren (S) om Vård vid förlossningspsykoser</title>
          <idno type="rdwebb">H810101</idno>
          <ref type="dokument_url_text">http://data.riksdagen.se/dokument/H810101/text</ref>
          <ref type="dokument_url_html">http://data.riksdagen.se/dokument/H810101</ref>
          <ref type="dokumentstatus_url_xml">http://data.riksdagen.se/dokumentstatus/H810101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <persName>Robert Hannah</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-S1xfXWT347JxuCHNZkYm9d">
          <note>Interpellationen är besvarad</note>
        </correspAction>
        <correspAction type="sent" xml:id="i-SKbDS9VRDJWVQcaESp7FT8" corresp="i-Y5fgQ33MMnP4uyafJ9fz8i">
          <date when="2020-11-02"/>
        </correspAction>
        <correspAction type="received" xml:id="i-STsbgtZqGsgBCVERRcfQDm" corresp="i-HxcQkHC9fDSzkJWgvdhDEF">
          <date when="2020-11-03"/>
        </correspAction>
        <correspAction type="answered" xml:id="i-NSrWe9bynb9erbzTcruc3U" corresp="i-HxcQkHC9fDSzkJWgvdhDEF">
          <date when="2020-11-17"/>
        </correspAction>
        <correspContext corresp="i-NSrWe9bynb9erbzTcruc3U">
          <ref type="record" target="prot-202021--036">Protokoll 2020/21:36 Tisdagen den 17 november</ref>
          <ref type="recordSection" target="unsetDivId">Svar på interpellation 2020/21:101 om vård vid förlossningspsykoser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9xQMzDE4Rp8jiVsMDWb3Tg">
            Interpellation 2020/21:101 Vård vid förlossningspsykoser av Robert
            Hannah (L) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7CstedHg69gMLaQ7DdLsuh">
            En del nyförlösta mödrar drabbas av psykisk ohälsa i form av
            förlossningsdepressioner och förlossningspsykoser efter att barnet
            fötts. Förlossningspsykoser drabbar i faktiska tal ett hundratal
            kvinnor varje år. Det är en relativt låg andel i jämförelse med
            hur många som drabbas av förlossningsdepressioner, varför förlossningspsykoser
            ofta hamnar i skymundan av förlossningsdepressioner.
          </p>
          <p xml:id="i-4We6esrZ3stPw8fhVGdfwE">
            Insjuknande i förlossningspsykoser sker vanligtvis en kort tid
            efter förlossningen, och om kvinnan inte får adekvat behandling
            i tid finns det en överhängande risk för att kvinnan begår självmord
            eller skadar barnet.
          </p>
          <p xml:id="i-PT3hs6uGfwAiQV9pnSykdM">
            I sammanhanget vill jag nämna att budgetpropositionen för 2021
            innehåller särskilda medel till kvinnors hälsa och förlossningsvård.
            Den fråga jag tar upp i denna interpellation handlar dock inte
            om förlossningsvården utan om den specifika form av psykisk ohälsa
            som tar sig uttryck i grav förlossningsdepression eller förlossningspsykos.
          </p>
          <p xml:id="i-EJisCtD5BpGW1v2Um7nK6f">
            Riksdagens utredningstjänst har inte lyckats hitta ansvariga
            personer inom regionerna för att få ut information eller tydliga
            svar om vilken vård kvinnor som drabbas av förlossningspsykos
            får. Det behöver därför tillsättas en utredning som får i uppdrag
            att kartlägga vilken typ av vård som kvinnor med förlossningspsykos
            får i de olika regionerna samt för att sammanställa vilken kunskap
            om förlossningspsykos som finns.
          </p>
          <p xml:id="i-NhgKCDu1k8C6AksuAV6c3V">
            Kvinnor med förlossningspsykos eller grav förlossningsdepression
            placeras vanligtvis på ”vanliga” psykiatriska avdelningar och
            vårdas medelst lagen om psykiatrisk tvångsvård.
          </p>
          <p xml:id="i-9KZVWuSYby94Ttx8tbo64c">
            Min uppfattning som riksdagsledamot är att det i stället, som
            i till exempel Storbritannien, Belgien och Australien, bör finnas
            särskilda ”mamma- och spädbarnsenheter” inom vården. På dessa
            mamma- och spädbarnsenheter bör mödravård och psykiatri samverka.
            Psykiatriker bör jobba med vetenskapligt belagda insatser mot
            förlossningspsykos och grav förlossningsdepression tillsammans
            med vårdpersonal från mödravården. Det förvirrade tillståndet
            för kvinnor med dessa diagnoser går ofta upp och ned, och det
            är bättre att befinna sig på en avdelning bland andra mammor,
            specialiserade psykiatriker och barnmorskor.
          </p>
          <p xml:id="i-RcQegpxhkexJUYdDA3uPZg">
            Jag anser även att kunskapen om förlossningspsykoser måste öka.
            Socialstyrelsen bör få i uppdrag att ta fram stödmaterial till
            regionerna för vilka behandlingsåtgärder man bör vidta vid behandling
            av förlossningspsykoser. Det kan leda till minskade risker för
            såväl mor som barn.
          </p>
          <p xml:id="i-4Ah8JW8CNCQ4hvXmsnSBpX">
            Förlossningspsykoser är oftast en tillfällig episod i livet.
            Vanligtvis tillfrisknar kvinnan, men för vissa blir konsekvenserna
            ödesdigra när kvinnan tar sitt liv eller skadar sitt barn. Vi
            måste göra allt i vår makt för att varje barn ska få växa upp
            med båda sina föräldrar.
          </p>
          <p xml:id="i-Kuc3n4u7F6JdU9WT7CS2Pk">
            Utöver och vid sidan av arbetet för att uppnå den generella nollvisionen
            för suicid och arbetet för att stärka suicidpreventionen genom
            ökade resurser till nationell kunskapsspridning och ekonomiskt
            stöd till organisationer på området anser jag därför att det behövs
            särskilda åtgärder för att sträva mot en nollvision för antalet
            kvinnor som går bort i suicid till följd av förlossningspsykoser.
            Ingen mor ska dö förgäves eller skada sitt barn.
          </p>
        </div>
        <div type="ipQuestion">
          <p xml:id="i-TXEA6BDTpL9gUL7P86N2ne">
            Med anledning av detta vill jag fråga socialminister Lena Hallengren:
            <list rend="unordered">
              <item>
                Vad tänker regeringen göra för att kvinnor som drabbas av förlossningspsykos
                eller grav förlossningsdepression inte ska få ordinarie psykiatrisk
                vård utan i stället få vård på särskilt inrättade ”mamma- och
                spädbarnsenheter”?
              </item>
              <item>
                Tänker regeringen tillsätta en utredning för att kartlägga att
                kvinnor med förlossningspsykoser och deras spädbarn får den vård
                de har rätt till?
              </item>
              <item>
                Vad gör regeringen för att Socialstyrelsen ska få i uppdrag att
                stödja regionerna i hur kvinnor med förlossningspsykos bör vårdas?
              </item>
              <item>
                Har regeringen för avsikt att vidta särskilda åtgärder för att
                uppnå en nollvision för antalet kvinnor som går bort i suicid
                till följd av förlossningspsykos?
              </item>
            </list>
          </p>
        </div>
      </div>
    </body>
  </text>
</TEI>
