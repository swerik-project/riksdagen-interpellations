<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0383">
  <teiHeader>
    <fileDesc>
      <titleStmt>
        <title>Interpellation 2020/21:383 av Clara Aranda (SD)</title>
        <author>Clara Aranda (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:383 av Clara Aranda (SD) till Socialminister Lena Hallengren (S) om Fastspänning som tvångsåtgärd inom psykiatrin</title>
          <idno type="rdwebb">H810383</idno>
          <ref type="dokument_url_text">http://data.riksdagen.se/dokument/H810383/text</ref>
          <ref type="dokument_url_html">http://data.riksdagen.se/dokument/H810383</ref>
          <ref type="dokumentstatus_url_xml">http://data.riksdagen.se/dokumentstatus/H810383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <persName>Clara Aranda</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-A3qGhdit7J6ecdQ3UdwBLk">
          <note>Interpellationen är besvarad</note>
        </correspAction>
        <correspAction type="sent" xml:id="i-TMr1sh3k5VrotB2YdVdFfo" corresp="i-6ceKG6oPX1kT6SHqK6JSnq">
          <date when="2021-01-28"/>
        </correspAction>
        <correspAction type="received" xml:id="i-BTC9rmTxerzsuKq2vvubWM" corresp="i-HxcQkHC9fDSzkJWgvdhDEF">
          <date when="2021-02-02"/>
        </correspAction>
        <correspAction type="answered" xml:id="i-RqpwKjtCKRjnqNQXjb737Z">
          <date when="2021-02-09"/>
        </correspAction>
        <correspAction type="answered" xml:id="i-9oBMVeXFmKMrddAm54SAui">
          <date when="2021-02-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9LvqEqcFSy2F4NtkN7hULF">
            Interpellation 2020/21:383 Fastspänning som tvångsåtgärd inom
            psykiatrin av Clara Aranda (SD) till Socialminister Lena Hallengren
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-85iFg1C2sLdbWEJNXeGpsb">
            Fastspänning, även kallat bältesläggning eller bältning, är en
            akut tvångsåtgärd som används inom psykiatrin och innebär att
            patienten blir fastspänd genom tvång. Åtgärden kombineras ofta
            med tvångsmedicinering där antipsykotiska, ångestdämpande och
            lugnande preparat är vanligt förekommande.
          </p>
          <p xml:id="i-V4fghVLNfx1j2chdpUoTom">
            Omständigheter där fastspänning anses kunna vara en motiverad
            åtgärd kan härledas till fall där patienten exempelvis inte vill
            ta emot vård som är livsnödvändig eller att det finns risk för
            att patienten skadar sig själv eller innebär en fara för andra
            personer.
          </p>
          <p xml:id="i-3tjo2NqdFY3qzYHXk6n3rL">
            Enligt Socialstyrelsens patientregister användes fastspänning
            som tvångsåtgärd inom svensk psykiatri vid 3 820 tillfällen under
            2019, och det var 1 348 patienter som blev utsatta för tvångsåtgärden.
            Bältesläggning som tvångsåtgärd regleras i lagen om psykiatrisk
            tvångsvård (LPT) och lagen om rättspsykiatrisk vård (LRV). Lagen
            om psykiatrisk tvångsvård fastslår att tvångsvård ska vara en
            sista åtgärd när alla andra alternativ har uttömts. I det fall
            en bältesläggning varar i en period som är längre än fyra timmar
            måste detta rapporteras till Inspektionen för vård och omsorg
            (Ivo). Under 2019 förekom det 197 sådana fall, och det var 141
            patienter som drabbades.
          </p>
          <p xml:id="i-QZeMvt27EwYpFu8FxRMax3">
            Regeringen har nyligen genomfört förändringar i lagen om psykiatrisk
            tvångsvård och lagen om rättspsykiatrisk vård, vilket verkställdes
            den 1 juni 2020. Dessa förändringar var avsedda för barn inom
            den psykiatriska tvångsvården, med syftet att minska förekomsten
            av tvångsåtgärder bland barn och unga som vårdas enligt lagen
            (1991:1128) om psykiatrisk tvångsvård. Förändringarna ska enligt
            regeringen även verka för att stärka barnrättsperspektivet och
            rättssäkerheten för de barn som tvångsvårdas.
          </p>
          <p xml:id="i-JtUmw31qFNPfNhWqUf96UN">
            Vad det gäller bältesläggning som specifik åtgärd vid tvångsvård
            av barn och unga inom psykiatrin har regeringens förändringar
            inneburit en särreglering av tvångsåtgärden för patienter under
            18 år. Fastspänning med bälte ska bara få ske i undantagsfall
            och i högst en timme, i stället för fyra timmar som tidigare varit
            aktuellt. Ivo ska likaså underrättas när en patient under 18 år
            har blivit utsatt för tvångsåtgärder vid fler än tre tillfällen
            under vårdperioden.
          </p>
          <p xml:id="i-W1PD7V34K32ypfqWEWb54G">
            Fastspänning är en integritetskränkande åtgärd som kan vara väldigt
            traumatisk för den som blir utsatt. Tvångsåtgärden kan leda till
            följder som posttraumatiskt stressyndrom och även innebära svåra
            bestående men för den som blir utsatt. Det har även förekommit
            dödsfall i samband med fastspänning. Tvångsåtgärden uppfattas
            som kontroversiell och kan anses vara både förlegad och inhuman.
          </p>
          <p xml:id="i-C8MAiguowhSEn5NUK6wimN">
            Med anledning av ovanstående önskar jag fråga socialminister
            Lena Hallengren:
          </p>
          <p xml:id="i-U2eVVcmPHD7YjmPSMsM2FH">
            Avser ministern att verka för att fastspänning som tvångsåtgärd
            inom psykiatrin på sikt ska fasas ut helt?
          </p>
        </div>
      </div>
    </body>
  </text>
</TEI>
