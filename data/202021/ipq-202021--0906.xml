<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0906">
  <teiHeader>
    <fileDesc>
      <titleStmt>
        <title>Interpellation 2020/21:906 av Joar Forssell (L)</title>
        <author>Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:906 av Joar Forssell (L) till Statsrådet Matilda Ernkrans (S) om Karolinska institutets Kinasamarbeten</title>
          <idno type="rdwebb">H810906</idno>
          <ref type="dokument_url_text">http://data.riksdagen.se/dokument/H810906/text</ref>
          <ref type="dokument_url_html">http://data.riksdagen.se/dokument/H810906</ref>
          <ref type="dokumentstatus_url_xml">http://data.riksdagen.se/dokumentstatus/H810906</ref>
          <ref type="downloadurl">https://mhdownload.riksdagen.se/VOD1/PAL169/2442204290010821821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/karolinska-institutets-kinasamarbeten_H810906</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <persName>Joar Forssell</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <persName>Statsrådet Matilda Ernkrans</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <persName>Matilda Ernkrans</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-4LcxQhjep7xeFPX724nuR4">
          <note>Interpellationen är inlämnad</note>
        </correspAction>
        <correspAction type="sent" xml:id="i-8pDif8UWArGmxBp47YMUq6" corresp="i-LDFpwyJnL3ETCnq3JKBJqw">
          <date when="2021-09-10"/>
        </correspAction>
        <correspAction type="received" xml:id="i-Ti6MZbvMHA18GzoeJKbT1W" corresp="i-PMx51X9QbaLUMtQNq6sVfz">
          <date when="2021-09-14"/>
        </correspAction>
        <correspAction type="answered" xml:id="i-NA74fYT4VQS4aftgtaXXVz">
          <date when="2021-09-23"/>
          <time when="12:46:14" dur="PT244S"/>
        </correspAction>
        <correspAction type="answered" xml:id="i-B8tEgMvAEEAP8JvgMiDB2u">
          <date when="2021-09-23"/>
        </correspAction>
        <correspContext corresp="i-NA74fYT4VQS4aftgtaXXVz">
          <ref type="record" target="f-lista-202122--009">Torsdag den 23 september 2021</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3Xjyvbd7b31zwdy9ZTckaE">
            Interpellation 2020/21:906 Karolinska institutets Kinasamarbeten
            av Joar Forssell (L) till Statsrådet Matilda Ernkrans (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MXuk9LgU3jGr2ntdZ6fw51">
            Häromdagen, den 8 september, rapporterade Expressen att det svenska
            Karolinska institutet haft ett långtgående och uttryckligt samarbete
            med det kritiserade kinesiska bolaget BGI. Enligt rapporteringen
            ska BGI i fjol ha byggt ett laboratorium åt KI i syfte att analysera
            covid-19-tester. Ett gott syfte, men ändamålen helgar inte alltid
            medlen.
          </p>
          <p xml:id="i-Tdr5Nn9FHBRDLtFBqMoSm3">
            Diktaturen Kina tar en allt större plats på den internationella
            spelplanen, inte minst när det kommer till forskning och medicinsk
            forskning och utveckling. Det är positivt att forskare från olika
            länder hjälps åt att bekämpa globala pandemier och andra sjukdomar.
            Den kinesiska diktaturen och dess företag är dock inte ett land
            och företag som alla andra. Det är omöjligt att hålla isär landets
            ”privata” aktörer från den hänsynslösa regimen – det går inte
            att säkert säga var den kinesiska förtryckarstaten börjar och
            slutar.
          </p>
          <p xml:id="i-Bdyy2o83s6idHo3e7og7j4">
            Expressen rapporterar vidare att BGI och två av dess inblandade
            dotterbolag är svartlistade av USA efter att ha samverkat med
            den diktatoriska kinesiska staten i syfte att övervaka dess befolkning.
            I provinsen Xinjiang anklagas staten och de nämnda bolagen för
            att ha använt genetiska analyser som en del av förföljelsen av
            uigurer.
          </p>
          <p xml:id="i-WGr8xp4MtkzTDJrZCgjmKU">
            Av den nämnda granskningen framkommer dessutom att de ansvariga
            på KI aktivt har försökt kringgå lagen om offentlig upphandling
            i sin strävan att låta BGI bygga laboratoriet och för att kunna
            köpa tester och utrustning från BGI och dess dotterbolag.
          </p>
          <p xml:id="i-AXxgR6QzEX2fLeGTwYYTan">
            Allra mest alarmerande är reportagets redogörelse över hur genetisk
            information, förvisso anonymiserad, kan ha läckt till BGI, dess
            dotterföretag och därmed sannolikt till den diktatoriska kinesiska
            staten. Reuters uppger att liknande data använts för att genetiskt
            identifiera skillnader mellan etniska majoritetskineser och minoritetsfolk.
            Vi pratar här alltså om en profilering av människor som borde
            vara förpassad till 30-talet men som svensk patientdata nu alltså
            kan vara en del av.
          </p>
          <p xml:id="i-AJTMZ2VxgTnLTf9P4RSvw2">
            Att stora auktoritära stater som Kina driver organiserat spionage,
            påverkansoperationer och underrättelsearbete är välkänt. Det visar
            rapporter som bland annat Säpos årsredovisning. Därför är naivitet
            inför de säkerhetsrisker den här typen av samarbete utgör mycket
            oroande.
          </p>
          <p xml:id="i-Uhxx6pUVYt37MLB2quPfwU">
            Som minister för högre utbildning och forskning är det Matilda
            Ernkrans ansvar att se till att våra universitet och högskolor
            arbetar inom gällande lagar. Självklart ska den akademiska friheten
            värnas och ministerstyre undvikas. På en mer generell grund behöver
            det inträffade dock adresseras.
          </p>
        </div>
        <div type="ipQuestion">
          <p xml:id="i-Kc7NweLr7sV3oeLQocrebw">
            Med anledning av detta vill jag fråga statsrådet Matilda Ernkrans:
            <list rend="unordered">
              <item>
                Vad gör statsrådet för att sprida kunskap bland beslutsfattare
                och andra relevanta instanser inom universitets- och högskoleväsendet
                och upplysa om de säkerhetsrisker som föreligger vid samarbete
                med diktaturer och deras företrädare?
              </item>
              <item>
                Vilka övriga åtgärder gör regeringen, och vilka övriga kommentarer
                vill statsrådet ge med anledning av det inträffade?
              </item>
            </list>
          </p>
        </div>
      </div>
    </body>
  </text>
</TEI>
