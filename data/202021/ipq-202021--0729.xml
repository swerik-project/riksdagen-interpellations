<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0729">
  <teiHeader>
    <fileDesc>
      <titleStmt>
        <title>Interpellation 2020/21:729 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:729 av Mikael Oscarsson (KD) till Socialminister Lena Hallengren (S) om Lagstiftningen om könsdysfori</title>
          <idno type="rdwebb">H810729</idno>
          <ref type="dokument_url_text">http://data.riksdagen.se/dokument/H810729/text</ref>
          <ref type="dokument_url_html">http://data.riksdagen.se/dokument/H810729</ref>
          <ref type="dokumentstatus_url_xml">http://data.riksdagen.se/dokumentstatus/H810729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-743aXKxPAe8XWGvWu6VTzJ">
          <note>Interpellationen är besvarad</note>
        </correspAction>
        <correspAction type="sent" xml:id="i-WThVH5iYVmepcCmpgm2XzY" corresp="i-Ybw8JnrmHGCsqpipBke8a7">
          <date when="2021-05-11"/>
        </correspAction>
        <correspAction type="received" xml:id="i-3RAQpVgutTtMb96hNLQiZR" corresp="i-HxcQkHC9fDSzkJWgvdhDEF">
          <date when="2021-05-18"/>
        </correspAction>
        <correspAction type="answered" xml:id="i-AeGc42Q7rgfGuJ76JySEoW" corresp="i-HxcQkHC9fDSzkJWgvdhDEF">
          <date when="2021-06-01"/>
        </correspAction>
        <correspContext corresp="i-AeGc42Q7rgfGuJ76JySEoW">
          <ref type="record" target="prot-202021--131">Protokoll 2020/21:131 Tisdagen den 1 juni</ref>
          <ref type="recordSection" target="unsetDivId">Svar på interpellation 2020/21:729 om lagstiftningen om könsdysfori</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-THuUwXts5JGTRg16iZvdN7">
            Interpellation 2020/21:729 Lagstiftningen om könsdysfori av Mikael
            Oscarsson (KD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VHTXwXonGZrWt1GvYtauG5">
            I september 2019 begärde jag en interpellationsdebatt med socialministern
            angående att regeringen i en lagrådsremiss har föreslagit att
            barn så små som 12 år ska kunna ändra juridiskt kön och att barn
            så unga som 15 år ska kunna genomgå kirurgiska ingrepp i könsorganen.
            Enligt regeringen ska detta kunna ske utan föräldrarnas medgivande
            och utan att föräldrarna får insyn i eller information om åtgärderna.
            I en debattartikel i Svenska Dagbladet den 18 maj 2018 skriver
            regeringen: ”Att byta juridiskt kön ska bli en snabb och enkel
            process som i regel inte kräver kontakt med vården.” Vidare skriver
            man: ”Vi vill göra processen enklare för den som tidigt inser
            att den inte är född i rätt kropp. De ska inte behöva vänta orimligt
            länge.”
          </p>
          <p xml:id="i-VJwpDkXG6JDiU1SDs4jg3z">
            Av lagrådsremissen framgick att: ”Lagrådet ifrågasätter starkt
            om denna intresseavvägning är förenlig med artikel 8 i Europakonventionen.
            Vidare är intresseavvägningen svår att förena med regleringen
            av barnets bästa i barnkonventionen.” Lagrådet betonade även problem
            i förhållande till det grundläggande föräldraansvaret med anledning
            av förekomsten av tvångsomhändertagande av unga vars föräldrar
            har ifrågasatt det riktiga i diagnos och efterföljande behandling.
          </p>
          <p xml:id="i-7Nm1q8VDn7VNB6uosmVCRe">
            I Uppdrag granskning, där frågan tas upp i april 2019, säger
            Statens medicinsk-etiska råd (Smer):
          </p>
          <p xml:id="i-ADnHSzmdu53TB1WFxxsBKH">
            – Sjukvården kan för lite om behandlingen och om dem som ångrar
            sig. (Hur många är de? Varför ångrar de sig?)
          </p>
          <p xml:id="i-Vc3dNvEYAek7GmEA3LgDaC">
            – Det vetenskapliga underlaget för behandlingen är bristfälligt
            och inte faktagranskat.
          </p>
          <p xml:id="i-VasX7oDeXD51SahDNS2Yk2">
            Smer uppmanade senare regeringen att ge ett uppdrag åt Läkemedelsverket,
            Socialstyrelsen och SBU (Statens beredning för medicinsk och social
            utvärdering) i syfte att stärka kunskapsunderlaget för utredning
            och vård av barn och ungdomar med könsdysfori och om dem som ångrar
            sig. I en uppföljning av SVT och Uppdrag granskning säger Lundströmmottagningen
            i Göteborg att de inte har ”fullgod evidens för det vi gör” samt
            att de sedan några år nödgats erbjuda traumabehandling för dem
            som ångrat sig.
          </p>
          <p xml:id="i-LYKh78kcSCBx8K4q5jJNMb">
            I Socialstyrelsens nationella kunskapsstöd från april 2015 God
            vård av barn och ungdomar med könsdysfori sägs att det för kirurgiska
            ingrepp gäller 18-årsgräns, men:
          </p>
          <p xml:id="i-HyMHuGx7AGwi8YcMVxeWFU">
            ”I lagen regleras endast ingrepp i de primära könsorganen. Det
            finns inga åldersgränser i könstillhörighetslagen för när hormonbehandlingar
            eller kirurgiska ingrepp för sekundära könskarakteristika tidigast
            kan bli aktuella.” Det vill säga att flickor kan ges stopphormoner
            och manligt könshormon, och vice versa, tidigare. Med uttrycket
            ”sekundära könskarakteristika” menas här primärt bröst, som enligt
            Uppdrag granskning opererats bort från 14 års ålder i Stockholm.
          </p>
          <p xml:id="i-Jjq4AizuvN38DkacgFoQbB">
            Dagen innan vår interpellationsdebatt den 20 september 2019 gav
            statsrådet ett nytt uppdrag till Socialstyrelsen att analysera
            den föreslagna åldersgränsen på 15 år för om ett kirurgiskt ingrepp
            i könsorganen är en lämplig ålder eller om en annan åldersgräns
            ska gälla. I Socialstyrelsens rapport som lämnades i april 2020
            avråder myndigheten, med hänvisning till avsaknad av forskning,
            från en sänkning av gränsen för könskorrigerande kirurgi. Man
            bedömer att det vid en sänkt åldersgräns ”i dagsläget skulle bli
            svårt att säkerställa en fördelaktig balans mellan nytta och risk,
            såväl för enskilda individer som på gruppnivå”.
          </p>
          <p xml:id="i-AriVw4qZV44622iuJ2FmM9">
            Den 6 maj 2021 avslöjade SVT att Karolinska sjukhuset i Stockholm
            stoppar hormonbehandling av minderåriga patienter med könsdysfori.
            Enligt sjukhuset nya riktlinjer är skälet att dessa behandlingar
            är kontroversiella och kan innebära risker:
          </p>
          <p xml:id="i-BwBQMdnbSYgg1aDDdnep8p">
            ”KID-teamet i Stockholm var först i Sverige med att erbjuda könsidentitetsutredningar
            för barn och ungdomar. De öppnade år 2000 och över 700 unga har
            utretts för könsdysfori. Diagnosticerade har kunnat få hormonbehandling
            vid Karolinska Sjukhuset. I flera reportage har Uppdrag Granskning
            lyft bristen på vetenskaplighet och riskerna med de olika hormonbehandlingarna.
            Det är starka preparat som kan ge allvarlig och irreversibel hälsopåverkan.
            Våren 2019 försvarade KID-teamets grundare, Per-Anders Rydelius,
            behandlingen: 'Behandlingen är inte experimentell i ordets bemärkelse.
            Den följer en utredningsmodell som har prövats.'”
          </p>
          <p xml:id="i-EhH3fkVZWfk62nL1gsUPkF">
            I Karolinskas nya riktlinjer staplas nu de potentiella biverkningarna
            på varandra: kardiovaskulär sjukdom, benskörhet, infertilitet,
            cancer och trombossjukdom. Sjukhuset skriver också att behandlingen
            har låg evidens att nå önskad effekt och att det i dag finns mycket
            lite kunskap om säkerheten på lång sikt. En annan aspekt är risken
            för ånger. I Storbritannien har en ung kvinna, som i dag ångrar
            sin hormonbehandling, startat en rättsprocess mot vården. Den
            har lett till att en domstol i princip stoppat bruket av pubertetsblockerare
            och könskonträra hormoner till personer under 18 år. I Uppdrag
            granskning 2019 framträdde kvinnor som hade ångrat sin könsbekräftande
            behandling. Flera var mycket kritiska mot vården, som de menade
            inte tagit sitt ansvar.
          </p>
          <p xml:id="i-71cVvnAmJprHnj5Zz58ZS5">
            ”Vården vet inte vad dom håller på med. Dom har ingen vetenskap
            bakom detta. Dom prövar på en ung generation som har hela livet
            framför sig. Jag känner inte till något annat område inom medicinen
            där man prövar en behandling på det här viset”, sa Mika, som lever
            med konsekvenserna av en irreversibel hormonbehandling. De nya
            riktlinjerna trädde i kraft den 1 maj och innebär att inga nya
            minderåriga kommer att få hormonbehandling, annat än inom ramen
            för kliniska studier. För patienter som redan är under behandling
            ska läkare göra en ”noggrann individuell bedömning om behandlingen
            bör avslutas eller fortgå”.
          </p>
          <p xml:id="i-DkVLWUeEAjoKjzc15Bheha">
            I min debatt i september 2019 lyfte jag just fram dessa biverkningar
            och frågade var regeringen hittar vetenskapligt stöd för den här
            typen av behandling när det gäller barn.
          </p>
        </div>
        <div type="ipQuestion">
          <p xml:id="i-EA1WyJPaqm5iFSP5ypwtoc">
            Mot denna bakgrund önskar jag ställa följande frågor till socialminister
            Lena Hallengren:
            <list rend="unordered">
              <item>
                Kommer ministern och regeringen att gå fram med ett lagförslag
                i riksdagen i enlighet med sin lagrådsremiss att barn ned till
                12 år ska kunna ändra juridiskt kön och att barn ned till 15 år
                ska kunna genomgå kirurgiska ingrepp i könsorganen utan föräldrarnas
                medgivande och utan att föräldrarna får insyn i eller information
                om åtgärderna?
              </item>
              <item>
                Bedömer ministern, mot bakgrund av att Karolinska sjukhuset nu
                stoppar hormonbehandling av minderåriga patienter med könsdysfori,
                att åtgärder bör vidtas för att stoppa verksamheten på alla sjukhus
                i Sverige?
              </item>
              <item>
                Avser ministern att verka för en åldersgräns på 18 år för att
                operera bort bröst?
              </item>
              <item>
                Avser minister att verka för att en åldersgräns på 25 år motsvarande
                den som gäller för sterilisering ska gälla för irreversibla ingrepp
                i könsorganen?
              </item>
              <item>
                Avser ministern att, med tanke på den stora ökningen av ungdomar
                som får diagnosen könsdysfori de senaste åren, vidta åtgärder
                för att kartlägga hur många utredningar och behandlingar för könsdysfori
                som har påbörjats och hur trenden ser ut?​​
              </item>
              <item>
                Kommer ministern att vidta åtgärder för att säkerställa att sjukvården
                har tillräcklig kunskap om behandlingen och om dem som ångrar
                sig samt för att säkerställa att underlaget för behandlingen är
                grundat på vetenskap och faktagranskat?
              </item>
              <item>
                Kommer ministern och regeringen att ge Läkemedelsverket i uppdrag
                att analysera och beforska användningen av pubertetshämmande och
                könskonträra läkemedel som sker off-label, det vill säga där klinisk
                forskning inte genomförts för användandet av läkemedlen vid denna
                typ av behandling?
              </item>
              <item>
                Kommer ministern att vidta åtgärder för att kartlägga för hur
                många minderåriga landets kommuner (socialnämnd och motsvarande)
                har fattat beslut om att ett barn ska får påbörja könskorrigerande
                behandling trots att föräldrarna inte är överens samt i hur många
                fall kommunerna (socialnämnd och motsvarande) har fattat beslut
                om att tvångsomhänderta minderåriga enligt LVU då vårdnadshavare
                motsatt sig utredning eller behandling till följd av diagnosen
                könsdysfori?
              </item>
            </list>
          </p>
        </div>
      </div>
    </body>
  </text>
</TEI>
