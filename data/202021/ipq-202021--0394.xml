<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0394">
  <teiHeader>
    <fileDesc>
      <titleStmt>
        <title>Interpellation 2020/21:394 av Joar Forssell (L)</title>
        <author>Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:394 av Joar Forssell (L) till Statsrådet Anders Ygeman (S) om Minskad elimport från Norge</title>
          <idno type="rdwebb">H810394</idno>
          <ref type="dokument_url_text">http://data.riksdagen.se/dokument/H810394/text</ref>
          <ref type="dokument_url_html">http://data.riksdagen.se/dokument/H810394</ref>
          <ref type="dokumentstatus_url_xml">http://data.riksdagen.se/dokumentstatus/H810394</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <persName>Joar Forssell</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HvLP9XivLqQeWSrxXWoE3X">
          <note>Interpellationen är besvarad</note>
        </correspAction>
        <correspAction type="sent" xml:id="i-Gzoo6LwXbMRFTEB7aE6HhR" corresp="i-LDFpwyJnL3ETCnq3JKBJqw">
          <date when="2021-02-01"/>
        </correspAction>
        <correspAction type="received" xml:id="i-PqSoLZeJLibWGd5KC5Rvh7" corresp="i-NW2TEoH8XmW9aSn2aKJ8EA">
          <date when="2021-02-02"/>
        </correspAction>
        <correspAction type="answered" xml:id="i-FUHdkK1kR2JHB1Qs97fo2t">
          <date when="2021-02-12"/>
        </correspAction>
        <correspAction type="answered" xml:id="i-LnR59LRbm5rQhYVUfsAWbb">
          <date when="2021-02-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Nuq7BK7561Q8uHi9WgbGSS">
            Interpellation 2020/21:394 Minskad elimport från Norge av Joar
            Forssell (L) till Statsrådet Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CuKEh77aqiLHiDTwdVvz7C">
            Sverige är – tekniskt och ekonomiskt – en del av den nordiska
            elmarknaden. Ett omfattande utbyte sker mellan den nordiska elmarknaden
            och de omkringliggande länderna. Här liksom på andra områden underlättar
            frihandel effektiv resursanvändning och ekonomisk utveckling,
            vilket är mycket positivt. Samtidigt innebär handeln att tekniska
            och ekonomiska förändringar i grannländernas kraftsystem kan få
            stora konsekvenser också för Sverige.
          </p>
          <p xml:id="i-Jg3hnvkxAFhzdi3A9xzy1X">
            Den norska vattenkraften har drygt dubbelt så stor installerad
            effekt som den svenska. Den har därmed stor förmåga att reglera
            elproduktionen utifrån behovet, inte bara i Norge utan också i
            grannländerna.
          </p>
          <p xml:id="i-ToAWnLQwvcPnbBT9anmeTW">
            Norges möjlighet att exportera sin vattenkraft har länge varit
            begränsad till Sverige och Danmark, med undantag för den rännil
            av exporten som gått till norra Finland och Kolahalvön. Här i
            Sverige har vi därmed i praktiken kunnat lita på att det kommer
            el från Norge när vi behöver den.
          </p>
          <p xml:id="i-ALuUeBaB5FmAT6QB5sgftJ">
            Elimporten från Danmark, Tyskland, Polen, Litauen och Finland
            är som jämförelse inte alls lika pålitlig då vi inte på samma
            sätt kan räkna med att de länderna har ett överskott samtidigt
            som vi har ett underskott.
          </p>
          <p xml:id="i-4znjXh84BBRdCXKiVupqqE">
            Norge har ambitionen att förbättra sina möjligheter att exportera
            elen från vattenkraften. Genom att skapa anslutningar till fler
            marknader gör reglerförmågan i vattenkraften större nytta i kraftsystemet.
            När exporten kan allokeras till de områden där behovet är som
            störst ökar dess värde. En första kabel, om 700 megawatt, till
            Nederländerna togs i drift 2008.
          </p>
          <p xml:id="i-LQVM1S2EifSBRnp3UWm2Xv">
            En 1 400 megawattförbindelse mellan Norge och Tyskland är under
            provdrift, och ytterligare en, till Storbritannien, med samma
            kapacitet planeras bli färdig under året. Med det två nya kablarna
            får Norge betydligt bättre möjligheter att exportera till den
            som betalar bäst snarare än att i princip alltid exportera till
            Sverige.
          </p>
          <p xml:id="i-P5b4uk5eWXbA2hZHWHUnXG">
            Den sammanlagda effekten i de två kablarna, 2 800 megawatt, motsvarar
            nästan precis effekten i de fyra reaktorer som tillåtits stänga
            de senaste åren. Den installerade effekten i Ringhals 1 och 2
            samt Oskarshamn 1 och 2 var sammantaget 2 844 megawatt. Det är
            givetvis positivt att elen, genom den ökade möjligheten till handel,
            kommer till bättre nytta. Samtidigt ska vi vara medvetna om att
            så här stora förändringar har en betydande påverkan på den nordiska
            elmarknaden.
          </p>
          <p xml:id="i-PQ8uHnpu5cVriPm3Yd4KND">
            Parallellt med att exportkapaciteten ökas kraftigt pågår också
            arbetet med att ansluta de norska oljeplattformarna till elnätet,
            vilket markant sänker koldioxidutsläppen men också ökar efterfrågan
            på el. Även i Norge pågår en elektrifiering av transportsektorn
            och industrin, vilket ytterligare driver upp efterfrågan.
          </p>
          <p xml:id="i-QSBuEBszqi7mxwjVzXAUwf">
            Industrin köper ofta sin el på långa kontrakt direkt av elleverantörerna.
            Genom att kontrakten har mer eller mindre fasta priser blir stora
            delar av industrin relativt okänslig för elprisförändringar. Det
            är rimligt att anta att den norska industrin kommer, på det hela
            taget, att använda den el de behöver oavsett vad spotpriset blir
            i en bristsituation.
          </p>
          <p xml:id="i-ButMa2DMKDYiTRJ9zDsGME">
            Utvecklingen i Norge kommer att få effekter för Sverige. Redan
            till vintern 2021/22 – när kablarna till Tyskland och Storbritannien
            är i ordinarie drift – befinner vi oss sannolikt i en situation
            där vi inte längre kan lita på att det alltid finns tillgänglig
            kapacitet i Norge i de lägen då vi har ett importbehov. Dels minskar
            Norges möjlighet att exportera el på grund av de inhemska behoven,
            dels ser vi ut att få rejäl konkurrens från andra som vill köpa
            elen.
          </p>
          <p xml:id="i-5XYANUM5kbtbW6YErXLDgZ">
            Då regeringen aktivt arbetar för att öka andelen väderberoende
            elproduktion ökar hela tiden vårt behov av att kunna importera
            el från grannländerna i de lägen vår konsumtion överstiger produktionen.
            Vad som sker i grannländerna är därmed centralt för att elförsörjningen
            här hemma ska fungera.
          </p>
        </div>
        <div type="ipQuestion">
          <p xml:id="i-9cu5jVx4GbFD8r34PSD52p">
            Mot bakgrund av detta vill jag fråga statsrådet Anders Ygeman:
            <list rend="unordered">
              <item>
                Vilka konsekvenser för svensk del ser regeringen av utvecklingen
                i Norge, hur påverkas möjligheten att importera el i ansträngda
                situationer, och hur bedömer regeringen att elpriset kommer att
                påverkas?
              </item>
              <item>
                Föranleder de förändrade importförutsättningarna några åtgärder
                från regeringens eller myndigheternas sida?
              </item>
            </list>
          </p>
        </div>
      </div>
    </body>
  </text>
</TEI>
