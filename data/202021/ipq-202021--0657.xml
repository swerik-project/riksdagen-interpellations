<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0657">
  <teiHeader>
    <fileDesc>
      <titleStmt>
        <title>Interpellation 2020/21:657 av Kjell-Arne Ottosson (KD)</title>
        <author>Kjell-Arne Ottosson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:657 av Kjell-Arne Ottosson (KD) till Statsrådet Jennie Nilsson (S) om Det allmänna uppdraget</title>
          <idno type="rdwebb">H810657</idno>
          <ref type="dokument_url_text">http://data.riksdagen.se/dokument/H810657/text</ref>
          <ref type="dokument_url_html">http://data.riksdagen.se/dokument/H810657</ref>
          <ref type="dokumentstatus_url_xml">http://data.riksdagen.se/dokumentstatus/H810657</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <persName>Kjell-Arne Ottosson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DumAAXMajEcbv3gsyLw4a2">
          <note>Interpellationen är besvarad</note>
        </correspAction>
        <correspAction type="sent" xml:id="i-8bqV89KFkcwFW3PHXLhJtq" corresp="i-Eo9kRYLJjs1m75cXCdvmdh">
          <date when="2021-04-15"/>
        </correspAction>
        <correspAction type="received" xml:id="i-XFLFPm6uFemkM6nZnbcsmv" corresp="i-LKQKWG3JJUBFg12z1vrFwt">
          <date when="2021-04-20"/>
        </correspAction>
        <correspAction type="answered" xml:id="i-LzbKt2qcV9rqyKYVfgCpnT">
          <date when="2021-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AdGEiUf16jkqbpxDudfYLJ">
            Interpellation 2020/21:657 Det allmänna uppdraget av Kjell-Arne
            Ottosson (KD) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G7RQNigaLgQiV2ofF54dyT">
            Genom ett pressmeddelande den 7 januari i år framgår att regeringen
            beslutat bryta det samarbetsavtal som staten haft med Svenska
            Jägareförbundet sedan mer än 80 år, det så kallade allmänna uppdraget.
            Det här samarbetet inleddes redan 1938 då staten valde att tillvarata
            den unika kunskap som folkrörelsen Svenska Jägareförbundet besatt
            och utifrån detta stötta och vidareutveckla vår jakt- och viltvård.
            Uppdraget finansierar sig självt genom det statliga jaktkortet
            och möter beundran i många länder runt om i världen. Alla regeringar
            sedan 1938, och så även den nuvarande, har förklarat sig nöjda
            med detta upplägg och gång på gång torgfört att man inte haft
            för avsikt att ändra på något. Uppdraget ska fortsätta.
          </p>
          <p xml:id="i-PhmscpNAUbMS8FzXy267xg">
            Men med beskedet den 7 januari har den sittande regeringen tvärvänt
            och abrupt beslutat att bryta det tidigare så hyllade samarbetet
            med folkrörelsen Svenska Jägareförbundet. Motivet sägs vara att
            EU, i samband med ett så kallat pilotärende (anmälan mot Sverige),
            krävt att vissa av de arbetsuppgifter som i dag utförs av Svenska
            Jägareförbundet i stället ska vara föremål för upphandling.
          </p>
          <p xml:id="i-QdCRARi5iH1aBtn2keH7m4">
            I kommissionens motivering för att avsluta ärendet finns tre
            bärande element:
          </p>
          <p xml:id="i-PN5HkAmztcP1K6X5aJYzmK">
            1)” Limited cross border interest for the provision of wildlife
            management service”.
          </p>
          <p xml:id="i-2RnVJh95D69SSVBA4DxAgd">
            2) “The specific local biodiversity knowledge required”
          </p>
          <p xml:id="i-Rp5VnunaK7iy8QxDhfKJXR">
            3) “It is an individual situation of non-compliance with the
            EU rules on public procurement”
          </p>
          <p xml:id="i-2xkKhKUvEeSHbefZcfRKPH">
            Inga andra skäl anges.
          </p>
          <p xml:id="i-VmgqUA61vJ9Sv9gRtMwEdV">
            Ledningen inom Svenska Jägareförbundet säger sig vara tagna på
            sängen medan ministern hävdar att Jägareförbundet hela tiden varit
            informerade om att ett ändringsbeslut om det allmänna uppdraget
            skulle komma och att de har deltagit i processen.
          </p>
          <p xml:id="i-Dwf3GkALaY4W8Cu2S6X4TB">
            I Svensk Jakt den 13 januari i år svarar ministern på ett antal
            frågor:
          </p>
          <p xml:id="i-7eVQ7Qr9WaQb8nKEPEaK3X">
            Har ni haft en dialog med Jägareförbundet under resans gång eller
            kom det här som en överraskning för Jägareförbundet?
          </p>
          <p xml:id="i-NxQQa4neTNM8dr2cbdvWgD">
            – Det hoppas jag verkligen inte. Jag har försökt ha en god och
            inlyssnande dialog med Jägareförbundet genom hela den här resan,
            både vad gäller kritiken från EU-kommissionen, som vi bedömt att
            vi behöver hantera, och vad gäller finansieringen.
          </p>
          <p xml:id="i-CdZeHKBoeunUHpC57PtCNm">
            I de samtal ni haft med Jägareförbundet, tycker förbundet att
            den här lösningen är okej?
          </p>
          <p xml:id="i-Rv5XN6F8gMxDiiLGuUmJzc">
            – Ytterst är det Jägareförbundet som ska svara på hur de ser
            på det, men min bild är att vi haft en god dialog och en acceptans
            över att det behöver göras förändringar, säger Jennie Nilsson.
          </p>
          <p xml:id="i-4YqHc2ECQ4ebQJoQfRXMbC">
            Informationen från ministern och från Jägareförbundets ledning
            är minst sagt motstridiga.
          </p>
          <p xml:id="i-HatE3NsVQdABakEBhjSK7m">
            Av regeringens diarium framgår att EU-kommissionen redan i juni
            2020 lade ner ärendet – då med ovan angivna skäl och utan krav
            på förändring. Tvärtom säger kommissionen att frågan är internt
            svensk och inte påverkar övriga EU-länder. Ministern hävdar däremot
            att krav har blivit framförda i möten mellan regeringen och EU-kommissionen.
          </p>
        </div>
        <div type="ipQuestion">
          <p xml:id="i-Qs8VwaYms2cWZWf4cZfGhJ">
            Mina frågor till statsrådet Jennie Nilsson är följande:
            <list rend="unordered">
              <item>
                Vilka samtal har statsrådet fört med Jägareförbundet som kan
                betecknas som förhandlingar med målsättning att nå fram till det
                beslut som nu har fattats?
              </item>
              <item>
                På vilka omständigheter och fakta har statsrådet baserat sitt
                ställningstagande att Jägareförbundet accepterat de beslut som
                fattats?
              </item>
              <item>
                Har regeringen tagit något initiativ till att etablera kunskapen
                hos berörda parter om att EU-kommissionen lagt ner ärendet?
              </item>
              <item>
                Vilka är skälen till att regeringen valt att gå vidare med förändringen
                av det så kallade allmänna uppdraget, trots EU-kommissionens motivering
                för att avsluta ärendet?
              </item>
            </list>
          </p>
        </div>
      </div>
    </body>
  </text>
</TEI>
