<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0058">
  <teiHeader>
    <fileDesc>
      <titleStmt>
        <title>Interpellation 2020/21:58 av Robert Stenkvist (SD)</title>
        <author>Robert Stenkvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:58 av Robert Stenkvist (SD) till Statsrådet Matilda Ernkrans (S) om Akademiska spökskrivare </title>
          <idno type="rdwebb">H81058</idno>
          <ref type="dokument_url_text">http://data.riksdagen.se/dokument/H81058/text</ref>
          <ref type="dokument_url_html">http://data.riksdagen.se/dokument/H81058</ref>
          <ref type="dokumentstatus_url_xml">http://data.riksdagen.se/dokumentstatus/H81058</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EDRJhBHzVgQtpo6Ksyzirg</idno>
            <persName>Robert Stenkvist</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <persName>Statsrådet Matilda Ernkrans</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-FZX3zLRpQdSD7gVwdNBvBH">
          <note>Interpellationen är besvarad</note>
        </correspAction>
        <correspAction type="sent" xml:id="i-EDPF4YHuEvwiBsFWZvfzR1" corresp="i-EDRJhBHzVgQtpo6Ksyzirg">
          <date when="2020-10-14"/>
        </correspAction>
        <correspAction type="received" xml:id="i-XN7k6H9pSSE59zQRou1aGF" corresp="i-PMx51X9QbaLUMtQNq6sVfz">
          <date when="2020-10-15"/>
        </correspAction>
        <correspAction type="answered" xml:id="i-YTM2PmkQ8SUt3ag53AQTwg">
          <date when="2020-11-03"/>
        </correspAction>
        <correspAction type="answered" xml:id="i-BrPVb3uuZyUAYwVR5jBXxG">
          <date when="2020-11-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XVohWocuwUiFjg2veh6Mkx">
            Interpellation 2020/21:58 Akademiska spökskrivare av Robert Stenkvist
            (SD) till Statsrådet Matilda Ernkrans (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AoukQdqnYpbPvuZW4E4FWD">
            Att studenter ibland har fått hjälp av vänner och släktingar
            med examensarbeten och andra inlämningsuppgifter har förekommit
            i alla tider. Det förekommer även i dag och kommer sannolikt att
            förekomma under överskådlig framtid. Det är av naturliga orsaker
            mycket svårt att både upptäcka och beivra denna ibland direkt
            oetiska hjälp. Det är helt enkelt något vi får leva med. De två
            senaste decennierna har det däremot kommit uppgifter om mer professionell
            otillåten hjälp vid tentor, examensarbeten, uppsatser och andra
            viktiga inslag i högskoleutbildningarna – så kallade essay mills.
            Detta är företag vars affärsidé är att sälja färdigskrivna uppsatser
            åt studenter. Vanligtvis kontaktar studenten företaget och skickar
            instruktioner för uppsatsen samt information om när uppsatsen
            måste vara klar. Företaget hör sedan av sig med ett pris. Om studenten
            accepterar priset skickar företaget vidare instruktionerna till
            en anställd som tagit examen inom studentens område. Vederbörande
            skriver uppsatsen och mejlar den till studenten. Essay mills erbjuder
            oftast en plagiatkontroll av den skrivna uppsatsen innan dokumentet
            skickas till studenten samt en bekräftelse på att plagiatet inte
            kan upptäckas genom den mjukvara som universitetet använder för
            att upptäcka plagiat. Essay mills marknadsför sig generellt sett
            som ett läroredskap som erbjuder ”exempel” på uppsatser som studenten
            kan köpa för att lära sig av.
          </p>
          <p xml:id="i-V2Jec4Duur6LLtdZqaMp8k">
            Exempel och priser på spökskrivare
          </p>
          <p xml:id="i-Jecp4fnrf9E3p8H4cyweFM">
            På den svenska marknaden finns exempelvis Scribbr. Företaget
            maskerar sina tjänster som ”korrekturläsning” i syfte att hjälpa
            studenter att få ”den perfekta uppsatsen”. Att det rör sig om
            spökskrivande blir uppenbart när man läser företagets frågor-och-svar-sektion,
            där en stor del handlar om hur man som kund kan försäkra sig om
            att inte fastna i plagiatkontrollen.
          </p>
          <p xml:id="i-NUeCDrsbBieUcsH8s9Uefi">
            Bland de stora brittiska aktörerna återfinns UK Essays och Study
            Aid Essays. Vissa essay mills är internationella med anställda
            och kunder från många olika länder, som till exempel Essay Mill.
          </p>
          <p xml:id="i-QYDevoyxHkxUKZ8rkuAUZB">
            Enligt Akademikern (medlemsmagasinet från Akademikerförbundet)
            är de vanligaste ämnena för spökskrivare juridik och företagsekonomi,
            alltså två ämnen där långa uppsatser och hemtentor är vanliga.
          </p>
          <p xml:id="i-RAtY5AuFAmNxG59Dcn5mS7">
            Priser varierar. Ett företag som undersöktes av Sveriges Radio
            tog 1 400 kronor per sida, eller mellan 35 000 och 40 000 kronor
            för en C-uppsats. En D-uppsats går på 45 000 kronor.
          </p>
          <p xml:id="i-F6v383ofgEVhxhG24PGgSy">
            Att anlita en spökskrivare är således inget som vanliga studenter
            på universitet har råd med utan är ett privilegium förbehållet
            studenter från välbeställda familjer. Detta bidrar till att öka
            gapet i studieprestation mellan studenter från låg respektive
            hög socioekonomisk bakgrund.
          </p>
          <p xml:id="i-WWj3NgbPmMqtrsyT717GxY">
            Vilka regler gäller i dag?
          </p>
          <p xml:id="i-F2Dpf8zr5aF9Ei8tcoK9BQ">
            Att anlita en spökskrivare räknas som plagiat, och att spökskriva
            är medhjälp till plagiat.
          </p>
          <p xml:id="i-Jm4fPJeEGnxAvB4Dbzmyih">
            Den som spökskriver eller anlitar en spökskrivare kan utsättas
            för akademisk disciplinering och eventuellt stängas av från sina
            studier.
          </p>
          <p xml:id="i-Ltc4xACgSfLS9uZArKnV7W">
            Den som spökskriver och som avslutat sina studier och inte jobbar
            på ett universitet drabbas dock inte av några konsekvenser.
          </p>
          <p xml:id="i-CVkVQUJYUQE2gAVhtC7BTs">
            Essay mills är lagliga.
          </p>
          <p xml:id="i-WddAyXBjUaprbS5HS1WBwU">
            Förra året tillfrågades 48 högskolor av SVT om de ertappat studenter
            som anlitat eller själva varit spökskrivare. Av de 29 som svarade
            uppgav endast 10 jakande svar, och i flera fall låg det långt
            tillbaka i tiden. Flera uppgav dock i samma undersökning att det
            var extremt svårt att upptäcka och styrka spökskrivning.
          </p>
          <p xml:id="i-2sgPv1XXHiRGJLXEp7itro">
            Vanligen leder spökskrivning till avstängning i veckor eller
            månader. Det genomsnittliga straffet för plagiat (alltså inte
            bara spökskrivning) ligger på sex veckor.
          </p>
        </div>
        <div type="ipQuestion">
          <p xml:id="i-92V4Vn2y2G6XK8vX1dnM65">
            Mina frågor till statsrådet Matilda Ernkrans är sålunda:
            <list rend="unordered">
              <item>
                Anser statsrådet att detta är ett problem?
              </item>
              <item>
                Räcker de disciplinära åtgärder som vidtas i dag för att bekämpa
                det professionella spökskriveriet, eller behövs det ändringar
                i högskolelagen?
              </item>
            </list>
          </p>
        </div>
      </div>
    </body>
  </text>
</TEI>
