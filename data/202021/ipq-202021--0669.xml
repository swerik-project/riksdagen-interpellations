<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0669">
  <teiHeader>
    <fileDesc>
      <titleStmt>
        <title>Interpellation 2020/21:669 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:669 av Amineh Kakabaveh (-) till Utbildningsminister Anna Ekström (S) om Åtgärder mot analfabetismen i Sverige</title>
          <idno type="rdwebb">H810669</idno>
          <ref type="dokument_url_text">http://data.riksdagen.se/dokument/H810669/text</ref>
          <ref type="dokument_url_html">http://data.riksdagen.se/dokument/H810669</ref>
          <ref type="dokumentstatus_url_xml">http://data.riksdagen.se/dokumentstatus/H810669</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4cJkdVWAoip1EQ9DLAVujp">
          <note>Interpellationen är besvarad</note>
        </correspAction>
        <correspAction type="sent" xml:id="i-AFupP2VAJ5fFwdJVJWPQus" corresp="i-548HUVvKe8n48M3pQmFeUC">
          <date when="2021-04-21"/>
        </correspAction>
        <correspAction type="received" xml:id="i-J36PVns6Kuzj5ug9YzMviN" corresp="i-9AVauGWoNZ6utf3kmZanbm">
          <date when="2021-04-23"/>
        </correspAction>
        <correspAction type="answered" xml:id="i-GN1NmHA86fbjZpAWFxHQhe" corresp="i-9AVauGWoNZ6utf3kmZanbm">
          <date when="2021-05-21"/>
        </correspAction>
        <correspContext corresp="i-GN1NmHA86fbjZpAWFxHQhe">
          <ref type="record" target="prot-202021--125">Protokoll 2020/21:125 Fredagen den 21 maj</ref>
          <ref type="recordSection" target="unsetDivId">Svar på interpellation 2020/21:669 om åtgärder mot analfabetismen i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4HgMRfuzf3weCGH38BtSic">
            Interpellation 2020/21:669 Åtgärder mot analfabetismen i Sverige
            av Amineh Kakabaveh (-) till Utbildningsminister Anna Ekström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KCiqpcoV8U7Yt8sdxFjGmm">
            Jag har egna erfarenheter av att ha analfabetiska föräldrar,
            och jag och två systrar som också var analfabeter lärde oss på
            eget bevåg läsa och skriva. När jag kom till Sverige som politisk
            flykting hade jag med europeiska mått mätt räknats som analfabet.
            Jag vet alltså hur svårt det är för många människor som kommit
            hit och som är analfabeter, särskilt om man flytt hals över huvud.
          </p>
          <p xml:id="i-M3cR2ZUJeUB8AzGLjzqoHy">
            När man kommer med krigets traumatiska upplevelser i bagaget
            till ett land som man inte känner håller man fast vid det som
            man är van vid. Man byter inte kultur som man byter skjorta. Gamla
            vanor, sedvänjor och mentaliteter inpräntade i människors medvetanden
            sedan århundraden finns kvar. Det gäller inte minst kvinnosynen.
          </p>
          <p xml:id="i-Tm2dwmQvHAcFxzLenJAmHB">
            Man söker sig gärna till dem som är i samma situation. Det uppstår
            enklaver där man bevarar sederna, vanorna och föreställningarna
            som var rådande i det land man lämnade. En av de saker som bevaras
            är analfabetismen, vilket särskilt gäller kvinnor i hederskulturen
            eftersom många hade varit barn själva när de giftes bort och ingick
            äktenskap för att familjen inte kunde försörja flickorna. Jag
            möter många kvinnor som är analfabeter både som kommit till Sverige
            för 30 år sedan och även många som kommit för 5 år sedan. Många
            unga flickor och pojkar som är födda i Sverige och många som kommit
            till Sverige har föräldrar som är analfabeter eller har fått en
            mycket klen utbildning och kanske inte ens vet vad en skola är.
            Under de år som krigen i Mellanöstern och delar av Afrika pågått
            har de i stora delar av regionen, men också på grund av fattigdom
            och hederskultur, självklart inte fått chansen att gå i skolan
            eller så har det inte funnits några fungerande skolor.
          </p>
          <p xml:id="i-84Swv4MaPKaeNziDHDprCs">
            De som kom efter det att konflikterna i Mellanöstern blossade
            upp är oförberedda på vart de kommer. De har med sig sin patriarkala
            kvinnosyn och sin föråldrade hederskultur. Många är lågutbildade
            eller analfabeter. Samtidigt har främlingsfientligheten, rasismen
            och segregationen ökat.
          </p>
          <p xml:id="i-VyUxFRjDKZGWK97hfMYhB3">
            Det är i dessa segregerade förorter som analfabetismen kan leva
            vidare. Den drabbar i första hand kvinnorna. När en förälder,
            eller kanske till och med båda föräldrarna, är analfabeter drabbas
            i sin tur barnen. Föräldrarna förstår inte sina barn och barnen
            inte sina föräldrar. I oktober 2012 uppmärksammade Sveriges Radio
            i en serie reportage analfabetism bland vuxna på sfi. Det är nio
            år sedan. Analfabetismen är ett sällan diskuterat problem, trots
            att vi vet att det bevaras i segregationen. Ur låg utbildning
            och analfabetism växer svårartade sociala problem som rör vårt
            samhälle i dess helhet.
          </p>
          <p xml:id="i-MKTwUagtLtX86UwDe3RgqY">
            Många som går på sfi (i Borlänge), har haft kort eller ingen
            skolgång alls i det land de lämnat. Av drygt 19 000 av kursdeltagarna
            förra året var det ingen som hade mer än tre års tidigare utbildning,
            enligt reportaget i SR i oktober 2012.
          </p>
          <p xml:id="i-NkSjENFHSr3vdtFVa2g9Zs">
            I stora delar av landet, inte minst i storstäderna, finns det
            stora grupper som är analfabeter. I mitt arbete för kvinnors och
            barns rättigheter träffar jag dagligen vuxna människor, särskilt
            kvinnor, som är analfabeter, det vill säga de har inte kunnat
            gå i skolan. De har inte fått chansen på grund av fattigdomen
            och den förhärskande hederskulturen i hemlandet. Många av dessa
            kvinnor har blivit tidigt bortgifta – en del redan i 12-årsåldern
            – och därefter fött flera barn och fastnat i rollen som hemmafruar
            utan skola och utbildning.
          </p>
          <p xml:id="i-9seREMa7vGVaxvQa2C84XB">
            I dag är sfi-utbildningen i Stockholm privatiserad till över
            85 procent. Många gånger har kvinnorna berättat för mig om undermålig
            utbildning. Varken sfi eller de vanliga skolorna har några särskilda
            erfarenheter av att jobba mot analfabetism. När jag arbetade som
            skolkurator i Botkyrka på våren 2001 upptäckte jag att nästan
            samtliga unga invandrarbarn hade stora svårigheter i grundskolan
            och att deras föräldrar helt saknade egna erfarenheter av vad
            det innebär att gå i skolan – ännu mindre vad det innebar att
            gå i skolan i ett land som Sverige. Majoriteten av de invandrarbarn
            jag då mötte var födda i Sverige.
          </p>
          <p xml:id="i-8ZQjn1UqRcYV9UtmbuAHK8">
            Jag har svårt att tänka mig att situationen blivit bättre sedan
            dess.
          </p>
          <p xml:id="i-7LJ2y5Q1VGCBndtgLhxg9K">
            Man säger att det i dag är svårt att finna rätt kompetens för
            att undervisa eleverna på deras modersmål och att det är dyrt
            att utvidga och utveckla den kompetens som finns. Regeringen borde
            helt enkelt satsa mer på sfi och stoppa privatiseringar av sfi,
            och är det något som definitivt inte ska ske i privat regi så
            är det sfi-undervisningen. Den hänger så nära samman med kampen
            mot segregation, diskriminering och rasism att den inte kan överlåtas
            till några privata företag att ombesörja. Det är en hela samhällets
            angelägenhet, innebär ett statligt ansvar. Och det ansvaret ska
            inte delegeras till privatföretag.
          </p>
          <p xml:id="i-CcY7KmiriMxScLTmuZoZ1m">
            Nyamko Sabuni, tidigare jämställdhetsminister och biträdande
            utbildningsminister, menade 2012 att det viktigaste för gruppen
            nyanlända analfabeter är praktik och arbetsintroduktion, framför
            papper och penna i skolbänken. Med all respekt för all forskning
            om livslångt lärande och möjligheterna att man kan lära sig mycket
            i och av jobbet, men jag tror att detta är otillräckligt om man
            vill ta itu med analfabetismen. Hur ska en människa klara sig
            i vårt alltmer digitaliserade samhälle om man inte kan läsa och
            skriva?
          </p>
          <p xml:id="i-DNBJ1TtmJwX4TX6rKCwmDY">
            Vi har haft en kraftig asylinvandring. Den här gruppen av människor
            består till stor del av lågutbildade för vilka det inte har funnits
            någon politisk beredskap att möta, oavsett regering. Insikten
            om problemets allvar saknas och dess roll när det gäller segregationen
            diskuteras sällan.
          </p>
          <p xml:id="i-AKwHVVzgAHVwwAqEVWmF8h">
            Senaste tiden har jag kommit i kontakt med barn till analfabetiska
            föräldrar, ofta unga starka kvinnor och flickor som är födda och
            uppvuxna i storstädernas socioekonomiskt utsatta områden, som
            inte fått stöd hemifrån eller ringa förståelse från skolan. En
            av dem berättar för mig hur det varit:
          </p>
          <p xml:id="i-HRTrJTxAWupDhky9Qm4UKb">
            Att växa upp med analfabetiska föräldrar är ett handikapp, och
            barnen känner skam och skuld när deras föräldrar varken kan språket
            eller förstår barnens behov av att gå i skolan och sedan möter
            ringa förståelse från skolan sida för deras situation.
          </p>
          <p xml:id="i-h3K5dPUfGFFAMQrKqpiSU">
            Det finns dock undantag. Jag har mött några av dem också. En
            av dem berättade:
          </p>
          <p xml:id="i-FfTHpJDmty9ZkkQqKqRMkj">
            ”Jag växte i en liten by i Turkiet med föräldrar som var analfabeter.
            Jag har under senare tid blivit allt mer intresserad av hur man
            som barn till sådana föräldrar kan lyckas gå ut grundskola och
            gymnasium och sedan klara av en eller flera högskoleutbildningar.
            Jag har klarat av att gå på universitetet och är idag socionom
            till yrket. Så därför bestämde jag mig för att hjälpa barn till
            föräldrar som är analfabeter.”
          </p>
          <p xml:id="i-F8cJ62zAHTjoDKF22yA5Za">
            En annan yrkesverksam kvinna sade till mig, ”Jag märker också
            i mitt dagliga arbete att personalen i skolan saknar kunskap om
            detta ämne och hur man ska kunna stötta och hjälpa dessa elever
            som har analfabeter som föräldrar”.
          </p>
          <p xml:id="i-MQzpumMVvDxyxq5BuAP199">
            Men det var undantag. Min uppfattning är att en sund integrationspolitik
            måste grunda sig på att vi inte ska ha några sådana undantag.
            Alla ska ha samma rättigheter och ges möjligheter.
          </p>
          <p xml:id="i-9h7Vtgd275GZDSrD39TBvy">
            Sverige har länge varit ett starkt välfärdsland med hög utbildningsnivå.
            Bildning och utbildning har varit viktiga delar i den svenska
            folksjälen. Denna möjlighet saknar tyvärr många människor, inte
            minst många kvinnor men också barn i flera av våra utsatta områdens
            skolor.
          </p>
        </div>
        <div type="ipQuestion">
          <p xml:id="i-6BwoUy5dgdE9U4WbfrqW3j">
            Med anledning av ovanstående vill jag ställa följande frågor
            till utbildningsminister Anna Ekström:
            <list rend="unordered">
              <item>
                Vilka åtgärder kommer ministern och regeringen att vidta för
                att stärka de barn som har föräldrar som är analfabeter?
              </item>
              <item>
                Avser ministern och regeringen att göra en kartläggning av antalet
                analfabetiska föräldrar och vuxna i Sverige?
              </item>
              <item>
                Avser ministern och regeringen att ta initiativ för att utrota
                analfabetism?
              </item>
              <item>
                Vilka åtgärder avser ministern och regeringen att vidta för att
                med förbättra den i dag skrala sfi-undervisningen och andra vuxenutbildningar
                för analfabeter?
              </item>
              <item>
                Avser ministern och regeringen att vidta åtgärder för att barn
                vars föräldrar är analfabeter får förståelse och ges ett starkare
                stöd i grund- och gymnasieskolor än vad som sker i dag?
              </item>
            </list>
          </p>
        </div>
      </div>
    </body>
  </text>
</TEI>
