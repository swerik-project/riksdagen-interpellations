<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0829">
  <teiHeader>
    <fileDesc>
      <titleStmt>
        <title>Interpellation 2020/21:829 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:829 av Mikael Oscarsson (KD) till Statsrådet Anders Ygeman (S) om Kraftvärmeproduktion och reservkapacitet i Uppsala</title>
          <idno type="rdwebb">H810829</idno>
          <ref type="dokument_url_text">http://data.riksdagen.se/dokument/H810829/text</ref>
          <ref type="dokument_url_html">http://data.riksdagen.se/dokument/H810829</ref>
          <ref type="dokumentstatus_url_xml">http://data.riksdagen.se/dokumentstatus/H810829</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-TDdmwUyj1U6QkDpeDCMXq8">
          <note>Interpellationen är inlämnad</note>
        </correspAction>
        <correspAction type="sent" xml:id="i-V7NYDNkhyunRdmTDmna3cE" corresp="i-Ybw8JnrmHGCsqpipBke8a7">
          <date when="2021-06-11"/>
        </correspAction>
        <correspAction type="received" xml:id="i-KVFKLcp6zqYS4nKqojpPim" corresp="i-NW2TEoH8XmW9aSn2aKJ8EA">
          <date when="2021-06-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VSd7vaxFiqeSBaTucUXX3B">
            Interpellation 2020/21:829 Kraftvärmeproduktion och reservkapacitet
            i Uppsala av Mikael Oscarsson (KD) till Statsrådet Anders Ygeman
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MmCxCM1k9W8yDp7oT1izpg">
            I höstas uppvaktade Länsstyrelsen i Uppsala län, Region Uppsala
            och Uppsala kommun regeringen med anledning av problematiken med
            effektbrist i Uppsala län och behovet av att säkerställa lokal
            kraftvärmeproduktion och reservkapacitet i landets fjärde största
            stad.
          </p>
          <p xml:id="i-GNyJxJPKg7hkp7vaEPhxaT">
            I skrivelsen konstaterar Uppsala kommun att den kraftturbin på
            120 megawatt som nu avvecklas 2021/2022 under lång tid (sedan
            1973) levererat betydande effekt till både Uppsala stad och omgivningar,
            vilket utgör en stor del av länet som helhet i fråga om befolkning
            och verksamheter. Kraftturbinens kapacitet var upp till 100 megawatt
            för ett område där abonnemanget mot stamnätet är strax under 300
            megawatt, det vill säga bidrar med 25 procent av effektbehovet
            vintertid. All kapacitet på stamnätet utnyttjas, och de senaste
            åren har dessutom mer kapacitet medgivits periodvis från stamnätet.
          </p>
          <p xml:id="i-S7gMVGNmRYLELU3RAw6cNw">
            Kraftturbinen som nu avvecklas har dessutom fungerat som reserv
            vid bortfall av el från nätet. Vattenfall har bedömt att kraftturbinen
            med dess panna inte har förutsättningar att drivas vidare och
            inte kommer att ersättas med en ny, vilket gör att större delen
            av kraftvärmeproduktionen i Uppsala avvecklas.
          </p>
          <p xml:id="i-SMkZVVD8zX63MRpUEapyTa">
            Samtidigt står Uppsala inför utmaningar vad gäller effektkapacitet
            i det nationella nätet. Det är glädjande att Svenska kraftnät
            nu tagit investeringsbeslut som stegvis kommer att öka kapaciteten
            till år 2033. Emellertid kvarstår utmaningarna vad gäller effektkapaciteten
            det kommande decenniet, och att inte längre ha reservkapacitet
            för landets fjärde största stad är oroande.
          </p>
          <p xml:id="i-KVMk4hsx7mvcqPuAvm4Mw5">
            Som en konsekvens av regeringens politik ser vi nu att lokal
            kraftvärmeproduktion avvecklas på många platser i landet, vilket
            ytterligare spär på eleffektproblematiken på de platser där det
            redan råder effektbrist. För landets fjärde största stad blir
            läget nu kritiskt när Vattenfall, som en konsekvens av regeringens
            politik, inte ersätter den avvecklade kraftturbinen. Det får stor
            påverkan på lokal effektkapacitet, och det påverkar elberedskapen
            negativt.
          </p>
          <p xml:id="i-8mD8C53Ebm2mMFuva45ond">
            Med anledning av detta vill jag fråga statsrådet Anders Ygeman:
          </p>
          <p xml:id="i-MSytdS9b3KTJxXucAuUQso">
            Kommer regeringen att verka för att landets fjärde största stad,
            Uppsala, säkerställs tillräcklig reservkapacitet genom att i ägardialogen
            verka för att Vattenfall även framgent ska tillhandahålla lokal
            kraftvärmeproduktion?
          </p>
        </div>
      </div>
    </body>
  </text>
</TEI>
