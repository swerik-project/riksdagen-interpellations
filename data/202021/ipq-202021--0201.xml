<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0201">
  <teiHeader>
    <fileDesc>
      <titleStmt>
        <title>Interpellation 2020/21:201 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:201 av Thomas Morell (SD) till Infrastrukturminister Tomas Eneroth (S) om Fusket inom transportnäringen</title>
          <idno type="rdwebb">H810201</idno>
          <ref type="dokument_url_text">http://data.riksdagen.se/dokument/H810201/text</ref>
          <ref type="dokument_url_html">http://data.riksdagen.se/dokument/H810201</ref>
          <ref type="dokumentstatus_url_xml">http://data.riksdagen.se/dokumentstatus/H810201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Mqj4QNLw5W4huG24AKAXbH">
          <note>Interpellationen är besvarad</note>
        </correspAction>
        <correspAction type="sent" xml:id="i-QRwxBLdD3U9SfeLSdJBszj" corresp="i-G9Ze2ayHon2kkwVgXWott8">
          <date when="2020-11-30"/>
        </correspAction>
        <correspAction type="received" xml:id="i-P6cw397ixViXKJVupVeyWo" corresp="i-UPW2cbGnTUbMZaKTrot5Bh">
          <date when="2020-12-01"/>
        </correspAction>
        <correspAction type="answered" xml:id="i-CakHowM4hTZ5ECukHYKPUv">
          <date when="2020-12-11"/>
        </correspAction>
        <correspAction type="answered" xml:id="i-KoRmfjG127pxvGXyMXDVx2">
          <date when="2020-12-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3HSZ3tcumhT2cvFads6pY1">
            Interpellation 2020/21:201 Fusket inom transportnäringen av Thomas
            Morell (SD) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DiPzVWhzTF359SV1XQ4Aen">
            ”Där small topplocket hos mig”, säger den bilinspektör som hanterat
            ett i medier uppmärksammat fall. Bakgrunden till den kommentaren
            är ett ärende som tog sin början i Västerås 2017. Trafikpolisen
            stoppade en bulgarisk dragbil, och kontrollen visade att fordonet
            var utrustat med en manipulationsutrustning inkopplad till färdskrivaren.
            Denna utrustning innebär att föraren kan dölja körtider som är
            betydligt längre än vad regelverket tillåter. Detta är givetvis
            ett hot mot trafiksäkerhet och det seriösa företagandet inom transportnäringen.
          </p>
          <p xml:id="i-YZKirLEtiidqHC5Yirk7FY">
            Europaparlamentets och rådets förordning (EU) 165/2014 nr 165/2014
            reglerar bland annat funktion och installation av färdskrivare,
            och där kan man läsa följande: ”Det är förbjudet att förfalska,
            dölja, hemlighålla eller förstöra uppgifter på diagrambladet eller
            i färdskrivaren eller på förarkortet samt utskrifter från färdskrivare.
            Det är också förbjudet att manipulera färdskrivare, diagramblad
            eller förarkort så att uppgifter och/eller utskrifter förfalskas,
            hemlighålls eller förstörs. Fordonet får inte ha någon anordning
            som gör det möjligt att utföra ovannämnda manipulationer.”
          </p>
          <p xml:id="i-Cfsmo2Th1iHs1jbEkbzEZp">
            Att framföra ett fordon med manipulerad färdskrivare är alltså
            inte tillåtet. Att polisen tar manipulationsutrustningen i beslag
            är således helt riktigt. Likaså att företaget rapporteras och
            att det ska beläggas med en företagsbot om 150 000 kronor enligt
            stämningsansökan. Men sedan händer något besynnerligt. Den misstänkte
            åkeriägaren vägrar att besvara delgivningarna från Sverige, och
            efter tre misslyckade försök beslutar tingsrätten att avvisa stämningen.
            I och med det beslutet ska polisen återlämna den manipulationsutrustning
            som beslagtogs.
          </p>
          <p xml:id="i-VsqDUWTAYvTj9ybwPmjqBd">
            Hur är detta ens möjligt? Om enskilda medborgare ska ha något
            som helst förtroende för vår rättsstat måste brottslig verksamhet
            straffas, och straffen måste vara lika oavsett nationalitet.
          </p>
          <p xml:id="i-ANX58heFjUt3TW1o5h7iG7">
            Transportnäringen är internationell, och utländska aktörer utför
            en betydande del av transportarbetet i Sverige. Då kan vi inte
            ha en ordning där de som begår brott kan undgå straffansvar enbart
            genom att hålla sig undan. Inte heller kan det vara acceptabelt
            att svenska myndigheter återlämnar brottsverktyg till utländska
            brottslingar som håller sig borta från rättssystemet. Det uppstår
            helt enkelt en förtroendekris mellan den vanliga medborgaren och
            rättsstaten.
          </p>
          <p xml:id="i-DG8A8ocwBoRq2Bi2eFEwDo">
            Regeringen säger sig arbeta för ordning och reda inom transportnäringen,
            men likväl förhalar de en framställan om lagändring som Transportstyrelsen
            överlämnat redan 2018. Hade den framställan varit på plats skulle
            svensk lagstiftning haft ett straffansvar som gjort det olagligt
            att sälja, köpa, inneha och använda manipulationsutrustning.
          </p>
          <p xml:id="i-3HYC7ACYLEj83F8g9PdDRf">
            Med fängelse i straffskalan skulle verktygen vara skarpare med
            större möjlighet att anhålla föraren och belägga bilen med kvarstad
            tills domstolen haft sin förhandling.
          </p>
          <p xml:id="i-MQuNWMFSRSj6ZETRLgS773">
            Med anledning av detta vill jag fråga justitie- och migrationsminister
            Morgan Johansson:
          </p>
          <p xml:id="i-CVqHMdrJem4sWegZ7oPGR5">
            Avser ministern att agera så att Transportstyrelsens framställan
            om en lagändring hanteras skyndsamt och på så sätt säkerställa
            en lagstiftning som kommer åt det grova fusket inom transportnäringen?
          </p>
        </div>
      </div>
    </body>
  </text>
</TEI>
