<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0093">
  <teiHeader>
    <fileDesc>
      <titleStmt>
        <title>Interpellation 2020/21:93 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:93 av Jens Holm (V) till Miljö- och klimatminister Isabella Lövin (MP) om Skogen och biobränslet i färdplanerna för fossilfrihet</title>
          <idno type="rdwebb">H81093</idno>
          <ref type="dokument_url_text">http://data.riksdagen.se/dokument/H81093/text</ref>
          <ref type="dokument_url_html">http://data.riksdagen.se/dokument/H81093</ref>
          <ref type="dokumentstatus_url_xml">http://data.riksdagen.se/dokumentstatus/H81093</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Miljö- och klimatminister Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Miljö- och klimatminister Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DYWsDnPeDWBZJ6KSqUfhXK">
          <note>Interpellationen är besvarad</note>
        </correspAction>
        <correspAction type="sent" xml:id="i-FcSDNstPG1HJwwLqUa2hrr" corresp="i-HNw1w34Sd2tGfFnWtdrzZb">
          <date when="2020-10-28"/>
        </correspAction>
        <correspAction type="received" xml:id="i-4U6dcfUoQsrzbCoV1m1v5B" corresp="i-CicdbyfBoitjsXT8ugY99b">
          <date when="2020-11-03"/>
        </correspAction>
        <correspAction type="answered" xml:id="i-THAmC1ghz2FXPusCpS5ors">
          <date when="2020-12-04"/>
        </correspAction>
        <correspAction type="answered" xml:id="i-VqfkbcCUq38M577GX9DWFN" corresp="i-CicdbyfBoitjsXT8ugY99b">
          <date when="2020-12-04"/>
        </correspAction>
        <correspContext corresp="i-VqfkbcCUq38M577GX9DWFN">
          <ref type="record" target="prot-202021--047">Protokoll 2020/21:47 Fredagen den 4 december</ref>
          <ref type="recordSection" target="unsetDivId">Svar på interpellation 2020/21:93 om skogen och biobränslet i färdplanerna för fossilfrihet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6ZMyLJ21Lx8DeXyHcjYbo1">
            Interpellation 2020/21:93 Skogen och biobränslet i färdplanerna
            för fossilfrihet av Jens Holm (V) till Miljö- och klimatminister
            Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7PamRP5mkZU4tnhe19LhbE">
            Konsultbolaget Sweco har på uppdrag av Svenskt Näringsliv undersökt
            hur mycket el och biobränsle som skulle behövas för att förverkliga
            de färdplaner för fossilfrihet som hittills lämnats in till regeringen.
            Sweco konstaterar att det skulle behövas 86 procent mer bioenergi,
            eller 75 terawattimmar, än vad som i dag används. Gällande elen
            fordrar färdplanerna en 30-procentig ökning av elanvändningen,
            eller ytterligare 37 terawattimmar jämfört med i dag. Sweco gjorde
            sin rapport i början av 2019, och då hade nio färdplaner presenterats.
            Energibehovet är sannolikt betydligt mycket högre än vad som presenterades
            i Swecos rapport. SLU-forskaren Tomas Lundmark har tagit fasta
            på Swecorapporten och försökt uppskatta hur stort skogsbehovet
            skulle bli om färdplanernas önskan om biobränsle skulle verkställas.
            Hans rapporttitel sammanfattar slutsatsen: Skogen räcker inte
            – hur ska vi prioritera (Lundmark, SLU Future Forest, 2020:4).
          </p>
          <p xml:id="i-D5agtv9otirfNvBvZjjiFE">
            Färdplanerna för fossilfrihet görs inom ramen för regeringens
            Fossilfritt Sverige och startades inför Paristoppmötet med det
            uppenbara målet att göra Sverige till ett av världens första fossilfria
            välfärdsländer. Arbetet leds av en samordnare på uppdrag av Miljö-
            och energidepartementet. I dagsläget har över 450 aktörer ställt
            sig bakom Fossilfritt Sveriges avsiktsdeklaration. Hittills har
            21 färdplaner för fossilfrihet lämnats in till regeringen. Färdplanerna
            som lämnats in kommer från följande branscher: bergmaterialindustrin,
            betongbranschen, bygg- och anläggningssektorn, cementbranschen,
            dagligvaruhandeln, dagligvaruindustrin, digitaliseringskonsultbranschen,
            elbranschen, flygbranschen, fordonsindustrin personbilar, gasbranschen,
            gruv- och mineralbranschen, lantbruksbranschen, petroleum- och
            biodrivmedelsbranschen, sjöfartsnäringen, skidanläggningsbranschen,
            skogsnäringen, stålindustrin, uppvärmningsbranschen, åkerinäringen
            samt återvinningsindustrin.
          </p>
          <p xml:id="i-EGbaigvNC2b9bfu6ceLif8">
            Bioenergi kan produceras på olika sätt. I dagsläget importerar
            Sverige den största delen av biobränslet. Det är inte hållbart.
            Men det är inte heller hållbart att tro att denna import kan ersättas
            av biobränsleproduktion med den svenska skogen som källa. Lägg
            därtill den förväntade kraftiga ökningen när färdplanerna ska
            realiseras. Dessutom har riksdagen antagit 16 miljökvalitetsmål,
            där Levande skogar är ett bland flera mål som påverkas av hur
            vi brukar skogen. Vi måste prioritera bättre, arealen skyddad
            skog måste öka och miljöhänsynen måste förbättras. Centralt i
            detta är att vi måste anlägga ett landskapsperspektiv på hur vi
            nyttjar skogen samtidigt som livsmiljöer för hotade arter bevaras.
            En utgångspunkt skulle kunna vara att endast restprodukter från
            skog och jordbruk samt från vårt avfall får användas för att producera
            biobränsle. Därutöver kan man nyttja den biomassa som frigörs
            när man ur naturvårdssynpunkt gör röjningar i syfte att bevara
            hotade djur- och växtarter.
          </p>
          <p xml:id="i-ExMD1axV9ZtoFExKfzSfMe">
            Det är uppenbart att branschernas behov av bioenergi inte räcker
            till. Färdplanerna är inlämnade till regeringen. Alla förväntar
            sig att regeringen gör en prioritering utifrån de planer som hittills
            lämnats in.
          </p>
          <p xml:id="i-DRSAqP9GTxjWjbuHtfCgUr">
            Med anledning av detta vill jag fråga miljö- och klimatminister
            Isabella Lövin:
          </p>
          <p xml:id="i-2Qp6UvAGMgApUDcXZKyWGY">
            Hur avser regeringen att prioritera mellan nationell produktion
            av bioenergi och uppfyllandet av miljökvalitetsmålen Levande skogar
            och Ett rikt växt- och djurliv med utgångspunkt i de 21 färdplaner
            för fossilfrihet som lämnats in till regeringen?
          </p>
        </div>
      </div>
    </body>
  </text>
</TEI>
