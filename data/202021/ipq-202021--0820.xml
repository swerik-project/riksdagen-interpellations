<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0820">
  <teiHeader>
    <fileDesc>
      <titleStmt>
        <title>Interpellation 2020/21:820 av Lars Thomsson (C)</title>
        <author>Lars Thomsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:820 av Lars Thomsson (C) till Infrastrukturminister Tomas Eneroth (S) om Biogasbilars status som miljöbilar </title>
          <idno type="rdwebb">H810820</idno>
          <ref type="dokument_url_text">http://data.riksdagen.se/dokument/H810820/text</ref>
          <ref type="dokument_url_html">http://data.riksdagen.se/dokument/H810820</ref>
          <ref type="dokumentstatus_url_xml">http://data.riksdagen.se/dokumentstatus/H810820</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <persName>Lars Thomsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-9cy35f6eCk3MDAuQu2gBJz">
          <note>Interpellationen är inlämnad</note>
        </correspAction>
        <correspAction type="sent" xml:id="i-T44tHgTWjTpwop4QpfK1ka" corresp="i-DWgcUDJTHbEcGKZqHxJj8C">
          <date when="2021-06-09"/>
        </correspAction>
        <correspAction type="received" xml:id="i-X3F3CJHQrWUAP4fTzjkbkj" corresp="i-G8564CqEnhC5PBjZSwUxsE">
          <date when="2021-06-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4nr27hYnTiNd4f9WCJfxzk">
            Interpellation 2020/21:820 Biogasbilars status som miljöbilar
            av Lars Thomsson (C) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Gib2cQSyjHoY3Vynu8HvYZ">
            Regeringen har remitterat förslaget Genomförande av ändringar
            i direktivet om miljökrav vid upphandlingar av bilar och vissa
            kollektivtrafiktjänster. Grunden till det är EU:s ändringsdirektiv
            2019/1161. Regeringen föreslår här att den svenska miljöbilsdefinitionen
            ska ändras trots att den nyligen ändrades. Effekten av föreslagen
            förändring är att bilar som drivs av fordonsgas inte längre kommer
            att klassas som miljöbilar. Detta har lett till ett ramaskri från
            biogasbranschen och biogasproducenterna.
          </p>
          <p xml:id="i-USwP7vmD3p1GztcgBsreqQ">
            Centerpartiet anser att det är helt fel väg att gå att framöver
            enbart stimulera el- och vätgasbilar genom att i praktiken skicka
            signalen att biogasbilar inte är ett miljösmart alternativ. Vi
            tycker i stället att alla förnybara alternativ ska stimuleras
            utifrån sin miljönytta och att allt fokus ska ligga på att fasa
            ut de fossila bränslena.
          </p>
          <p xml:id="i-DAf4Q85EiQoVRwtfUiGuFn">
            Att nu utesluta biogas från miljöbilsdefinitionen är väldigt
            inkonsekvent utifrån de signaler regeringen tidigare har skickat.
            Tidigare har regeringen markerat:
          </p>
          <p xml:id="i-2sEhMj8fUdQ6LZYvwJcTEK">
            ”Regeringen vill att biogasens nytta som resurs tas till vara
            på bästa sätt och ges konkurrenskraftiga villkor på både kort
            och lång sikt. Produktion och distribution av biogas ska främjas.
            Regeringen anser att användning av biogas ger olika nyttor beroende
            på vilken produktionsmetod och vilka råvaror som använts. Produktion
            av biogas från avfall och gödsel ger i allmänhet högre miljönytta
            än biogas från jungfrulig råvara. Förutom att energiinnehållet
            i biogas kan nyttjas för att ersätta fossila bränslen, kan det
            även bidra till att minska metangasutsläpp från t.ex. stallgödselhanteringen
            och bidra till att mer näringsämnen återförs till jordbruket.”
          </p>
          <p xml:id="i-WHvv3pA3KvNkVZpQvh9URy">
            Dessutom har regeringen ihop med Centerpartiet via Klimatklivet
            gett omfattande stöd till produktion av biogas, men också tankinfrastruktur
            för denna. Det är en av de åtgärdskategorier som har beviljats
            mest stöd.
          </p>
          <p xml:id="i-Rsj8hzC9qCjoY979hT82TT">
            Centerpartiet väntar ännu på hur regeringen ska genomföra den
            gedigna Biogasmarknadsutredningens betänkande Mer biogas! För
            ett hållbart Sverige (SOU 2019:63). Utredningen skissar på en
            omfattande utveckling av biogasproduktionen i Sverige via många
            olika insatser. Dessa kommande insatser är helt beroende av att
            regeringen för en konsekvent linje kring biogasens roll i omställningen.
            Annars skapas ingen trovärdighet i branschen som möjliggör tunga
            investeringar i biogasbranschen.
          </p>
          <p xml:id="i-6XCdEyYQaiHcsvoexv2rZ4">
            Leveranser med lätta lastbilar ökar i städerna, och de körs nästan
            uteslutande med diesel. För att minska klimatpåverkan från lätta
            lastbilar behövs såväl ökad andel biodrivmedel som ökad elektrifiering.
            I städerna är el- och gasfordon i dagsläget de bästa tillgängliga
            alternativen då de utöver växthusgaserna även minskar utsläppen
            av luftföroreningar.
          </p>
          <p xml:id="i-cS9oq3zM7djYaG8ck1R3p">
            Tyvärr haltar övergången till el- och biogasdrivna fordon på
            grund av ett regelmässigt hinder kopplat till fordonsvikten. De
            lätta lastbilar som drivs med el och biogas har på grund av batterier
            respektive gastankar en högre tjänstevikt än lätta diesellastbilar.
            Det gör att de inte kan lasta lika mycket gods som motsvarande
            lätta diesellastbilar, eftersom totalvikten (tjänstevikt plus
            lastvikt) för en lätt lastbil inte får vara högre än 3,5 ton för
            att få köras med B-körkort.
          </p>
          <p xml:id="i-JthYKoUXMc5LA3p352mCEM">
            Många leverantörer av lätta diesellastbilar har godkänt sina
            fordon för drift med ren biodiesel i form av HVO100. I dagsläget
            är drift med HVO100 oftast det enda gångbara förnybara alternativet
            för lätta lastbilar. För att ersätta de fossila drivmedlen i transportsektorn
            har det dock i flera större utredningar klargjorts att alla förnybara
            alternativ kommer att behövas. Nuvarande viktregler för lätta
            lastbilar gör tyvärr att drift med el och biogas oftast inte är
            gångbara alternativ i det fordonssegmentet.
          </p>
          <p xml:id="i-GVQmuwrVbXPH4zfKSnGdjj">
            Detta hinder för omställningen till fossilfria och renare leveranstransporter
            skulle kunna lösas genom att man inför ett undantag från begränsningen
            på max 3,5 ton för B-körkort. Det finns ett EU-direktiv (2018/645)
            som ger medlemsländer möjlighet att införa ett sådant undantag
            som gör att förare med B-körkort får köra lätta lastbilar på upp
            till 4,25 ton, förutsatt att den extra vikten motiveras av alternativa
            drivmedel. Detta undantag har redan implementerats i Nederländerna,
            Italien, Storbritannien och Norge, och fler länder är på väg.
          </p>
        </div>
        <div type="ipQuestion">
          <p xml:id="i-Xg3DPaKM9MZFVQ18GBsQTS">
            Mot bakgrund av det jag anfört ovan vill jag fråga infrastrukturminister
            Tomas Eneroth:
            <list rend="unordered">
              <item>
                Kommer regeringen att vara lyhörd för biogasbranschen och skrota
                förslag där biogasbilar inte klassas som miljöbilar?
              </item>
              <item>
                Är regeringen beredd att lägga fram ett förslag om att göra undantag
                för förare med B-körkort så att de kan få köra lätta lastbilar
                på upp till 4,25 ton?
              </item>
            </list>
          </p>
        </div>
      </div>
    </body>
  </text>
</TEI>
