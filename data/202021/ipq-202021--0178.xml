<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0178">
  <teiHeader>
    <fileDesc>
      <titleStmt>
        <title>Interpellation 2020/21:178 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:178 av Jens Holm (V) till Infrastrukturminister Tomas Eneroth (S) om Utökad fordonsvikt för lätta lastbilar</title>
          <idno type="rdwebb">H810178</idno>
          <ref type="dokument_url_text">http://data.riksdagen.se/dokument/H810178/text</ref>
          <ref type="dokument_url_html">http://data.riksdagen.se/dokument/H810178</ref>
          <ref type="dokumentstatus_url_xml">http://data.riksdagen.se/dokumentstatus/H810178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Ki6oqA1x5GGpkBetTRgSMB">
          <note>Interpellationen är besvarad</note>
        </correspAction>
        <correspAction type="sent" xml:id="i-AVXnZxDwAXPhjZyBghdpqD" corresp="i-HNw1w34Sd2tGfFnWtdrzZb">
          <date when="2020-11-25"/>
        </correspAction>
        <correspAction type="received" xml:id="i-VjZqGZqcwiEMWQE3thQoQC" corresp="i-G8564CqEnhC5PBjZSwUxsE">
          <date when="2020-11-26"/>
        </correspAction>
        <correspAction type="answered" xml:id="i-8RuS5ehidLP2AJLikT2MFA" corresp="i-G8564CqEnhC5PBjZSwUxsE">
          <date when="2020-12-11"/>
        </correspAction>
        <correspContext corresp="i-8RuS5ehidLP2AJLikT2MFA">
          <ref type="record" target="prot-202021--052">Protokoll 2020/21:52 Fredagen den 11 december</ref>
          <ref type="recordSection" target="unsetDivId">Svar på interpellation 2020/21:178 om utökad fordonsvikt för lätta lastbilar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RAEMacpgPXMNimM2Y1vmC2">
            Interpellation 2020/21:178 Utökad fordonsvikt för lätta lastbilar
            av Jens Holm (V) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YCRp8HedGbgBCEgYvAnpTo">
            Transportsektorn står för en tredjedel av Sveriges utsläpp av
            växthusgaser, och i enlighet med vår klimatlag och vårt klimatramverk
            ska transportsektorns utsläpp minska med 70 procent till senast
            2030. Mycket mer måste göras för att vi ska uppnå det målet. Elektrifiering
            är det bästa alternativet utifrån såväl lokala utsläpp som buller
            och klimatpåverkan. Men också ett cirkulärt drivmedel som biogas
            är mycket bra och dessutom tillgängligt här och nu.
          </p>
          <p xml:id="i-6MRHtgf9Z4irWzcvKz8DSa">
            Problemet för många aktörer inom lätta transporter som använder
            sig av lätta lastbilar på upp till 3,5 ton är att de i praktiken
            har mycket svårt att gå över till dessa alternativ eftersom fordonen
            i sig då blir så tunga att de inte får med sig den last de behöver.
            Med el- eller gasdrift tappar de 30–60 procent av sin lastförmåga
            med nuvarande viktgräns på 3,5 ton, vilket gör att aktörerna skulle
            behöva köra med motsvarande antal fler fordon för att få ut sina
            varor. Fler fordon i städerna är givetvis inte önskvärt för någon,
            då det ger negativa effekter när det gäller klimat, miljö och
            trängsel.
          </p>
          <p xml:id="i-5d4GeXNDg7DZ3f6Vs2vbWw">
            Jag har tidigare frågat (fråga 2019/20:69) infrastrukturministern
            om han är beredd att genomföra Europaparlamentets och rådets direktiv
            (EU) 2018/645 så att förare med B-körkort kan framföra lätta lastbilar
            med en vikt på upp till 4,25 ton under förutsättning att den extra
            vikten motiveras av alternativa drivmedel.
          </p>
          <p xml:id="i-VGwDDQnC9HrJ7BvcKvN13v">
            I nämnda direktiv, EU:s körkortsdirektiv, har artikel 6.4 ändrats
            så att medlemsstaterna får tillåta följande: ”Innehavare av körkort
            för kategori B som erhållits minst två år tidigare får framföra
            fordon som drivs med alternativa bränslen som avses i artikel
            2 i rådets direktiv 96/53/EG med en tillåten totalvikt som överstiger
            3 500 kg men inte 4 250 kg för transport av gods som körs utan
            släpvagn, förutsatt att den vikt som överstiger 3 500 kg uteslutande
            beror på framdrivningssystemets extra vikt i förhållande till
            framdrivningssystemet hos ett fordon av samma storlek som är utrustat
            med en konventionell förbränningsmotor med gnisttändning eller
            kompressionständning, och förutsatt att lastkapaciteten inte är
            större än för detta fordon.”
          </p>
          <p xml:id="i-D7dUKc8oJVoRMmMFUq5snF">
            Körkortsdirektivet har alltså ändrats så att lätta miljölastbilar
            ska kunna framföras med B-körkort. I svaret till mig den 9 januari
            säger ministern att frågan behöver genomgå en konsekvensanalys
            samt samråd med EU-kommissionen.
          </p>
          <p xml:id="i-EK4tcAH6FZAfo9HhUMb43u">
            Riksdagens utredningstjänst (dnr 2020:1493) har för min räkning
            tagit reda på att ett tiotal EU-länder har genomfört EU-direktivet
            och tillåter B-körkort för lätta miljölastbilar på upp till 4,25
            ton. Några av länderna är Danmark, Österrike, Storbritannien och
            Spanien. Även vårt grannland Norge har genomfört körkortsdirektivet
            för att främja lätta miljölastbilar.
          </p>
          <p xml:id="i-hpFSBtF2yvqansfA1EMot">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-MdNJ89aPd1gPsxAa2WZE53">
            Har ministern tagit nya initiativ sedan han svarade mig den 9
            januari för att implementera direktiv 2018/645 för att möjliggöra
            för förare med B-körkort att framföra lätta lastbilar med en vikt
            på upp till 4,25 ton under förutsättning att den extra vikten
            motiveras av alternativa drivmedel?
          </p>
        </div>
      </div>
    </body>
  </text>
</TEI>
