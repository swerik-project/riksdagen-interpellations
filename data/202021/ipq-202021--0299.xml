<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0299">
  <teiHeader>
    <fileDesc>
      <titleStmt>
        <title>Interpellation 2020/21:299 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:299 av Johan Hultberg (M) till Miljö- och klimatminister Isabella Lövin (MP) om Handläggningstiderna för miljötillstånd</title>
          <idno type="rdwebb">H810299</idno>
          <ref type="dokument_url_text">http://data.riksdagen.se/dokument/H810299/text</ref>
          <ref type="dokument_url_html">http://data.riksdagen.se/dokument/H810299</ref>
          <ref type="dokumentstatus_url_xml">http://data.riksdagen.se/dokumentstatus/H810299</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Miljö- och klimatminister Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QMz52xtaWgUu6aJqJWpefE">
          <note>Interpellationen är inlämnad</note>
        </correspAction>
        <correspAction type="sent" xml:id="i-HhdX5Xd2A9GUmVeSkn8MGu" corresp="i-5tbgYo4dBB9rh3uBeCweBm">
          <date when="2021-01-14"/>
        </correspAction>
        <correspAction type="received" xml:id="i-StzuxR5t2XGCwH94MEvSAJ" corresp="i-CicdbyfBoitjsXT8ugY99b">
          <date when="2021-01-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CH6aPe28ES9qfQoyukwPKd">
            Interpellation 2020/21:299 Handläggningstiderna för miljötillstånd
            av Johan Hultberg (M) till Miljö- och klimatminister Isabella
            Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Trbx4LPGfbAnXj8gzeQUh8">
            Att få miljötillstånd i Sverige tar lång tid – alltför lång tid.
            Långa handläggningstider försvagar Sveriges konkurrenskraft, bromsar
            vår ekonomiska tillväxt och blir i sig ett miljöproblem när exempelvis
            miljöförbättrande åtgärder i befintliga anläggningar försenas
            eller när nya anläggningar som är viktiga för omställningen till
            ett mer hållbart samhälle fördröjs eller rent av aldrig blir verklighet.
          </p>
          <p xml:id="i-D5AHMWTtqQ7W14CTrkt8qD">
            För att förbättra miljöprövningarna och för att korta handläggningstiderna
            genomförde dåvarande alliansregeringen flera viktiga reformer.
            Genom inrättande av de fem mark- och miljödomstolarna samt Mark-
            och miljööverdomstolen ersattes de tidigare miljödomstolarna,
            fastighetsdomstolarna och Miljööverdomstolen. Därigenom koncentrerades
            handläggningen av miljömål liksom mål enligt plan- och bygglagen
            samt fastighetsmål till de nya domstolarna. Det skapade förutsättningar
            för en bättre användning av kompetens och för en effektivare ärendehantering
            av högre kvalitet. Även prövningen av tillstånd till mindre miljöfarliga
            verksamheter, så kallade B-verksamheter, koncentrerades från 21
            länsstyrelser till 12 – detta också i syfte att skapa en effektivare
            ordning samt inte minst en mer enhetlig prövning över landet.
          </p>
          <p xml:id="i-3JMNMx3Mbbvus3nV4B8V3U">
            Dessa reformer var viktiga men inte tillräckliga. Mer måste göras
            för att skapa en effektivare miljöprövning och för att korta dagens
            oacceptabelt långa handläggningstider för miljötillstånd vilket
            riksdagen vid upprepade tillfällen har slagit fast.
          </p>
          <p xml:id="i-MaXgDMXy1Meqh2jEp1zEm9">
            Riksdagen riktade 2017 ett tillkännagivande till regeringen om
            att ta ytterligare steg för att förenkla och förkorta tillståndsprocesserna
            så att det bland annat skapas incitament för företag som vill
            vidta miljöförbättrande åtgärder att också göra det. Miljö- och
            jordbruksutskottet lyfte i sitt ställningstagande fram bland annat
            att det är bra att Sverige har en krävande miljölagstiftning,
            men att tillståndsprocesserna samtidigt måste utformas på ett
            sådant sätt att de inte i onödan hindrar, försenar eller fördyrar
            investeringar som moderniserar verksamheter, skapar jobb och tillväxt
            och i slutändan ofta minskar den samlade miljöpåverkan. Myndigheternas
            prövningar och krav på underlag ska vara enkla, förutsägbara och
            effektiva. Utskottet anförde också att det bör ställas upp tydliga
            mål för hur lång tid handläggningen bör få ta i olika slags tillståndsärenden.
            Sedan 2017 har riksdagen på vid flera tillfällen upprepat sina
            krav på reformer, bland annat genom tillkännagivanden både våren
            2018 och våren 2019. Regeringen har låtit utreda vissa delar av
            miljöprövningssystemet, men de konkreta reformerna för att effektivisera
            miljöprövningen och korta handläggningstiderna har i princip uteblivit.
            Nu är tid för handling.
          </p>
        </div>
        <div type="ipQuestion">
          <p xml:id="i-Jn4hDv361yh6EzA9GyAUSv">
            Mot bakgrund av ovanstående vill jag fråga miljö- och klimatminister
            Isabella Lövin:
            <list rend="unordered">
              <item>
                Delar ministern uppfattningen att långa handläggningstider försenar
                och äventyrar investeringar och åtgärder som levererar miljönytta
                och om ja, varför har ministern och regeringen inte gjort mer
                för att åtgärda problemet?
              </item>
              <item>
                Är ministern beredd att, i enlighet med riksdagens tillkännagivande
                från 2017, ställa upp tydliga mål för hur lång tid handläggningen
                bör få ta i olika slags tillståndsärenden?
              </item>
              <item>
                Avser ministern att vidta några åtgärder i syfte att tillgodose
                riksdagens upprepade tillkännagivanden om att reformera tillståndsprocesserna
                så att handläggningstiderna för miljötillstånd kan kortas?
              </item>
            </list>
          </p>
        </div>
      </div>
    </body>
  </text>
</TEI>
