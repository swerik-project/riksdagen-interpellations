<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0309">
  <teiHeader>
    <fileDesc>
      <titleStmt>
        <title>Interpellation 2020/21:309 av Björn Söder (SD)</title>
        <author>Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:309 av Björn Söder (SD) till Justitie- och migrationsminister Morgan Johansson (S) om Efterkontroll i utlandet av krigsmateriel</title>
          <idno type="rdwebb">H810309</idno>
          <ref type="dokument_url_text">http://data.riksdagen.se/dokument/H810309/text</ref>
          <ref type="dokument_url_html">http://data.riksdagen.se/dokument/H810309</ref>
          <ref type="dokumentstatus_url_xml">http://data.riksdagen.se/dokumentstatus/H810309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <persName>Björn Söder</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9xPGuJcMsL5XCo5WhcE5gw">
          <note>Interpellationen är besvarad</note>
        </correspAction>
        <correspAction type="sent" xml:id="i-NCmKCmBjep6BsVVWDaJD61" corresp="i-TKwDinNn4twnLieK52EXRu">
          <date when="2021-01-14"/>
        </correspAction>
        <correspAction type="received" xml:id="i-JydSFAX1hhNdMeG7BioPHq" corresp="i-UPW2cbGnTUbMZaKTrot5Bh">
          <date when="2021-01-19"/>
        </correspAction>
        <correspAction type="answered" xml:id="i-BkE6hB4DoHdEhAukFzd7iC">
          <date when="2021-02-05"/>
        </correspAction>
        <correspAction type="answered" xml:id="i-F5v9mBjFPjVahRQvP6kvJq" corresp="i-UPW2cbGnTUbMZaKTrot5Bh">
          <date when="2021-02-05"/>
        </correspAction>
        <correspContext corresp="i-F5v9mBjFPjVahRQvP6kvJq">
          <ref type="record" target="prot-202021--077">Protokoll 2020/21:77 Fredagen den 5 februari</ref>
          <ref type="recordSection" target="unsetDivId">Svar på interpellation 2020/21:309 om efterkontroll i utlandet av krigsmateriel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Cmfvjy2fFG5h5vipLRfKWX">
            Interpellation 2020/21:309 Efterkontroll i utlandet av krigsmateriel
            av Björn Söder (SD) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R2abwCUsE7HPxj3gJ7ZtRQ">
            Sveriges exportkontroll utgår från ett regelverk där premissen
            är att export av krigsmateriel inte är tillåten. Utifrån detta
            generella förbud kan sedan undantag meddelas för krigsmaterielexport.
            Kontrollen för företag och andra som exporterar krigsmateriel
            är omfattande i Sverige.
          </p>
          <p xml:id="i-RegNZmT9mpF4yjUhU9bato">
            Utgångspunkten vid export av krigsmateriel till utlandet är att
            materielen inte kommer i orätta händer, vilket självklart skulle
            kunna leda till mycket allvarliga konsekvenser. Risken vid spridning
            till oönskade mottagare utgör en risk för Sveriges säkerhet men
            kan också strida mot målen för svensk utrikespolitik.
          </p>
          <p xml:id="i-3BpozjxfznXungEDV5uPpz">
            Exportkontrollen i Sverige har reglerats sedan första världskriget,
            och vid ett flertal tillfällen i närtid har utredningar genomförts
            för att skärpa kontrollen av krigsmateriel. Senast 2015 genomfördes
            en utredning om skärpt exportkontroll av krigsmateriel (SOU 2015:72).
            Utredningen omtalas främst i medier med anledning av det så kallade
            demokratikriteriet som syftade till att i högre grad beakta mottagarstatens
            demokratiska status när tillstånd för export av krigsmateriel
            beviljas. Utredningen, som bedrevs under flera år, kunde inte
            finna något annat land som infört ett demokratikriterium. Däremot
            konstaterade utredningen att efterkontroll i utlandet av krigsmateriel
            genomförs av flera andra stater.
          </p>
          <p xml:id="i-K5dfA4hf79eUpH8VXiicAV">
            I förslagen från utredningen om skärpt exportkontroll av krigsmateriel
            från 2015 (sidan 413) konstaterades följande: ”De senaste åren
            har det vid ett antal tillfällen uppdagats att krigsmateriel som
            exporterats från Sverige har hamnat i fel händer. Detta är djupt
            oroväckande och skapar osäkerhet om den svenska exportkontrollens
            effektivitet. […] Efterkontrollen av krigsmateriel som förts ut
            ur Sverige måste skärpas.”
          </p>
          <p xml:id="i-HTnaaTSUCbi1LEPB3TWsSy">
            Utifrån ovanstående föreslog kommittén att Sverige skulle införa
            ett system med efterkontroll. Inget av riksdagens partier, som
            samtliga fanns representerade i kommittén, hade några invändningar
            mot att efterkontroller infördes. Regeringen återkom därefter
            2017 i prop. 2017/18:23 och skrev följande angående införande
            av efterkontroll (sidan 82): ”Regeringens bedömning: Det bör införas
            ett system för efterkontroll som ger möjlighet att i utlandet
            följa upp att slutanvändaråtaganden följs. ISP bör ges i uppdrag
            att analysera och lämna förslag om de närmare förutsättningarna
            och formerna för en sådan kontroll.”
          </p>
          <p xml:id="i-Ay4Vf9zcawKBRFtR19xmvL">
            Inspektionen för strategiska produkter, ISP, kom den 19 oktober
            2017 att ges uppdraget ”att analysera frågan om efterkontroller
            i utlandet av krigsmateriel som utförts med tillstånd enligt lagen
            (1992:1300) om krigsmateriel samt lämna förslag till utformning
            av ett system för sådana kontroller.” Den 29 mars 2018 redovisade
            ISP ett förslag för hur efterkontroller kan införas.
          </p>
          <p xml:id="i-jYoqceh1g69eXGkMk7DdL">
            I sitt 67-sidiga svar till Regeringskansliet redovisade ISP hur
            efterkontroller kan genomföras utifrån flera aspekter. I svaret
            framgår att införandet av efterkontroller inte kommer att medföra
            några större kostnader utan att det handlar om en begränsad förstärkning
            av arbetskraften på ISP med upp till två årsarbetskrafter samt
            eventuellt någon förstärkning på Regeringskansliet. I svaret från
            ISP (sidan 8) framkommer följande: ”En lämplig tidpunkt att införa
            systemet är från och med den 1 januari 2019. Eftersom efterkontrollsystemet
            endast föreslås gälla sådana leveranser av aktuell materiel som
            landet i fråga har undertecknat i ett slutanvändarintyg är det
            inte troligt att något besök på plats i utlandet kommer att äga
            rum förrän 2020 eller 2021”.
          </p>
          <p xml:id="i-Ejb9afpmwN4JpWYsxdCwEg">
            Trots att ISP redovisade sitt svar för mer än två år sedan har
            regeringen inte infört ett system för efterkontroller. Regeringen
            har inte följt ISP:s rekommendation om när ett system för efterkontroller
            ska införas. Detta trots att regeringen gett intrycket av att
            prioritera kontrollen av krigsmaterielexport i många sammanhang,
            så även i och med den skrivning i ”sakpolitisk överenskommelse
            mellan Socialdemokraterna, Centerpartiet, Liberalerna och Miljöpartiet
            de gröna” (januariavtalet) som tillkom i januari 2019, där det
            går att läsa i punkt 70 om regeringens ambition att ytterligare
            begränsa krigsmaterielexporten.
          </p>
        </div>
        <div type="ipQuestion">
          <p xml:id="i-SACeaDoNXT1eXZTKZqn5SA">
            Med anledning av detta vill jag fråga justitie- och migrationsminister
            Morgan Johansson:
            <list rend="unordered">
              <item>
                Varför har inte regeringen agerat i enighet med den tidsplan
                som expertmyndigheten ISP föreslagit?
              </item>
              <item>
                När kommer ett system för efterkontroll i utlandet av krigsmateriel
                att införas?
              </item>
            </list>
          </p>
        </div>
      </div>
    </body>
  </text>
</TEI>
