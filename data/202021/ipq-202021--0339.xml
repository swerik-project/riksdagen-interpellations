<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0339">
  <teiHeader>
    <fileDesc>
      <titleStmt>
        <title>Interpellation 2020/21:339 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:339 av Hans Wallmark (M) till Utrikesminister Ann Linde (S) om Angreppen mot Aleksej Navalnyj</title>
          <idno type="rdwebb">H810339</idno>
          <ref type="dokument_url_text">http://data.riksdagen.se/dokument/H810339/text</ref>
          <ref type="dokument_url_html">http://data.riksdagen.se/dokument/H810339</ref>
          <ref type="dokumentstatus_url_xml">http://data.riksdagen.se/dokumentstatus/H810339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Ann Linde</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-NYEKvmc2J7SRmmGCE5DyiA">
          <note>Interpellationen är besvarad</note>
        </correspAction>
        <correspAction type="sent" xml:id="i-SRPYrfzoRwnwLDa17NUH8L" corresp="i-9xarzmckV5SS8EyJPN5b3x">
          <date when="2021-01-19"/>
        </correspAction>
        <correspAction type="received" xml:id="i-BAMBU67SV8S6vcL9giVTjD" corresp="i-HYbURAzNUTvqh65pcPmmZx">
          <date when="2021-01-22"/>
        </correspAction>
        <correspAction type="answered" xml:id="i-PnUqnHScb4fHAPYyepn7C1" corresp="i-HYbURAzNUTvqh65pcPmmZx">
          <date when="2021-02-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-76azYA7VmYBxPbUKxW7CqT">
            Interpellation 2020/21:339 Angreppen mot Aleksej Navalnyj av
            Hans Wallmark (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G8uZ4J2rdhqUFecrsCQpS8">
            Efter mordet på förre vice premiärministern och oppositionsledaren
            Boris Nemtsov den 27 februari 2015, bokstavligen i skuggan av
            lökkupolerna på Kreml, har Aleksej Navalnyj klivit fram som den
            samlande rösten mot Vladimir Putin och den nuvarande ledningen
            i Ryssland. Han gör det tydligt och med kraft och riktar huvudsakligen
            in sig på korruptionen i landet. Navalnyj lyckas entusiasmera
            och engagera. Detta till den grad att han flera gånger utsatts
            för övergrepp, politiskt dikterade rättegångar och nu senast livshotande
            förgiftats för fem månader sedan.
          </p>
          <p xml:id="i-MUhwvVcadubKjMZ4X9ca6s">
            Efter att ha vårdats i Berlin för skadorna från attentatet med
            nervgiftet novitjok bestämde han sig för att åter resa till Ryssland.
            I samband med hans hemkomst den 17 januari greps Aleksej Navalnyj
            på plats. Detta har fördömts i hela den fria världen och extra
            starkt av våra tre baltiska grannar. Det är av stor betydelse
            att Sverige och EU tydligt står upp mot Kremls attacker såväl
            mot sina medborgare som mot omvärlden. Att Navalnyj kunde erbjudas
            avancerad vård i ett EU-land var en viktig tysk och europeisk
            solidaritetshandling och en tydlig och berömvärd markering av
            regeringen i Berlin.
          </p>
          <p xml:id="i-8Ys7DVGQzu1cYd6jYY5Dw5">
            Samtidigt eskalerar den ryska regimens brott. Användandet av
            kemiska stridsmedel, något som har varit otänkbart efter andra
            världskriget, gentemot sina medborgare i Ryssland såväl som mot
            folk utomlands, till exempel Skripal i Salisbury i Storbritannien,
            tydliggör den utmaning som nuvarande ledning utgör. Användandet
            av novitjok strider dessutom mot kemvapenförbudet, som Ryssland
            står bakom.
          </p>
          <p xml:id="i-A2EYz6ugPHM62BcDyJKR4Y">
            Efter nedskjutningen av passagerarplanet MH17 från Nederländerna
            på väg till Malaysia, där samtliga 298 passagerare omkom, tydliggör
            Kreml att våldet och döden kan drabba alla. Ukrainas territoriella
            suveränitet är dessutom fortsatt under attack.
          </p>
          <p xml:id="i-DFGC7bd2dGFh8m3gsqFRX2">
            Vladimir Putins Ryssland bryter i dag mot alla de tio principer
            som 1975 fastställdes och undertecknades i Helsingforsslutakten.
            Där lades grunden för den europeiska säkerhetsordningen och de
            konferenser som sedan utmynnat i Organisationen för Säkerhet och
            Samarbete i Europa (OSSE), där Sverige i år är ordförandeland.
          </p>
          <p xml:id="i-XX8nPKKoKp32EujxNUfDyb">
            Vårt öppna samhälle måste stå robust i ljuset av de nya hoten
            som tar sig uttryck i såväl militära som politiska, psykologiska
            och ekonomiska attacker. Gasledningsprojektet Nord Stream 2 är
            i sammanhanget särskilt problematiskt och går emot grundläggande
            europeiska intressen. I spåren på gripandet av Navalnyj förs nu
            åter en diskussion inom EU ifall markeringar mot gasprojektet
            kan vara ett sätt att markera allvaret. Sedan lång tid tillbaka
            har flera länder varnat för ett ökat beroende av fossilgas från
            Ryssland. Tyskland har här en nyckelroll.
          </p>
          <p xml:id="i-V2JkNJkgpSr6oANLCF5Vme">
            Den ryska hybridkrigföringen är omfattande och drabbar hela västvärlden
            och våra demokratiska samhällen. Med den nya amerikanska administrationen
            väcks förhoppningar om ett stärkt samarbete mellan världens demokratier
            och om att USA efter fyra år ger prov på ledarskap. Det bör Sverige
            särskilt välkomna.
          </p>
        </div>
        <div type="ipQuestion">
          <p xml:id="i-GKwGtnYZk4rwajAqwVFRdE">
            Mina frågor till utrikesminister Ann Linde:
            <list rend="unordered">
              <item>
                Avser ministern att i EU-kretsen verka för ytterligare restriktiva
                åtgärder gentemot företrädare för Ryska federationen givet angreppen
                mot Aleksej Navalnyj?
              </item>
              <item>
                På vilket sätt kan fler restriktiva åtgärder genomföras mot Ryssland,
                av Sverige tillsammans med andra, för att markera mot den genomgående
                negativa utveckling landet uppvisat under många år?
              </item>
              <item>
                Kan åtgärder riktade mot fossilgasprojektet Nord Stream 2 vara
                en del av det som EU bör sätta in mot Ryssland för att markera
                och tydliggöra allvaret?
              </item>
              <item>
                Hur avser ministern att adressera de ryska kränkningarna av den
                europeiska säkerhetsordningen under det svenska ordförandeskapet
                i OSSE?
              </item>
            </list>
          </p>
        </div>
      </div>
    </body>
  </text>
</TEI>
