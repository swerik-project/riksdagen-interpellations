<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0414">
  <teiHeader>
    <fileDesc>
      <titleStmt>
        <title>Interpellation 2020/21:414 av Markus Wiechel (SD)</title>
        <author>Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:414 av Markus Wiechel (SD) till Finansminister Magdalena Andersson (S) om Bärkasseskattens utformning</title>
          <idno type="rdwebb">H810414</idno>
          <ref type="dokument_url_text">http://data.riksdagen.se/dokument/H810414/text</ref>
          <ref type="dokument_url_html">http://data.riksdagen.se/dokument/H810414</ref>
          <ref type="dokumentstatus_url_xml">http://data.riksdagen.se/dokumentstatus/H810414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <persName>Markus Wiechel</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XenURkgau6pVpALL4jJAYy">
          <note>Interpellationen är besvarad</note>
        </correspAction>
        <correspAction type="sent" xml:id="i-KebMqqi3PJmR1brX18mc38" corresp="i-Lw92TAaAVgG8Kdf7YxhViy">
          <date when="2021-02-05"/>
        </correspAction>
        <correspAction type="received" xml:id="i-J8apamftosQ57rPpm1gcVu" corresp="i-74hLepsvAgUMEvVVtBCGuc">
          <date when="2021-02-09"/>
        </correspAction>
        <correspAction type="answered" xml:id="i-W1a2F9EJFCpuK9em5wx9Wq">
          <date when="2021-02-26"/>
        </correspAction>
        <correspAction type="answered" xml:id="i-NH14SP5BJDvjLiFX6pCcgJ">
          <date when="2021-02-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NNXSGKe4TNTi6bZvaUYTuh">
            Interpellation 2020/21:414 Bärkasseskattens utformning av Markus
            Wiechel (SD) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WPG693mSCLTo6i53sxzyjy">
            Den 3 februari kom ett intetsägande svar på en skriftlig fråga
            från undertecknad rörande den djupt kritiserade och ineffektiva
            så kallade plastpåseskatten.
          </p>
          <p xml:id="i-K31zkjY4L7cXE7Cy3oH9pU">
            Det är i sig anmärkningsvärt att man som finansminister helt
            struntar i att svara på den enkla och mycket tydliga fråga som
            undertecknad ställde: Är ministern nöjd med utformningen av plastpåseskatten,
            eller kan vi förvänta oss att hon agerar för att ändra den i syfte
            att inte slå mot svenska producenter och företag som satsar på
            att vara miljövänliga?
          </p>
          <p xml:id="i-NswUgXU5X4uQaqsxnkpTPr">
            Den skatt som sorgligt nog blev verklighet har inneburit orimliga
            förutsättningar för såväl svenska företag som enskilda medborgare.
            Av den anledningen har bland annat undertecknad motionerat om
            en reformering av densamma, även om den gärna fick tas bort helt.
            Redan före införandet stod det klart att den var ogenomtänkt.
            Åtskilliga utlåtanden från experter och andra visade klart och
            tydligt att den inte bara skulle bli ineffektiv utan även i vissa
            fall kontraproduktiv, just för att den kan bidra till en negativ
            påverkan på miljö och klimat.
          </p>
          <p xml:id="i-RRDDkHb7d3BokWHiRRSzVT">
            Den skatt som regeringen införde tog ingen hänsyn till om plasten
            var återvunnen eller inte, eller om den producerats av förnybara
            resurser (75–80 procent av alla plastbärkassar var innan skatten
            infördes fossilfria). Av den anledningen har incitamenten att
            producera återvunnen eller förnybar plast minskat, då lönsamheten
            sjunkit avsevärt i takt med en minskad konsumtion. Vidare tog
            skatten ingen hänsyn till andra faktorer, såsom rubbningen av
            arbetsmarknadens rörelsemönster eller vilka andra alternativ som
            används av konsumenterna för att bära varor eller slänga skräp.
            Omfat­tande forskning har visat att närapå samtliga andra alternativ
            är värre ur ett miljö­perspektiv, just för att de måste användas
            så många gånger mer än en plastbärkasse ur resurssynpunkt. För
            en bomullspåse krävs det 130–400 gånger för att komma upp i nivå
            med en plastbärkasse.
          </p>
          <p xml:id="i-JPtctqWHydyCNmo8ES2skf">
            Dessutom ser vi att försäljningen av engångsplastpåsar på rulle
            har ökat lavinartat till följd av att det är vad människor generellt
            använder som soppåsar. Flera av dessa påsar är importerade från
            utlandet, där återvinningsgraden är lägre än i Sverige, och de
            är, till skillnad från många av de plastkassar vi sett i den svenska
            dagligvaruhandeln, i många fall inte tillverkade av bioplast eller
            återvunnen plast. Flera av de affärer som tidigare använde bärpåsar
            av förnybar plast har dessutom återgått till plast som är sämre
            för miljön. Till följd av att allt fler använder sig av pappåsar
            eller liknande, vilket i många fall är ett dåligt substitut ur
            resurssynpunkt, vittnar konsumenter om ett ökat matsvinn då de
            påsar som används för frukt och grönsaker inte går att se igenom
            och därför samlas i kylen under orimligt lång tid.
          </p>
          <p xml:id="i-TFdv2agm8wJeqoxY3uEVVQ">
            Precis den farhåga som undertecknad och många andra såg är nu
            verklighet. I tidningen Fplus ser vi hur en svensk företagare
            som valt att satsa på en miljövänlig nisch drabbas hårt. Helsingborgsföretaget
            Gaia Biomaterials har utvecklat påsar som är nedbrytbara och kan
            användas upp till 50 gånger – men ändå ska de beskattas. Anledningen
            är att de ser ut som plastpåsar. Den påstådda miljöskatten slår
            därmed rakt mot dem som önskar göra nytta för miljön och gynnar
            indirekt de mindre miljövänliga alternativen, inte minst utländska
            sådana.
          </p>
        </div>
        <div type="ipQuestion">
          <p xml:id="i-GjdkrskaRg7XRDZYJX5CC8">
            Mot bakgrund av ministerns ovilja att i skriftlig form svara
            på min enkla fråga önskas förtydligande svar på följande frågor
            från finansminister Magdalena Andersson:
            <list rend="unordered">
              <item>
                Är ministern nöjd med utformningen av bärkasseskatten och dess
                utformning, och om inte, hur kan ministern tänka sig att ändra
                den?
              </item>
              <item>
                Är ministern nöjd med det resultat som följt efter bärkasseskattens
                införande, exempelvis avseende minskad plastkonsumtion och därmed
                minskad nedskräpning eller ökade skatteintäkter?
              </item>
              <item>
                Vad avser ministern att göra i syfte att underlätta för svenska
                producenter och företag som satsar på att vara miljövänliga, genom
                exempelvis produktion av förnybar miljöplast eller återvunnen
                plast?
              </item>
            </list>
          </p>
        </div>
      </div>
    </body>
  </text>
</TEI>
