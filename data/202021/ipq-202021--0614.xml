<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0614">
  <teiHeader>
    <fileDesc>
      <titleStmt>
        <title>Interpellation 2020/21:614 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:614 av Jens Holm (V) till Infrastrukturminister Tomas Eneroth (S) om Den nationella planen för transportinfrastruktur</title>
          <idno type="rdwebb">H810614</idno>
          <ref type="dokument_url_text">http://data.riksdagen.se/dokument/H810614/text</ref>
          <ref type="dokument_url_html">http://data.riksdagen.se/dokument/H810614</ref>
          <ref type="dokumentstatus_url_xml">http://data.riksdagen.se/dokumentstatus/H810614</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XHHnQf2dVBzojDc6NdyHWE">
          <note>Interpellationen är besvarad</note>
        </correspAction>
        <correspAction type="sent" xml:id="i-NugMeFhBfEvcRFSJcGg32m" corresp="i-HNw1w34Sd2tGfFnWtdrzZb">
          <date when="2021-03-31"/>
        </correspAction>
        <correspAction type="received" xml:id="i-MscWtuLMWqD7itBys6Urh2" corresp="i-G8564CqEnhC5PBjZSwUxsE">
          <date when="2021-04-06"/>
        </correspAction>
        <correspAction type="answered" xml:id="i-7fknBa7Hkf8WrPaqGFRYy5" corresp="i-G8564CqEnhC5PBjZSwUxsE">
          <date when="2021-04-27"/>
        </correspAction>
        <correspContext corresp="i-7fknBa7Hkf8WrPaqGFRYy5">
          <ref type="record" target="prot-202021--114">Protokoll 2020/21:114 Tisdagen den 27 april</ref>
          <ref type="recordSection" target="unsetDivId">Svar på interpellation 2020/21:614 om den nationella planen för transportinfrastruktur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8uorbfqjK8xmqN9WKKvh6L">
            Interpellation 2020/21:614 Den nationella planen för transportinfrastruktur
            av Jens Holm (V) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Gmpkho2BNyojRt3ZXTJthr">
            Klimatpolitiska rådet kritiserar regeringen för att göra för
            lite för att uppnå våra klimatmål. Det framgår i rådets senaste
            granskning av regeringens klimatpolitik, som presenterades förra
            veckan.
          </p>
          <p xml:id="i-AgYULdxc1SsbeqDT1FxjmV">
            Återigen tar rådet upp regeringens politik på transportområdet
            och varnar för att det unika sektorsmålet om 70 procents minskade
            utsläpp till senast 2030 inte kommer att nås. Den mest aktuella
            frågan på området är den av regeringen aviserade infrastrukturpropositionen
            och efterföljande planen för nationella infrastrukturinvesteringar.
          </p>
          <p xml:id="i-5EeAC9cTQyc4Z1Y8aT2FYg">
            Gällande den nationella infrastrukturplanen har Klimatpolitiska
            rådet en mycket konkret uppmaning till regeringen. De skriver:
            ”Se till att den nationella planen för transportinfrastruktur
            bidrar till ett mer transporteffektivt samhälle inom klimatmålens
            ramar.”
          </p>
          <p xml:id="i-TZQXaWcomsj5Ym2eBGnF6Q">
            Det är ett mycket viktigt förslag. Den nationella infrastrukturplanen
            omsluter totalt 700 miljarder kronor. Nästa år ska en ny plan
            antas för de kommande 12 alternativt 16 åren och summan blir förhoppningsvis
            betydligt mycket mer än innevarande plan. Även om regeringen har
            beslutat att transportsektorns klimatmål om minus 70 procents
            utsläpp till 2030 ska bli ett etappmål inom de transportpolitiska
            målen är det osäkert om klimatmålet verkligen kommer att bli styrande
            för den framtida infrastrukturpolitiken. Av Trafikverkets inriktningsförslag
            till ny infrastrukturplan framgår att så inte är fallet. Det visar
            den breda kritik från alla remissinstanser där en mycket stor
            del efterfrågar just en tydligare koppling till klimatmålet för
            2030 och det långsiktiga målet om nettonollutsläpp till senast
            2045. Klimatpolitiska rådet skriver: ”Varken resultatet av det
            myndighetsgemensamma arbetet SOFT eller Trafikverkets tidigare
            förslag om en reformerad planering tycks ha fått något större
            genomslag i inriktningsunderlaget.”
          </p>
          <p xml:id="i-9s7RQUU1HKWEyv15KxDFhr">
            En av de största bristerna i Trafikverkets inriktningsförslag
            är den missade möjligheten att verka för ett mer transporteffektivt
            samhälle, med förändrat och ibland minskat resande. Den pågående
            coronapandemin har dessutom visat att det finns stor potential
            för just förändrade resemönster, något regeringen hittills har
            missat möjligheten att dra nytta av.
          </p>
          <p xml:id="i-Drz7zF9cLexpFRsK6A7wtC">
            Klimatpolitiska rådet anser därför inte att regeringen kan lägga
            fram förslag till en infraproposition och ny nationell infrastrukturplan
            baserat på det inriktningsunderlag som Trafikverket presenterat.
            Infrastrukturpropositionen och infrastrukturplanen måste hålla
            sig inom transportsektorns klimatmål och tydligt bidra till ett
            mer transporteffektivt samhälle. Klimatpolitiska rådet skriver:
            ”Klimatpolitiska rådet menar därför att det föreliggande inriktningsunderlaget
            inte kan ligga till grund för ett så stort och långsiktigt beslut.
            Den kommande infrastrukturpropositionen kommer att styra investeringar
            i transport-infrastrukturen under minst halva den period som återstår
            till 2045, då transportsektorn ska ha uppnått noll utsläpp av
            växthusgaser. Det är oroande att ännu en planeringsperiod riskerar
            att förflyta utan att transportplaneringen på något påtagligt
            sätt förändras utifrån det klimatpolitiska ramverket. Regeringen
            behöver göra ett omtag, dels vad gäller det föreliggande inriktningsunderlaget,
            dels för att förändra den nuvarande processen för infrastrukturplanering
            till en mer integrerad transportplanering.”
          </p>
          <p xml:id="i-MsD4YRNAJyP9ze82PVEHQp">
            Klimatpolitiska rådets tydliga uppmaning till regeringen är:
            ”Se till att den nationella planen för transportinfrastruktur
            bidrar till ett mer transporteffektivt samhälle inom klimatmålens
            ramar.”
          </p>
          <p xml:id="i-VLRvCr42t2tAkhMEV3je6F">
            Mot bakgrund av detta vill jag fråga infrastrukturminister Tomas
            Eneroth:
          </p>
          <p xml:id="i-YRk9sTCameuc1nEH8wMW1F">
            Kommer ministern att verka för att den nationella planen för
            transportinfrastruktur bidrar till ett mer transporteffektivt
            samhälle inom klimatmålens ramar, i linje med vad Klimatpolitiska
            rådet har föreslagit?
          </p>
        </div>
      </div>
    </body>
  </text>
</TEI>
