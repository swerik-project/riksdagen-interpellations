<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0219">
  <teiHeader>
    <fileDesc>
      <titleStmt>
        <title>Interpellation 2020/21:219 av Robert Halef (KD)</title>
        <author>Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:219 av Robert Halef (KD) till Utrikesminister Ann Linde (S) om Den väpnade konflikten om Nagorno-Karabach mellan Armenien och Azerbajdzjan</title>
          <idno type="rdwebb">H810219</idno>
          <ref type="dokument_url_text">http://data.riksdagen.se/dokument/H810219/text</ref>
          <ref type="dokument_url_html">http://data.riksdagen.se/dokument/H810219</ref>
          <ref type="dokumentstatus_url_xml">http://data.riksdagen.se/dokumentstatus/H810219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <persName>Robert Halef</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-AGQAynjsBeFwbPaxS6AYNT">
          <note>Interpellationen är återtagen</note>
        </correspAction>
        <correspAction type="sent" xml:id="i-UB9S1XmYvVyhEixUVVgSez" corresp="i-PBSxPmi2qJkmc16jpZDA6Y">
          <date when="2020-12-04"/>
        </correspAction>
        <correspAction type="received" xml:id="i-FBV2sFTTzpsvDqN2DLjbAj" corresp="i-HYbURAzNUTvqh65pcPmmZx">
          <date when="2020-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-B4uEo5g3GcpQnTUKed6q5v">
            Interpellation 2020/21:219 Den väpnade konflikten om Nagorno-Karabach
            mellan Armenien och Azerbajdzjan av Robert Halef (KD) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kc1ERTw4Dn7owRDfEJjH18">
            Under de senaste månaderna har den pågående väpnade konflikten
            om området Nagorno-Karabach och dess omgivande städer och byar
            skördat tusentals liv, och tusentals armenier har med våld fördrivits
            från sina hem. Armeniska områden har erövrats av Azerbajdzjan
            med stöd av Turkiet och syriska terrorister som plundrar och förstör.
            På sociala medier går det att se hur uniformerade azerbajdzjanska
            soldater slår sönder gravplatser och kyrkor.
          </p>
          <p xml:id="i-irvX4At1riJtHeCLBWzam">
            Ryssland har medlat fram en vapenvila mellan de stridande länderna
            Armenien och Azerbajdzjan om regionen Nagorno-Karabach. Men vi
            ser dagligen att kyrkor, kloster, gravplatser och andra kulturhistoriska
            byggnader förstörs och privat egendom plundras. OSSE och Minskgruppen
            måste stoppa detta folkrättsbrott mot armenier och deras kultur
            och historia.
          </p>
          <p xml:id="i-Q3WWK2zoBWcfyxAajQmcvp">
            Efter Sovjetunionens sönderfall, då ett flertal nationer blev
            fria, har enklaven Nagorno-Karabach varit en självständig region
            som är bebodd av armenier.
          </p>
          <p xml:id="i-2DXNQrwZcx1uUfEPRDgjgv">
            Armenien har gjort stora demokratiska framsteg under de senaste
            åren och har fördjupade partnerskaps- och samarbetsavtal med Europeiska
            unionen. Genom det östliga partnerskapet har samarbetet mellan
            EU och Armenien stärkts under det senaste decenniet. Armenien
            är ett av tio länder i detta partnerskap och samarbete för att
            öka välstånd, trygghet och handel.
          </p>
          <p xml:id="i-T44BQFEh8k3u1WmuPPVSWs">
            Konflikten med grannlandet om enklaven Nagorno-Karabachs suveränitet
            och självbestämmande har under åren lett till krig, och situationen
            har länge varit spänd mellan länderna. Fredssamtal har hållits
            mellan Armenien och Azerbajdzjan om Nagorno-Karabachs framtida
            tillhörighet genom den utsedda Minskgruppen och inom ramen för
            OSSE, men utan något resultat.
          </p>
          <p xml:id="i-4nDknHDmU2ssRZ2Keees5w">
            Under hösten har Azerbajdzjan planerat och genomfört koordinerade
            attacker på områden i regionen Nagorno-Karabach, och Armenien
            har besvarat de militära attackerna. Att Turkiet öppet gett stöd
            åt Azerbajdzjan förvärrar situationen och minskar möjligheten
            till varaktig vapenvila och fred. Det lilla kristna landet Armenien
            med cirka 3 miljoner invånare omges av tre angränsande muslimska
            länder, Azerbajdzjan, Turkiet och Iran, med cirka 160 miljoner
            invånare. Landet behöver nu EU:s, OSSE:s och Minskgruppens stöd.
          </p>
          <p xml:id="i-XGVcSMuRpBkSUKc98ZEZr6">
            OSSE kommer nästa år att ledas av Sveriges utrikesminister, och
            Sverige bör med kraft agera mot den militära aggressionen från
            diktaturen Azerbajdzjan och Turkiet samt verka för en dialog om
            en långsiktigt hållbar fred och försoning.
          </p>
          <p xml:id="i-VssFFyzzFMoQ4VFAPZ4HcH">
            Nagorno-Karabach, som har varit befolkat och styrt av armenier
            under de senaste 30 åren, bör självt få avgöra sin egen framtid.
          </p>
          <p xml:id="i-L6y4MzhpqFLoMg7J8vhMe">
            Min fråga till utrikesminister Ann Linde är:
          </p>
          <p xml:id="i-SvWcerrtpE25Mr2s9e69aD">
            På vilket sätt kommer ministern att verka via EU och OSSE för
            att stoppa förstörelsen av kyrkor, kloster, gravplatser och andra
            armeniska kulturhistoriska byggnader samt plundring av privat
            egendom?
          </p>
        </div>
      </div>
    </body>
  </text>
</TEI>
