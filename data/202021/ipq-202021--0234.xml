<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0234">
  <teiHeader>
    <fileDesc>
      <titleStmt>
        <title>Interpellation 2020/21:234 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:234 av Amineh Kakabaveh (-) till Utrikesminister Ann Linde (S) om Åtgärder i förhållande till Iran </title>
          <idno type="rdwebb">H810234</idno>
          <ref type="dokument_url_text">http://data.riksdagen.se/dokument/H810234/text</ref>
          <ref type="dokument_url_html">http://data.riksdagen.se/dokument/H810234</ref>
          <ref type="dokumentstatus_url_xml">http://data.riksdagen.se/dokumentstatus/H810234</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-BwXKHxPtshTc1HoZ4h8ufF">
          <note>Interpellationen är återtagen</note>
        </correspAction>
        <correspAction type="sent" xml:id="i-RGvywx3Qwmj24cJcvxugAB" corresp="i-548HUVvKe8n48M3pQmFeUC">
          <date when="2020-12-11"/>
        </correspAction>
        <correspAction type="received" xml:id="i-tcjPmW45kvv1UF9w6KSZo" corresp="i-HYbURAzNUTvqh65pcPmmZx">
          <date when="2020-12-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VewB5qSob2MQ2qyWdfE5CY">
            Interpellation 2020/21:234 Åtgärder i förhållande till Iran av
            Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P9LvifHNqF2WhssMesPTnU">
            Hundratusentals människor och organisationer i hela västvärlden
            – stater, ministrar, framstående politiker och parlamentariker,
            EU-parlamentet, FN:s kommitté för mänskliga rättigheter, 160 Nobelpristagare
            i spetsen för en enad forskarvärld, Amnesty och andra människorättsorganisationer
            – kräver i dag för att den falskeligen anklagade läkaren och specialisten
            på katastrofmedicin Ahmadreza Djalali ska friges omedelbart.
          </p>
          <p xml:id="i-Ld6Tt97BHb5xXWVEQ3kFHL">
            De förhör han utsattes för skedde under tortyr och hot. Den ”domstol”
            som Ahmadreza ställdes inför genomförde en parodisk rättegång.
            Ingen bevisning för anklagelserna mot honom har förevisats. Likafullt
            förklarade den iranske utrikesministern vid samtal med vår utrikesminister
            att Ahmadreza begått mycket ”allvarliga brott” och menade att
            Ahmadreza var spion och landsförrädare. Vår utrikesminister vet
            naturligtvis att detta är lögn. Den svenska regeringen vet också
            mycket väl sedan tidigare att den iranska regimens domstolar och
            dess politiska företrädares ord inte är värda ett smack. Det har
            svenska regeringar känt till i flera årtionden.
          </p>
          <p xml:id="i-NGEsA9cQane8fp5w2NUpY1">
            Nu har den iranska regimen i sin välvilja i den så kallade kritiska
            dialogen gått så långt att man vill utväxla sina egna terrorister
            och människorättsförbrytare, till exempel den iranske ambassadören
            i Belgien som är terrormisstänkt och Hamid Nouri som sitter i
            svenskt häkte i väntan på rättegång, mot en svensk medborgare
            som tagits som gisslan efter inbjudan till Iran. Ahmadreza är
            inte ensam. Den svenske medborgaren Habib Chaab arresterades av
            den turkiska säkerhetstjänsten i Turkiet under en resa i Mellanöstern
            och kidnappades till fängelse i Iran.
          </p>
          <p xml:id="i-FUXnjfnhNdCrQ9eeMMoSMn">
            Chaab arresterades som framträdande medlem av Arab Struggle Movement
            for the Liberation of Ahwaz (ASMLA), som verkar för arabernas
            mänskliga och demokratiska rättigheter i den oljerika provinsen
            Khuzestan. Han har liksom Ahmadreza under tortyr tvingats erkänna
            olika typer av ”brott”, som ASMLA påstås ha genomfört i Khuzestan.
            Liksom i fallet med Ahmadreza vet vi att regimens uppgifter inte
            är att lita på.
          </p>
          <p xml:id="i-Li4o73U1Ht9ZSJfHK2GpiS">
            Regeringen borde också för länge sedan ha förstått att den iranska
            regimen inte är en regim som ägnar sig åt någon finstilt och diskret
            diplomati. Islamiska republiken har struntat i den ”kritiska dialog”,
            som EU har försökt ha med den. Regimen har gjort så mot omvärlden
            i 40 år. EU och inte minst svenska regeringar har fallit undan
            för den iranska regimens verbala välvilja till denna ”dialog”.
            EU och svenska regeringar har hoppats på att goda ekonomiska förbindelser
            med Iran skulle leda till ökad respekt för mänskliga rättigheter.
            Man har hoppats länge, men så har det inte blivit. Allt prat om
            dialog har varit förspilld möda. Affärerna har fortsatt – ”business
            as usual” har pågått som om ingenting hänt. Silkesvantarnas tid
            borde för länge sedan ha varit över när det gäller den statsterroristiska
            regimen i Iran.
          </p>
          <p xml:id="i-95troJVXKBguexWAFeCbWC">
            I ett avseende har dock en förändring inträffat. Den iranska
            regimen nöjer sig inte längre med att ha en låtsasdialog med EU:s
            medlemsländer för att upprätthålla goda ekonomiska förbindelser.
            Den använder sina nya brott mot mänskliga rättigheter riktade
            mot andra länders medborgare för att göra affärer i människohandel
            och för att frita sina människorättsförbrytare och massmördare
            som varit den iranska regimens hantlangare.
          </p>
          <p xml:id="i-GCgr1MDxEDMAvn2DcuygB">
            Man håller oskyldiga människor som gisslan för att sätta press
            på EU och Sverige i syfte att vinna politiska och ekonomiska fördelar.
            Är det inte dags för den svenska regeringen, likt det man gjort
            i Belgien, att höja rösten mot Iran och förmå EU-kommissionen
            med dess högste representant i utrikes frågor Josep Borrell att
            också göra det? Om den iranska regimen ska förmås att frige Ahmadreza
            och Habib Chaab räcker det inte med vädjanden i en kritisk dialog,
            det krävs hårdare ord och konkreta, för regimen kännbara, åtgärder.
          </p>
        </div>
        <div type="ipQuestion">
          <p xml:id="i-2Qg1owio4gkRGBfse241B1">
            Med anledning av detta vill jag fråga utrikesminister Ann Linde:
            <list rend="unordered">
              <item>
                Kommer regeringen att kräva att Iran omedelbart friger Ahmadreza?
              </item>
              <item>
                Kommer regeringen att kräva frigivning av Habib?
              </item>
              <item>
                Kommer den svenska regeringen att ställa ett ultimatum om ett
                frigivande av de svenska medborgarna som ett villkor för fortsatta
                normala mellanstatliga och kommersiella förbindelser?
              </item>
              <item>
                Kommer regeringen att genom EU kräva ett slut på förföljelser
                och terror mot flyktingar och på kidnappningar av andra länders
                medborgare?
              </item>
              <item>
                Kommer regeringen att som den belgiska regeringen klargöra att
                om Iran avrättar och inte frisläpper Ahmadreza och Habib så kommer
                detta att få märkbara konsekvenser för affärsverksamheter och
                diplomatiska kontakter med Tehran framöver?
              </item>
            </list>
          </p>
        </div>
      </div>
    </body>
  </text>
</TEI>
