<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0432">
  <teiHeader>
    <fileDesc>
      <titleStmt>
        <title>Interpellation 2020/21:432 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:432 av Johan Hultberg (M) till Infrastrukturminister Tomas Eneroth (S) om Snabbare tågförbindelse Göteborg-Oslo</title>
          <idno type="rdwebb">H810432</idno>
          <ref type="dokument_url_text">http://data.riksdagen.se/dokument/H810432/text</ref>
          <ref type="dokument_url_html">http://data.riksdagen.se/dokument/H810432</ref>
          <ref type="dokumentstatus_url_xml">http://data.riksdagen.se/dokumentstatus/H810432</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BVQTCdmP9wsWNUZSPWwwfL">
          <note>Interpellationen är besvarad</note>
        </correspAction>
        <correspAction type="sent" xml:id="i-UmiYHDWwsb7kwQUYLnnCiQ" corresp="i-5tbgYo4dBB9rh3uBeCweBm">
          <date when="2021-02-08"/>
        </correspAction>
        <correspAction type="received" xml:id="i-MRfFFmfAe3a7eZBenG3JJB" corresp="i-G8564CqEnhC5PBjZSwUxsE">
          <date when="2021-02-10"/>
        </correspAction>
        <correspAction type="answered" xml:id="i-Lt9vJwcnSp5pzM41sy1wJM">
          <date when="2021-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M9xDEqow4vPhnvkPKuR9rY">
            Interpellation 2020/21:432 Snabbare tågförbindelse Göteborg–Oslo
            av Johan Hultberg (M) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B5kXZ9rYozCyMjGDPJrdgG">
            Norden ska vara världens mest hållbara och integrerade region.
            Coronapandemin har dock inneburit ett mycket hårt slag mot det
            nordiska samarbetet. Plötsligt har våra nationsgränser blivit
            brutalt tydliga. För människor och företag i norra Bohuslän och
            Dalsland liksom i andra gränsbygder får detta oerhörda konsekvenser.
            I Strömstad har arbetslösheten fördubblat på mindre än ett år.
            Arbetspendlingen har försvårats och nu till stor del helt stoppats.
          </p>
          <p xml:id="i-Dswb7Amu6mXPbXcb9rJ5ES">
            Nu måste akuta problem hanteras och lösas. Drabbade företag och
            människor behöver få hjälp och ersättning. Men det behövs också
            ett långsiktigt arbete för att reparera skadade relationer och
            för att knyta starkare band mellan våra länder. För detta är en
            bättre infrastruktur viktigt. En särskilt prioriterad järnvägssträcka
            är Oslo–Göteborg för anslutning vidare mot Köpenhamn och Hamburg.
            I stråket Köpenhamn–Oslo bor 8 av Nordens 26 miljoner invånare.
            Stråket Göteborg–Oslo har en enorm potential för ökad tillväxt
            och bostadsbyggande men behöver bättre infrastruktur.
          </p>
          <p xml:id="i-N89BQvoknxCwW8xSLiENW4">
            Dagens tågförbindelser mellan Oslo och Göteborg är i dag mycket
            undermåliga, med transporttider som inte är konkurrenskraftiga.
            I dag är transporttiden med godståg på sträckan ungefär dubbelt
            så lång som med lastbil. När det gäller persontrafiken tar en
            resa med tåg Oslo–Göteborg mellan tre timmar och fyrtio minuter
            och upp till fyra timmar. Att köra bil tar mindre än tre timmar.
            För att korta transporttiderna och höja kapaciteten på denna mycket
            viktiga sträcka krävs en dubbelspårig järnväg. Det är en förutsättning
            för en, på sträckan, storskalig överflyttning av transporter från
            väg till järnväg.
          </p>
          <p xml:id="i-SxiegyZNuUwkVCLMd6FodG">
            Västra Götalandsregionen har tillsammans med Göteborg, Oslo,
            Akershus och Östfold inom ramen för GO-samarbetet genomfört en
            finansieringsstudie som visade att en utbyggd järnväg är möjlig
            att finansiera genom en kombination av järnvägsavgift, bompeng
            och EU-finansiering. På Svinesundsbron tas i dag bompeng ut men
            inte mycket längre till då bron snart är betald. Nu behöver den
            svenska regeringen agera för att få till en överenskommelse mellan
            Sverige och Norge om att, i någon form, förlänga uttaget av avgifterna
            på Svinesundsbron för att delfinansiera utbyggnaden av en dubbelspårig
            järnväg. En fortsatt broavgift skulle förslagsvis tas ut i form
            av en miljöavgift.
          </p>
        </div>
        <div type="ipQuestion">
          <p xml:id="i-2XQ4ebGCNDDnX9WFAavKf2">
            Med anledning av ovanstående vill jag fråga infrastrukturminister
            Tomas Eneroth:
            <list rend="unordered">
              <item>
                Delar ministern min uppfattning att bättre infrastruktur mellan
                våra nordiska länder är av avgörande betydelse för att förverkliga
                målsättningen att Norden år 2030 ska vara världens mest hållbara
                och integrerade region, och avser ministern att verka för detta?
              </item>
              <item>
                Är ministern beredd att intensifiera arbetet med att möjliggöra
                en utbyggnad av järnvägen Oslo–Göteborg till dubbelspår?
              </item>
              <item>
                Tänker ministern ta några initiativ för att, innan betalstationerna
                på Svinesundsbron är borttagna, öppna upp för att även fortsättningsvis
                ta ut miljöavgifter i syfte att delfinansiera dubbelspårig järnväg
                Oslo–Göteborg?
              </item>
            </list>
          </p>
        </div>
      </div>
    </body>
  </text>
</TEI>
