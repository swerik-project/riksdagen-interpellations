<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0496">
  <teiHeader>
    <fileDesc>
      <titleStmt>
        <title>Interpellation 2020/21:496 av Pål Jonson (M)</title>
        <author>Pål Jonson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:496 av Pål Jonson (M) till Utrikesminister Ann Linde (S) om Fallet Michael Rawlinson</title>
          <idno type="rdwebb">H810496</idno>
          <ref type="dokument_url_text">http://data.riksdagen.se/dokument/H810496/text</ref>
          <ref type="dokument_url_html">http://data.riksdagen.se/dokument/H810496</ref>
          <ref type="dokumentstatus_url_xml">http://data.riksdagen.se/dokumentstatus/H810496</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <persName>Pål Jonson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HwyFDGcFMjPQELW6J5D1A9">
          <note>Interpellationen är besvarad</note>
        </correspAction>
        <correspAction type="sent" xml:id="i-HFbb3GyPWrB9bgNj57g4yv" corresp="i-3Grh8TCtLTMtZdMgN1X5RJ">
          <date when="2021-02-18"/>
        </correspAction>
        <correspAction type="received" xml:id="i-2Rcobqi1erFa1pkMn7r5Eh" corresp="i-HYbURAzNUTvqh65pcPmmZx">
          <date when="2021-02-23"/>
        </correspAction>
        <correspAction type="answered" xml:id="i-DAHJRxVGsSidBCVTXoec7v">
          <date when="2021-03-09"/>
        </correspAction>
        <correspAction type="answered" xml:id="i-VPtpeosexrLFaZsSEyhDXY" corresp="i-HYbURAzNUTvqh65pcPmmZx">
          <date when="2021-03-09"/>
        </correspAction>
        <correspContext corresp="i-VPtpeosexrLFaZsSEyhDXY">
          <ref type="record" target="prot-202021--090">Protokoll 2020/21:90 Tisdagen den 9 mars</ref>
          <ref type="recordSection" target="unsetDivId">Svar på interpellation 2020/21:496 om fallet Michael Rawlinson</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Xr49d8ANFaFxtnVMTPkUay">
            Interpellation 2020/21:496 Fallet Michael Rawlinson av Pål Jonson
            (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7pjkP3W3vYSqqcfy9EbZ4a">
            Journalisten Nils Resare har i en serie artiklar i Svenska Dagbladet
            uppmärksammat den svenske underrättelseofficeren Michael Rawlinsons
            situation med anledning av hans tjänstgöring som chef för EU:s
            kriminalunderrättelseverksamhet Eulex i Kosovo. Michael Rawlinson,
            som avled den 28 juli 2018, var en mycket erfaren underrättelseofficer
            med en bakgrund bland annat i kustjägarkompaniet och fallskärmsjägarskolan.
            Han hade i olika omgångar tjänstgjort på Balkan. Fallet har även
            nyligen följts upp av journalisten Mikael Hylin, som har intervjuat
            ett antal personer med insikter i frågan.
          </p>
          <p xml:id="i-4t1q6Zh9b4cw7TzaX6ywe5">
            Michael Rawlinson bedrev under sin tid i Kosovo en känslig korruptionsutredning
            som berörde två italienska domare som var verksamma inom ramen
            för Eulex. I samband med att italienaren Gabriele Meucci tillträdde
            som chef för Eulex under 2014 försvårades detta arbete högst avsevärt.
          </p>
          <p xml:id="i-RJAnFbFvBuumthbRu7D2xF">
            Meucci krävde att korruptionsutredningarna skulle läggas ned
            och framförde även anklagelser om att Rawlinson skulle ha bedrivit
            kränkande informationsinsamling om medarbetare i Eulex. Rawlinson
            togs ur tjänst och försattes i husarrest. Den 22 juni 2015 beslöt
            även Meucci i samverkan med den italienske åklagaren Danilo Ceccarelli
            att Rawlinsons säkerhetsskåp skulle öppnas med våld.
          </p>
          <p xml:id="i-6gFgunk5n7omQHSiTcXHcc">
            Mot bakgrund av Rawlinsons uppdrag finns det skäl att tro att
            säkerhetsskåpet innehöll mycket säkerhetskänslig information som
            i orätta händer kunde riskera människors liv. Enligt uppgift ska
            det bland annat ha innehållit två rapporter om de korruptionsmisstänkta
            italienska domarna. Det faktum att informationen i säkerhetsskåpet
            kom i orätta händer innebar också Rawlinsons karriär som underrättelseofficer
            tog allvarlig skada.
          </p>
          <p xml:id="i-6EnNA9wsER84UEf65m846z">
            Rawlinson blev dock senare frikänd från alla misstankar om tjänstefel
            och lagbrott i en oberoende utredning gjord av Europeiska utrikestjänsten
            (EAS). Samma utredning riktade i sin rapport även hård kritik
            mot Gabriele Meuccis och Danilo Ceccarelli agerande, inklusive
            deras beslut att öppna Rawlinsons säkerhetsskåp. Det är uppenbart
            att både Meuccis och Ceccarellis agerande kan ha syftat till att
            skydda korruptionsmisstänkta landsmän men även att skydda anseendet
            för Federica Mogherini, som var nytillträdd hög representant för
            EU:s utrikes- och säkerhetspolitik. Genom deras agerande försvagades
            Eulex arbete mot den grova organiserade brottsligheten i Kosovo
            samt förtroendet för EU:s rättstatsinsatser i allmänhet.
          </p>
          <p xml:id="i-MdTtZuwSn2Fv3nkYGfwA2A">
            Trots den kritik som riktades av EAS mot både Meuccis och Ceccarellis
            agerande har det inte hindrat dem från att fortsatt ha framgångsrika
            karriärer inom EU-institutionerna.
          </p>
          <p xml:id="i-XQWS1AZFvzSt4cAWRWwFCs">
            Meucci fick förlängt förordande som chef för Eulex. Ceccarelli
            har nyligen utnämnts till en hög post på Europeiska åklagarmyndigheten
            (Eppo). Syftet med Eppo är bekämpa brott mot EU:s finansiella
            intressen som till exempel bedrägerier, penningtvätt, korruption
            och mutbrott.
          </p>
          <p xml:id="i-QXvAU5vqkf9bvvUvaeyJ31">
            Mot bakgrund av den allvarliga kritik som framkom mot Meuccis
            agerande hade det varit rimligt att regeringen reagerade mycket
            kraftfullt diplomatiskt inom ramen för Eulex och tillsett att
            hans mandat som chef för Eulex inte förlängdes. Så skedde dock
            inte.
          </p>
          <p xml:id="i-SBTzEY2qZBDS3r6RTMi4r9">
            Vidare ska utsänd svensk personal vid internationella insatser
            alltid ha bästa tänkbara stöd från Sverige. Detta är speciellt
            angeläget för utsänd underrättelsepersonal eftersom de tar bland
            de största personliga riskerna och gör de största uppoffringar
            man kan göra i statens tjänst. Det är uppenbart att Rawlinson
            på grund av sitt engagemang mot korruptionsmisstankarna inom Eulex
            utsatte sin karriär och sin egen säkerhet för stora risker. För
            det fick han betala ett mycket högt pris.
          </p>
          <p xml:id="i-VopvEu6DNRpDRbVv3kYttn">
            De omständigheter som föreligger i fallet Michael Rawlinson borde
            föranleda regeringen att tillsätta en oberoende utredning. Syftet
            bör vara att klara ut omständigheterna och ansvarsförhållandena
            kring fallet samt säkerställa att inte liknande situationer uppstår
            igen för utsänd svensk personal.
          </p>
        </div>
        <div type="ipQuestion">
          <p xml:id="i-PLcnNddNa5Q194YfTFMKmR">
            Mot bakgrund av ovanstående vill jag följande frågor till utrikesminister
            Ann Linde:
            <list rend="unordered">
              <item>
                Hur ser ministern på de grundlösa anklagelser som riktades Michael
                Rawlinson, och vad gjorde regeringen för Rawlinson under den tid
                som han satt i husarrest?
              </item>
              <item>
                Varför krävde inte ministern och regeringen att få läsa och ta
                del av utredningen som gjordes av EAS beträffande Meuccis och
                Ceccarellis agerande?
              </item>
              <item>
                Varför hindrade inte ministern och regeringen Meucci från att
                få ett förlängt förordnande som chef för Eulex?
              </item>
              <item>
                Påverkar Ceccarellis utnämnande till hög chef vid Eppo ministerns
                och regeringens syn på ett svenskt tillträde till Eppo?
              </item>
              <item>
                Är ministern villig att verka för en utredning av omständigheterna
                kring fallet Michael Rawlinson i syfte att inte liknande situationer
                ska uppstå igen?
              </item>
            </list>
          </p>
        </div>
      </div>
    </body>
  </text>
</TEI>
