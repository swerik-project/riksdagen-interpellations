<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0431">
  <teiHeader>
    <fileDesc>
      <titleStmt>
        <title>Interpellation 2020/21:431 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:431 av Johan Hultberg (M) till Miljö- och klimatminister Per Bolund (MP) om Efterlevnaden av svavelförordningen</title>
          <idno type="rdwebb">H810431</idno>
          <ref type="dokument_url_text">http://data.riksdagen.se/dokument/H810431/text</ref>
          <ref type="dokument_url_html">http://data.riksdagen.se/dokument/H810431</ref>
          <ref type="dokumentstatus_url_xml">http://data.riksdagen.se/dokumentstatus/H810431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Miljö- och klimatminister Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HTDkeLNQiZmESVPG9eZyUr">
          <note>Interpellationen är besvarad</note>
        </correspAction>
        <correspAction type="sent" xml:id="i-F3Ze384QGxgPFHkfffpFqP" corresp="i-5tbgYo4dBB9rh3uBeCweBm">
          <date when="2021-02-08"/>
        </correspAction>
        <correspAction type="received" xml:id="i-T1QaYwxTvifY2xXKrzsv6y" corresp="i-C2s3YhmmVmNkgvznmmnD4x">
          <date when="2021-02-10"/>
        </correspAction>
        <correspAction type="answered" xml:id="i-QY3tF1NLRZsaEymSp8g6Aw">
          <date when="2021-02-26"/>
        </correspAction>
        <correspAction type="answered" xml:id="i-yLV53NF3xFWs1izER75wr">
          <date when="2021-02-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Pi3RXFCyqNQQgbFhzMQ2QX">
            Interpellation 2020/21:431 Efterlevnaden av svavelförordningen
            av Johan Hultberg (M) till Miljö- och klimatminister Per Bolund
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KTsBE5jWawbdTdZmU8B4UL">
            Sedan den 1 januari 2015 gäller mycket stränga krav vad beträffar
            svavelutsläpp i de så kallade svavelkontrollområdena (Secaområdena)
            som bland annat omfattar Östersjön, Nordsjön och Engelska kanalen.
            Reglerna är framförhandlade inom FN:s sjöfartsorgan IMO och har
            implementerats inom EU genom det så kallade svaveldirektivet.
            I Secaområdena får bränslet innehålla högst 0,10 viktprocent svavel,
            vilket kan jämföras med att det globalt, fram till i fjol, varit
            tillåtet med hela 3,50 viktprocent svavel i maritimt bränsle.
            De globala reglerna har nu äntligen radikalt skärpts. Sedan den
            1 januari 2020 får svavelinnehållet vara högst 0,5 viktprocent
            globalt.
          </p>
          <p xml:id="i-j1NaqSafWGseykkXYynXh">
            Lågsvavligt bränsle är avsevärt dyrare än traditionellt fartygsbränsle.
            Därför finns det tyvärr starka ekonomiska incitament att bryta
            mot svaveldirektivets krav. För att säkerställa en sund konkurrens
            och för att uppnå svaveldirektivets syfte – att minska utsläppen
            av svavel – är det därför centralt att överträdelser mot regelverket
            upptäcks och får konsekvenser.
          </p>
          <p xml:id="i-2T44BmuFniphj8gbJEmhSu">
            Det var mycket olyckligt att regeringen inte såg till att det
            kom på plats ett effektivt sanktionssystem samtidigt som svaveldirektivets
            skärpta krav trädde i kraft 2015, men sedan den 3 september 2018
            finns ett system med miljösanktionsavgifter. Nu finns därmed ett
            sanktionssystem på plats, men mer behöver göras för att utveckla
            kontrollen så att överträdelser också upptäcks och kan beivras.
            Ansvaret för denna kontroll ligger i dag på Transportstyrelsen,
            som utför den framför allt genom oannonserade inspektioner varvid
            oljeprover tas. Det är dock endast en mindre del av alla fartygsanlöp
            i svenska hamnar som kontrolleras.
          </p>
          <p xml:id="i-QLH1toEcbhSJ6KpfxhHinW">
            En myndighet som skulle kunna användas för att utveckla kontrollen
            av efterlevnaden av svavelförordningen är Kustbevakningen. Kustbevakningen
            har en ständig närvaro till sjöss och förfogar inte bara över
            ett stort antal fartyg utan också över flygplan som inte minst
            används för sjöövervakning. Kustbevakningen har resurser och kompetens
            som skulle kunna komma mycket väl till pass för en utvecklad kontroll
            av efterlevnaden av svavelförordningens krav.
          </p>
        </div>
        <div type="ipQuestion">
          <p xml:id="i-QjfALRD6wRPwXVxBM82B9C">
            Mot bakgrund av ovanstående vill jag fråga miljö- och klimatminister
            Per Bolund följande:
            <list rend="unordered">
              <item>
                Vilken analys gör ministern av hur systemet med miljösanktionsavgift
                har fungerat när det gäller att upprätthålla svavelförordningens
                bestämmelser om högsta tillåtna svavelhalt i fartygsbränslen,
                och ser ministern något skäl att ändra i systemet?
              </item>
              <item>
                Är ministern och regeringen beredda att ge Kustbevakningen i
                uppdrag att bistå Transportstyrelsen i kontrollen av sjöfartens
                efterlevnad av svavelförordningen?
              </item>
            </list>
          </p>
        </div>
      </div>
    </body>
  </text>
</TEI>
