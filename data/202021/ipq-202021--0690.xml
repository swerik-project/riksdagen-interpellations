<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0690">
  <teiHeader>
    <fileDesc>
      <titleStmt>
        <title>Interpellation 2020/21:690 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:690 av Mikael Oscarsson (KD) till Utrikesminister Ann Linde (S) om Raoul Wallenbergs öde och Sveriges behov av exportkrediter</title>
          <idno type="rdwebb">H810690</idno>
          <ref type="dokument_url_text">http://data.riksdagen.se/dokument/H810690/text</ref>
          <ref type="dokument_url_html">http://data.riksdagen.se/dokument/H810690</ref>
          <ref type="dokumentstatus_url_xml">http://data.riksdagen.se/dokumentstatus/H810690</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Ds6j88QfWCmsb8TKf5i6Zo">
          <note>Interpellationen är besvarad</note>
        </correspAction>
        <correspAction type="sent" xml:id="i-F6uxFfUAYKhFRCRSevduAN" corresp="i-Ybw8JnrmHGCsqpipBke8a7">
          <date when="2021-04-28"/>
        </correspAction>
        <correspAction type="received" xml:id="i-NhdFfyzA1Pspgny15M4PbR" corresp="i-HYbURAzNUTvqh65pcPmmZx">
          <date when="2021-04-30"/>
        </correspAction>
        <correspAction type="answered" xml:id="i-FsDiGskRmzUqsQNSQQeY6r">
          <date when="2021-05-28"/>
        </correspAction>
        <correspAction type="answered" xml:id="i-YJ5yvMV6D7isNzhK7XqL2u" corresp="i-HYbURAzNUTvqh65pcPmmZx">
          <date when="2021-05-28"/>
        </correspAction>
        <correspContext corresp="i-YJ5yvMV6D7isNzhK7XqL2u">
          <ref type="record" target="prot-202021--129">Protokoll 2020/21:129 Fredagen den 28 maj</ref>
          <ref type="recordSection" target="unsetDivId">Svar på interpellation 2020/21:690 om Raoul Wallenbergs öde och Sveriges behov av exportkrediter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BqS1ia2w5hKJosn6YmyR7t">
            Interpellation 2020/21:690 Raoul Wallenbergs öde och Sveriges
            behov av exportkrediter av Mikael Oscarsson (KD) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VTbWQY4bru19gfVArX2b4u">
            I två nya studier hävdar forskarna Susanne Berger och Vadim Birstein
            att den svenska regeringens passivitet i fallet Raoul Wallenberg
            kan ha varit ett medvetet beslut av en grupp svenska tjänstemän
            som placerade det nationella ekonomiska och politiska intresset
            framför behovet av att klargöra vad som hände en av deras diplomatkollegor.
          </p>
          <p xml:id="i-TpZebVXC7Bgc2iA6UKHXzC">
            Därför kräver nu medlemmar av Raoul Wallenbergs familj en ny
            utredning om den officiella hanteringen av hans öde.
          </p>
          <p xml:id="i-GyjXWi2ofYg7ivi9wEvoGJ">
            I en debattartikel i Jerusalem Post den 18 april 2021 skriver
            Susanne Berger och Vadim Birstein att det finns historiska dokument
            som antyder att den svenska regeringen var väl medveten om att
            en handelskredit med Sovjetunionen var oförenlig med ett aktivt
            arbete för att få loss Raoul Wallenberg.
          </p>
          <p xml:id="i-8rF2KEsrAY7aMbYVTvqw6u">
            Forskarna lyfter fram att Sveriges sändebud i Moskva, Staffan
            Söderblom, minst tre gånger 1945 och 1946 bad höga sovjetiska
            tjänstemän att bekräfta att Raoul Wallenberg inte längre var vid
            liv.
          </p>
          <p xml:id="i-FS7jge2B543QBJho4wsFYg">
            Den svenska regeringen fastslog i en utredning 2003 att diskussionerna
            om handelsavtalet kan ha ”spelat en indirekt roll för handläggningen
            av Raoul Wallenberg-fallet”.
          </p>
          <p xml:id="i-Sc8mfP9f1GT2LjUkrLXcKm">
            Under tiden direkt efter kriget insisterade även flera andra
            svenska tjänstemän vid UD upprepade gånger i både privat och offentlig
            kommunikation på att Wallenberg antingen var död eller inte kunde
            räddas. De gjorde det även när de fick relativt starka indikationer
            på att Wallenberg möjligen levde, vilket exempelvis hände i slutet
            av augusti 1945, och framför allt i mars 1946, bara sex veckor
            före Staffan Söderbloms kommentarer till Stalin.
          </p>
          <p xml:id="i-VhZ74yrmmZKZxiGV2wTbTb">
            Forskarna lyfter fram historikern Peter Axelssons forskning om
            att det svenska agerandet sannolikt skedde medvetet för att säkra
            avtalet, kallat ”rysskrediten”, om att Sovjetunionen under en
            femårsperiod skulle köpa svenska varor på kredit för 200 miljoner
            kronor om året. Staffan Söderbloms begäran att få en bekräftelse
            på att Raoul Wallenberg var död blev därför i praktiken en dödsdom.
          </p>
          <p xml:id="i-BuPn9ZiKub66DnzEaT87fY">
            Susanne Berger och Vadim Birstein skriver vidare i Frivärld den
            20 april:
          </p>
          <p xml:id="i-8ZULZYZcmMaJXJCSUiDazK">
            ”Enligt forskaren Peter Axelsson hade viktiga detaljer i det
            planerade svensk-sovjetiska kredit- och handelsavtalet i huvudsak
            varit hemligt fram till mitten av maj 1946. Faktum är att hela
            kreditavtalets omfattning – på 1 miljard kronor – inte avslöjades
            förrän den 17 juni 1946 – två dagar efter att Söderblom träffat
            Stalin.
          </p>
          <p xml:id="i-NhAp8mGmadjXonvmmE7mJN">
            Som ett resultat hävdar historikern Peter Axelsson att svenska
            tjänstemän stod inför ett allvarligt dilemma: Om det hade blivit
            känt att den svenska regeringen beviljade en enorm kredit till
            Sovjetunionen medan en av regeringens egna diplomater hölls fånge
            eller omkommit i Sovjetunionen, kunde detta ha bidragit till de
            redan allvarliga offentliga protesterna mot avtalet och äventyrat
            hela affären.
          </p>
          <p xml:id="i-S9oSGsvxLpY4jovCtCiHB8">
            Kort sagt visar Axelssons analys att svenska tjänstemän fattade
            ett medvetet beslut att prioritera Sveriges nationella ekonomiska
            och politiska intressen, som de definierade det, framför behovet
            av att klargöra ödet för en av sina diplomater.
          </p>
          <p xml:id="i-23WeSkcawwivfLANZkiFDy">
            Även när det svensk-sovjetiska handelsavtalet hade ingåtts på
            rekordtid i oktober 1946, brydde sig inte svenska företrädare,
            inklusive Östen Undén, om att ta upp Raoul Wallenberg-ärendet
            med sina sovjetiska motsvarigheter.”
          </p>
          <p xml:id="i-T4qEvYXMSS3yyWLSE8MjnD">
            Raoul Wallenberg rapporterades senare ha dött den 17 juli 1947
            i ett fängelse i Moskva. Nu står det dock klart att det har bekräftats
            att Raoul Wallenberg förhördes sex dagar efter sitt officiella
            dödsdatum i juli 1947.
          </p>
          <p xml:id="i-W41txRDtkJDoPXuTpycPoq">
            Raoul Wallenbergs mor, Maj von Dardel, fördömde vid upprepade
            tillfällen bristen på entusiasm från svenska tjänstemän och hänvisade
            till hanteringen av sin sons ärende som ”kallsinnig”. Som den
            tidigare svenska diplomaten Jan Lundvik sammanfattade saken kortfattat
            för några år sedan: ”De ville inte ha honom tillbaka.”
          </p>
        </div>
        <div type="ipQuestion">
          <p xml:id="i-3Fndtag9LGsP8kZ1Cngi41">
            Mot bakgrund av ovanstående vill jag fråga utrikesminister Ann
            Linde:
            <list rend="unordered">
              <item>
                Finns det anledning att utreda uppgifterna om att hanteringen
                av det så kallade miljardlånet påverkade regeringens hantering
                av Raoul Wallenberg?
              </item>
              <item>
                Avser regeringen att ställa frågor om huruvida Ryssland har information
                som stöder uppgifterna om att Josef Stalin lät kidnappa Raoul
                Wallenberg för att säkerställa miljardlånet från Sverige?
              </item>
              <item>
                Stämmer det enligt UD:s dokumentation att Sveriges sändebud i
                Moskva minst tre gånger 1945 och 1946 bad höga sovjetiska tjänstemän
                att bekräfta att Raoul Wallenberg inte längre var vid liv?
              </item>
              <item>
                Hur bedömer regeringen uppgifterna om att den svenska ambassadören
                agerade utifrån en medveten politik sanktionerad av Sverige gällande
                Raoul Wallenberg?
              </item>
              <item>
                Avser ministern att begära mer information om fånge nummer 7?
              </item>
              <item>
                Överväger regeringen att tillsätta en ny oberoende utredning
                om den officiella hanteringen av Raoul Wallenbergs öde?
              </item>
            </list>
          </p>
        </div>
      </div>
    </body>
  </text>
</TEI>
