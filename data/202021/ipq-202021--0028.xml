<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0028">
  <teiHeader>
    <fileDesc>
      <titleStmt>
        <title>Interpellation 2020/21:28 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:28 av Johan Hultberg (M) till Statsrådet Jennie Nilsson (S) om Yrkesfisket och dess beredningsindustri</title>
          <idno type="rdwebb">H81028</idno>
          <ref type="dokument_url_text">http://data.riksdagen.se/dokument/H81028/text</ref>
          <ref type="dokument_url_html">http://data.riksdagen.se/dokument/H81028</ref>
          <ref type="dokumentstatus_url_xml">http://data.riksdagen.se/dokumentstatus/H81028</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-FWJvziec9Nh6E5oK5rgNzv">
          <note>Interpellationen är besvarad</note>
        </correspAction>
        <correspAction type="sent" xml:id="i-V731DD7MDM5dtZExFK3gMS" corresp="i-5tbgYo4dBB9rh3uBeCweBm">
          <date when="2020-09-29"/>
        </correspAction>
        <correspAction type="received" xml:id="i-5PTpALtakxA7By1b1Y7c18" corresp="i-LKQKWG3JJUBFg12z1vrFwt">
          <date when="2020-10-01"/>
        </correspAction>
        <correspAction type="answered" xml:id="i-PWTzLkm45dXAgtXyToxcN3" corresp="i-LKQKWG3JJUBFg12z1vrFwt">
          <date when="2020-10-22"/>
        </correspAction>
        <correspContext corresp="i-PWTzLkm45dXAgtXyToxcN3">
          <ref type="record" target="f-lista-202021--026">Torsdag den 22 oktober 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-68mmyQKpxybLd7zwPXfjjz">
            Interpellation 2020/21:28 Yrkesfisket och dess beredningsindustri
            av Johan Hultberg (M) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YDom6W8gn78bYJkCwBnbG1">
            För ett konkurrenskraftigt svenskt yrkesfiske krävs rätt förutsättningar
            i havet, med hållbara livskraftiga bestånd av fisk och skaldjur
            men också rätt förutsättningar på land för att kunna landa och
            förädla fångst.
          </p>
          <p xml:id="i-3g9attvV8mdyfsEZ1VWZYU">
            Det är också viktigt med myndigheter som arbetar aktivt för att
            bidra till ett konkurrenskraftigt yrkesfiske och vattenbruk. Det
            handlar inte minst om att jobba aktivt med regelförenklingar och
            att försöka minska den omfattande administration och byråkrati
            som tynger såväl yrkesfisket som vattenbruket i Sverige i dag.
            Havs- och vattenmyndigheten bör få som klar och uttalad grundläggande
            uppgift att främja ett konkurrenskraftigt svenskt yrkesfiske.
            I instruktionen till Jordbruksverket slås fast, redan i instruktionens
            första paragraf, att verket har i uppgift att arbeta för ”…ett
            dynamiskt och konkurrenskraftigt näringsliv i hela landet och
            en livsmedelsproduktion till nytta för konsumenterna” (SFS 2019:712).
            Motsvarande instruktion bör ges till HaV.
          </p>
          <p xml:id="i-LnGJic8ZLRssRHaeMnedLT">
            Nätverket Fiskekommunerna, som bland annat har nio kommuner i
            Bohuslän som medlemmar, har påpekat behovet av ett större nationellt
            ansvarstagande för att infrastruktur och beredningsindustri ska
            kunna upprätthållas och stärkas. I sitt yttrande till förslaget
            till ny gemensam strategi för svenskt fiske och vattenbruk lyfter
            Fiskekommunerna att främjandet av större beredningsanläggningar
            och landningshamnar bör ses som nationellt snarare än kommunalt
            intresse (Fiskekommunerna, Remissyttrande, Strategi för svenskt
            fiske och vattenbruk – friska ekosystem och hållbara näringar
            s. 5). Bakgrunden är att det är svårt eller rent av omöjligt för
            små kommuner att göra erforderliga investeringar.
          </p>
          <p xml:id="i-7oGRK85TaTzP62mqdsUsEB">
            Ett aktuellt och konkret exempel kan hämtas från Ellös på Orust.
            I Ellös finns Sveriges största beredningsindustri när det gäller
            att ta emot och bereda fisk för humankonsumtion. Nu hotas den
            framtida produktionen av att stora investeringar i bättre avloppsrening
            behöver göras för att anläggningen ska få tillstånd efter år 2024.
            Scandic Pelagic har redan investerat över 100 miljoner mellan
            2016 och 2018 och förmår nu inte att ensamt finansiera ytterligare
            25 miljoner i ett reningsverk. Samtidigt menar Orust kommun att
            de inte har möjlighet att göra investeringen även om Scandic Pelagic
            givetvis skulle betala årliga va-avgifter.
          </p>
          <p xml:id="i-T8P5rvHMfZkjQWkNPcwM6i">
            Om inte en lösning kan finnas inom den närmsta tiden är risken
            överhängande att produktionen flyttas från Ellös och Sverige.
            Det vore ett dråpslag inte bara för Ellös och Orust utan också
            för svenskt yrkesfiske, som skulle förlora en av få större landningsstationer.
            Det skulle gå helt stick i stäv med de nationella målen i Livsmedelsstrategin
            och riskera att ännu mindre fångst landas, förädlas och skapar
            jobb och tillväxt i Sverige.
          </p>
        </div>
        <div type="ipQuestion">
          <p xml:id="i-9GEG87v86fRJdzCrc7zz5Y">
            Med anledning av ovanstående vill jag fråga landsbygdsminister
            Jennie Nilsson följande:
            <list rend="unordered">
              <item>
                Är statsrådet beredd att ge Havs- och vattenmyndigheten, genom
                ett tillägg i instruktionen till myndigheten, i uppdrag att främja
                ett konkurrenskraftigt svenskt yrkesfiske och vattenbruk?
              </item>
              <item>
                Delar statsrådet Fiskekommunernas uppfattning att större beredningsanläggningar
                för fisk, skaldjur liksom landningshamnar bör ses som nationella
                snarare än kommunala intressen?
              </item>
              <item>
                Kommer statsrådet att ta några initiativ för ett ökat nationellt
                ansvarstagande för till exempel landningshamnar och beredningsindustri
                som är viktig för svenskt yrkesfiske och vattenbruk?
              </item>
            </list>
          </p>
        </div>
      </div>
    </body>
  </text>
</TEI>
