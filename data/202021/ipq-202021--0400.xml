<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0400">
  <teiHeader>
    <fileDesc>
      <titleStmt>
        <title>Interpellation 2020/21:400 av Jon Thorbjörnson (V)</title>
        <author>Jon Thorbjörnson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:400 av Jon Thorbjörnson (V) till Socialminister Lena Hallengren (S) om Adoptioner från Chile</title>
          <idno type="rdwebb">H810400</idno>
          <ref type="dokument_url_text">http://data.riksdagen.se/dokument/H810400/text</ref>
          <ref type="dokument_url_html">http://data.riksdagen.se/dokument/H810400</ref>
          <ref type="dokumentstatus_url_xml">http://data.riksdagen.se/dokumentstatus/H810400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FqirGpgVadzcvH1i4Q2RHU</idno>
            <persName>Jon Thorbjörnson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LSKt88FpRMo4QG5Efd6Qi7">
          <note>Interpellationen är besvarad</note>
        </correspAction>
        <correspAction type="sent" xml:id="i-DRNhWdh3sHBKHrbUEj44Sa" corresp="i-FqirGpgVadzcvH1i4Q2RHU">
          <date when="2021-02-03"/>
        </correspAction>
        <correspAction type="received" xml:id="i-SJQL5ExF8S4L69ZKunmjZt" corresp="i-HxcQkHC9fDSzkJWgvdhDEF">
          <date when="2021-02-04"/>
        </correspAction>
        <correspAction type="answered" xml:id="i-GCEkMT4AT38VK8Soc4MAy9" corresp="i-HxcQkHC9fDSzkJWgvdhDEF">
          <date when="2021-03-02"/>
        </correspAction>
        <correspContext corresp="i-GCEkMT4AT38VK8Soc4MAy9">
          <ref type="record" target="prot-202021--086">Protokoll 2020/21:86 Tisdagen den 2 mars</ref>
          <ref type="recordSection" target="unsetDivId">Svar på interpellation 2020/21:400 om adoptioner från Chile</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XYviAMuK1UGAckUdsRxTyA">
            Interpellation 2020/21:400 Adoptioner från Chile av Jon Thorbjörnson
            (V) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-tb4jfty2tYRom9sdaPuXQ">
            Det har nu gått tre år sedan SVT Nyheter första gången uppmärksammade
            misstänkta oegentligheter vid adoptioner från Chile under 1970-
            och 1980-talen. Fattiga mödrar hade enligt SVT lurats att lämna
            ifrån sig sina barn under vad de trodde var en tillfällig period,
            och sedan hade dokument förfalskats och barnen adopterats bort
            till Sverige. Med anledning av detta skrev Vänsterpartiets dåvarande
            riksdagsledamot Hamza Demir en skriftlig fråga (2017/18:722) till
            regeringen, vilken besvarades av dåvarande minister Åsa Regnér.
          </p>
          <p xml:id="i-KwvXAb8tJ8Xa3rGRxy5wUk">
            Sedan skandalen uppmärksammades första gången har omfattningen
            av den och antalet fall ökat. Just nu utreder myndigheterna i
            Chile 89 fall av adoptioner till Sverige. Samtliga adoptioner
            har förmedlats genom svenska Adoptionscentrum. Med anledning av
            detta skrev jag en fråga till ministern i januari 2019. Svaret
            på frågan då var att man från svensk sida avvaktar den chilenska
            polisutredningen. I princip samma svar fick jag när jag ställde
            en ny fråga i december 2019 efter att SVT återigen rapporterat
            om ytterligare oegentligheter från svensk sida som visade att
            det fanns misstankar i Sverige redan på 1970-talet om att adoptionerna
            inte gick rätt till. I svaret för ett år sedan lade dessutom ministern
            till att regeringen avsatt stöd för adopterade att själva utreda
            oklarheter i sina adoptioner. Vänsterpartiet välkomnar att adopterade
            kan få ekonomiskt stöd att söka sitt ursprung men anser att det
            är oacceptabelt att som regeringen gör lägga hela ansvaret på
            enskilda individer. Oegentligheterna som framkommit och rapporterats
            om är så omfattande och systematiska att regeringen borde ha ett
            intresse i att klargöra vilka eventuella fel den svenska staten
            och svenska myndigheter har begått.
          </p>
          <p xml:id="i-KvGCF226VgChFJko88XLba">
            Coronapandemin har dessutom gjort frågan ännu mer akut. Många
            av de vars barn blev stulna börjar bli gamla, och de tillhör de
            fattigaste i Chile. Det är också de som drabbats hårdast av pandemin
            i Chile. Det finns en stor risk att de som blivit adopterade till
            Sverige inte kommer att hitta sina anhöriga i Chile innan det
            är för sent och att de som familj inte kommer att få ta del av
            vad en svensk utredning skulle kunna komma fram till.
          </p>
          <p xml:id="i-TjrLmEQYoSRPg4LXn4c6W8">
            För Vänsterpartiet är frihet för barn att växa upp i trygghet
            och få den kunskap och det stöd som behövs för att utveckla just
            deras förmågor en självklarhet. Alla barn har inte föräldrar som
            känner att de kan ge sina barn en bra framtid. Då finns det möjlighet
            att genom adoption i stället låta andra människor välkomna barnet
            in i en ny familj. Samtidigt är adoption ett stort och livsavgörande
            steg att ta. Därför är det viktigt att alla parter är välinformerade
            om processen och dess konsekvenser. Adoptionsprocessen och kontrollen
            av densamma bör vara så noggrann att det aldrig kan förekomma
            minsta lilla inslag av människohandel.
          </p>
          <p xml:id="i-UNJskfr95b5M7ehf3VaQrF">
            Vänsterpartiet anser att det redan 2018 framkom tillräckligt
            många uppgifter om oegentligheter och att en svensk utredning
            inte kan vänta. En svensk utredning skulle också kunna bli ett
            stöd till polisen i Chile i deras utredning.
          </p>
          <p xml:id="i-XdiQ6te1N3YywR25mMk6Jb">
            Det som uppdagats i Chile är inte bara allvarligt på grund av
            det lidande som åsamkats barnen, barnens biologiska föräldrar
            och adoptivföräldrarna, utan det strider även mot barnkonventionen
            och barns rätt till sitt ursprung. Misstänkt olagliga adoptioner
            har inte bara skett till Sverige. Flera länder misstänks för att
            genom olika organisationer ha tagit emot barn för adoption där
            det nu finns misstankar om att allt inte gått rätt till. En av
            de organisationer som pekas ut i härvan i Chile är svenska Adoptionscentrum,
            som har hanterat adoptioner till Sverige.
          </p>
          <p xml:id="i-MdazQ6kbgTxoBebdmJ4dko">
            Adoptionscentrum är auktoriserat att förmedla adoptioner av Myndigheten
            för familjerätt och föräldraskapsstöd (MFoF), som tidigare hette
            Myndigheten för internationella adoptionsfrågor (MIA). MFoF är
            också ansvarig för att bedriva tillsyn över de organisationer
            den auktoriserat. Vänsterpartiet ser med oro på det som uppdagas
            under utredningen i Chile och det väcker många frågor om tillsynen
            av adoptionsorganisationerna i Sverige.
          </p>
          <p xml:id="i-43LcgH6vxncMoaYYzt3kNG">
            Allt fler länder runt om i världen, som Danmark, Nederländerna
            och Schweiz, har börjat utreda internationella adoptioner där
            det framkommit uppgifter om att de inte gått rätt till.
          </p>
        </div>
        <div type="ipQuestion">
          <p xml:id="i-7scpoh78wMS9xzC7dWLp7x">
            Mot bakgrund av vad som anförts ovan vill jag fråga socialminister
            Lena Hallengren:
            <list rend="unordered">
              <item>
                Hur länge anser ministern att de svenska medborgare som kommit
                till Sverige genom adoption ska behöva vänta innan regeringen
                utreder vilka eventuella fel som begicks i Sverige när de blev
                svenska medborgare?
              </item>
              <item>
                Kommer ministern och regeringen att ta ansvar för att informera
                alla som adopterats till Sverige från Chile att adoptionen kan
                ha genomförts på olagliga grunder?
              </item>
              <item>
                Tänker ministern verka för att utreda om det finns behov av att
                skärpa tillsynen av de svenska adoptionsorganisationerna?
              </item>
            </list>
          </p>
        </div>
      </div>
    </body>
  </text>
</TEI>
