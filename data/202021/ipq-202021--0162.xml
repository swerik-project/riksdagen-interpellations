<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0162">
  <teiHeader>
    <fileDesc>
      <titleStmt>
        <title>Interpellation 2020/21:162 av Jan Ericson (M)</title>
        <author>Jan Ericson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:162 av Jan Ericson (M) till Statsrådet Mikael Damberg (S) om Medborgarnas förtroende för den svenska strategin </title>
          <idno type="rdwebb">H810162</idno>
          <ref type="dokument_url_text">http://data.riksdagen.se/dokument/H810162/text</ref>
          <ref type="dokument_url_html">http://data.riksdagen.se/dokument/H810162</ref>
          <ref type="dokumentstatus_url_xml">http://data.riksdagen.se/dokumentstatus/H810162</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <persName>Jan Ericson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MQaKBZAfNSaeKccqHXDhLC">
          <note>Interpellationen är besvarad</note>
        </correspAction>
        <correspAction type="sent" xml:id="i-RRJXz5VgtLLVUmfvF24GM" corresp="i-Ldb2oqPG98BReLEGLTqU4A">
          <date when="2020-11-19"/>
        </correspAction>
        <correspAction type="received" xml:id="i-6XzavJbn3fwnDYhdADQwbp" corresp="i-Spsbo7A5zikEeUY3JEYcNV">
          <date when="2020-11-24"/>
        </correspAction>
        <correspAction type="answered" xml:id="i-6fW1u2auiaLH3UfQDQdyBi">
          <date when="2020-12-11"/>
        </correspAction>
        <correspAction type="answered" xml:id="i-DZ3EeCXfLaf23WaThg1sCe" corresp="i-Spsbo7A5zikEeUY3JEYcNV">
          <date when="2020-12-11"/>
        </correspAction>
        <correspContext corresp="i-DZ3EeCXfLaf23WaThg1sCe">
          <ref type="record" target="prot-202021--052">Protokoll 2020/21:52 Fredagen den 11 december</ref>
          <ref type="recordSection" target="unsetDivId">Svar på interpellation 2020/21:162 om medborgarnas förtroende för den svenska strategin</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NK1aDNWZv1PYdPGgjqR4Ab">
            Interpellation 2020/21:162 Medborgarnas förtroende för den svenska
            strategin av Jan Ericson (M) till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GXxn3v1NtQ8yZfiybXgbA1">
            Covid-19-pandemin var i likhet med andra samhällskriser både
            svår att förutse och hantera. Jag tror de flesta har mycket stor
            respekt för detta liksom för regeringens och myndigheternas tuffa
            arbetssituation under pandemin.
          </p>
          <p xml:id="i-KTL27L8nVJ39EZrGsB3th9">
            Samtidigt är det under en kris helt avgörande att regeringen
            och myndigheterna åtnjuter befolkningens förtroende för de åtgärder
            som vidtas. Alla begränsningar av och inskränkningar i människors
            frihet som beslutas av regeringen och dess myndigheter måste uppfattas
            som rimliga, logiska och väl avvägda. Man måste också undvika
            motstridiga besked eller rekommendationer eller att komma med
            tvärsäkra påståenden om sakläget som man sedan tvingas ta tillbaka.
          </p>
          <p xml:id="i-MeGGEPxLQctUP3BkrMpwLi">
            Tyvärr kantas den svenska pandemibekämpningen av motsatsen. Redan
            i inledningen av pandemin kom tvärsäkra påståenden från ansvarig
            myndighet om att smittan knappast skulle nå varken Europa eller
            Sverige. Detta trots många internationella varningar om motsatsen.
          </p>
          <p xml:id="i-MWmCFGTp711ymLK9BGrh8A">
            Den svenska strategin utmärktes sedan av att man i varje läge
            tog beslut om åtgärder först efter att andra länder redan gjort
            det, och att Sverige valde andra vägar än omvärlden utan att riktigt
            kunna motivera varför för den egna befolkningen. Det gäller exempelvis
            frågan om att prioritera ”flockimmunitet” framför att stoppa smittspridningen,
            avfärdandet av munskydd som verkningslösa, den sena och otillräckliga
            testverksamheten och sena beslut om begränsningen av folksamlingar.
          </p>
          <p xml:id="i-GDTykFm973tZm47sLZpJpv">
            Vi vet i dag att den svenska strategin under den första vågen
            av pandemin medförde betydligt högre dödstal i vårt land än i
            exempelvis våra grannländer. Detta har allvarligt skadat befolkningens
            förtroende för både regeringen och dess myndigheter.
          </p>
          <p xml:id="i-Ud3tUk9EvTtXQ1ew3zk9Kc">
            Under sommaren minskade smittspridningen kraftigt i hela Europa.
            Många länder lättade då på sina restriktioner – men inte Sverige.
            Fortsatt besöksförbud i äldreomsorgen och kraftiga begränsningar
            av publik på idrotts- och kulturarrangemang är två exempel där
            Sverige i motsats till andra länder lät begränsningarna ligga
            kvar.
          </p>
          <p xml:id="i-LZVb1YuB8dtGRDkefNPWXJ">
            Under hösten släppte regeringen på restriktionerna när det gäller
            besöksförbud i äldreomsorgen – trots att smittspridningen då tagit
            fart igen och det kom allvarliga varningar från vården och omsorgen
            om att det var fel tillfälle att lätta på begräsningarna.
          </p>
          <p xml:id="i-4apk18RSeZzXT1wY4eCYGV">
            Även för allmänna sammankomster, exempelvis inom idrott och evenemang,
            togs svårtolkade och förvirrande beslut. Under loppet av mindre
            än en månad gick Sverige från först max 50 personer i publiken
            till en möjlighet att öka till 300, för att sedan snabbt minska
            till en ny strikt norm på endast 8 personer. Beslutet att höja
            det möjliga maxantalet till 300 togs samtidigt som man såg en
            mycket snabbt ökande smittspridning i samhället. För de flesta
            framstod det som svårbegripligt att man under en sommar med knappt
            någon smittspridning alls skulle ligga kvar med en begränsning
            som slog undan benen på alla dessa evenemang, för att sedan höja
            publikgränsen samtidigt som smittspridningen tog fart igen.
          </p>
          <p xml:id="i-SJod4kadH1D4xmnZdGWKSK">
            För många framstod det också som ologiskt att begränsa publiken
            på en stor utomhusarena med 20 000 sittplatser till 50 personer,
            samtidigt som det är överfullt i kollektivtrafiken och de stora
            varuhusen. Ingen begrep hur det kunde bli mindre smittspridning
            av att fotbollssupportrar satt tätt packade på en pub och såg
            en match på storbilds-tv i stället för att sitta väl utspridda
            på en utomhusarena och se matchen utan alkoholförtäring.
          </p>
          <p xml:id="i-3kZX3GEbMabh5qpkCNysYi">
            Regeringen fick dessutom i april igenom en tillfällig undantagslag
            som gav den rätt att vidta mycket kraftfulla åtgärder för att
            bekämpa pandemin. Denna lag hade gett möjlighet att ta tillfälliga
            obekväma beslut för att begränsa mängden människor även på andra
            platser och i andra situationer - men denna lag användes inte
            över huvud taget.
          </p>
          <p xml:id="i-B91cofPhkGmQkCoUxzuSi">
            Faktum är att många uppfattar regeringens och myndigheternas
            beslut om restriktioner som väldigt ologiska, motstridiga och
            svåra att förstå. I ett sådant läge finns det stor risk att man
            inte tar rekommendationer och råd på allvar. Det tvingar i sin
            tur fram ännu hårdare begränsningar och restriktioner. Och nu
            är vi där.
          </p>
          <p xml:id="i-FkzcxWP8YiPXGewrz9WoNz">
            Nu har smittspridningen ökat dramatiskt, och regeringen konstaterar
            att människor inte följer råden eller tar pandemin på allvar.
          </p>
          <p xml:id="i-DsrNn3sarTTs5Cq1sWyVUx">
            Med anledning av detta vill jag fråga statsrådet Mikael Damberg:
          </p>
          <p xml:id="i-6Fdw99eGyf8SjSqr1CaKwi">
            Ser statsrådet någon anledning till självkritik när det gäller
            hur han och de myndigheter han ansvarar för har arbetat för att
            skapa förtroende hos medborgarna när det gäller den svenska strategin
            för bekämpning av pandemin, och hur avser statsrådet att agera
            framöver för att återupprätta förtroendet för den pågående kampen
            mot pandemin?
          </p>
        </div>
      </div>
    </body>
  </text>
</TEI>
