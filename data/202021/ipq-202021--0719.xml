<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0719">
  <teiHeader>
    <fileDesc>
      <titleStmt>
        <title>Interpellation 2020/21:719 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:719 av Gudrun Brunegård (KD) till Kultur- och demokratiminister Amanda Lind (MP) om Älvdalska som språk</title>
          <idno type="rdwebb">H810719</idno>
          <ref type="dokument_url_text">http://data.riksdagen.se/dokument/H810719/text</ref>
          <ref type="dokument_url_html">http://data.riksdagen.se/dokument/H810719</ref>
          <ref type="dokumentstatus_url_xml">http://data.riksdagen.se/dokumentstatus/H810719</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9PnosT8qcxPPCMEFSoykB3">
          <note>Interpellationen är besvarad</note>
        </correspAction>
        <correspAction type="sent" xml:id="i-5zdxiQ51zcYFaBwX8L6D1N" corresp="i-JLXuQC8Bjt8suyRFj6kC3h">
          <date when="2021-05-11"/>
        </correspAction>
        <correspAction type="received" xml:id="i-NCQXY3c6fDWGuiyPJA6ZSS" corresp="i-PAgTpr3nkZRPEoiqjPKQAf">
          <date when="2021-05-18"/>
        </correspAction>
        <correspAction type="answered" xml:id="i-PXVcNgG7H87RjLfSr4RDJJ">
          <date when="2021-06-01"/>
        </correspAction>
        <correspAction type="answered" xml:id="i-VowQvZpMgK9aKE3F19NvdB">
          <date when="2021-06-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q9QtGskF5ZcQt69Qx1H5mq">
            Interpellation 2020/21:719 Älvdalska som språk av Gudrun Brunegård
            (KD) till Kultur- och demokratiminister Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GN91SompF3GuBNKNJnjsL1">
            Älvdalska har en särställning i Sverige, vilket illustrerades
            i riksdagens kammare nyligen. En ledamot inledde sitt anförande
            med en mening på älvdalska, varvid talmannen erinrade om att svenska
            är det språk som används i riksdagen. Kulturministern hävdar dock
            att älvdalska är en dialekt eller ett folkmål, med hänvisning
            till en utredning om Sveriges språkliga varieteter, som låg till
            grund för att Sverige erkände de fem nationella minoritetsspråken
            samiska, finska, jiddisch, meänkieli och romani, SOU 1997:192.
            Älvdalsmål omnämns där i förbigående, tillsammans med skånska
            och gutniska, men var inte föremål för utredningen.
          </p>
          <p xml:id="i-EghZaHqGiGWBAhpmRjrGpj">
            Detta återspeglar inte älvdalskans aktuella vetenskapliga status.
            Den blir däremot belyst i en rad vetenskapliga artiklar. I Språktidningen
            den 28 april 2021 finns en artikel undertecknad av fjorton framstående
            språkvetare, däribland författaren till ovan nämnda utredning,
            som förespråkar att regeringen erkänner älvdalska som språk. Älvdalskans
            karaktär som språk har även uppmärksammats i internationell forskning.
            År 2016 fick älvdalskan en ISO-kod, vilket innebär att älvdalskan
            betraktas som språk internationellt. Nyligen hölls en föreläsning
            om elvdalico på Milanos universitet.
          </p>
          <p xml:id="i-4JYgiTrssAhUAnw6gH3Dsk">
            Sveriges regerings bedömning att älvdalskan är en dialekt grundar
            sig alltså inte på aktuell språkvetenskaplig expertis, vare sig
            nationellt eller internationellt.
          </p>
          <p xml:id="i-2ShwYWAtn4CEqRj3Jo8MMQ">
            I lokalsamhället finns stort intresse av att hålla älvdalskan
            vid liv. 2 500 personer som talar älvdalska, Älvdalens kommun,
            forskare, Språkförsvaret och Europarådet har i 17 år krävt en
            seriös behandling av regeringen. Kommunen har haft fortlöpande
            kontakter med regeringen och Europarådet sedan 2004. Beslut fattades
            i kommunfullmäktige den 20 mars 2006 och elever får undervisning
            i älvdalska.
          </p>
          <p xml:id="i-6k5HZMdyXB8pHwbWXQRK1s">
            Vid ett möte mellan regeringen och representanter för förespråkare
            för älvdalskan den 22 mars 2011, det vill säga för tio år sedan,
            uppmanade regeringen Älvdalens kommun att vara mer aktiv gällande
            skolutbildning i älvdalska och hänvisade till andra myndigheter
            när det gäller hjälp med att bevara älvdalskan. Detta trots att
            Älvdalens kommun redan då var aktiv för att bevara älvdalskan.
            Vidare framhöll älvdalskans företrädare att älvdalskans erkännande
            mycket väl skulle kunna rymmas i Europarådets stadga som landsdelsspråk.
            Sådana exempel finns det gott om i Europa, bland annat nordfrisiska
            och lågtyska. Ett sådant erkännande skulle inte behöva se likadant
            ut som för de redan erkända minoritetsspråken i Sverige. Kostnaderna
            skulle inte vara lika höga som till exempel för samiska eller
            finska, i och med att det älvdalska talarsamhället inte ställde
            krav på tolkning eller översättning i kontakten med myndigheterna.
            På detta svarade regeringens representanter att regeringen mycket
            väl kunde utreda frågan om älvdalskans erkännande som landsdelsspråk
            enligt Europarådets stadga, men att ”detta i så fall kunde ta
            mycket lång tid i anspråk”.
          </p>
          <p xml:id="i-KKazJBwfcWmZwtdGCR77oQ">
            Nu har tio år gått, men älvdalskan har fortfarande inte utretts
            av regeringen, trots löftet från regeringen och trots uppmaningar
            från Europarådet. I stället tillgriper regeringen svepande argument,
            med tveksam vetenskaplig grund.
          </p>
          <p xml:id="i-RKVPZdPkbrgjuCm95VyF3i">
            Europarådets språkliga expertkommitté har däremot, till skillnad
            från regeringen, utrett älvdalskans språkliga roll och funktion
            i samhället. Hösten 2020 satte man slutligen ned foten och slog
            fast att älvdalska är ett språk. Europarådets ministerråd anslöt
            sig till denna bedömning och uppmanade regeringen att betrakta
            älvdalska som språk. De grundar det på flera kriterier:
          </p>
          <p xml:id="i-74Fu6UcHq56WP8K7Bav1N9">
            Det lexikala avståndet mellan svenska och älvdalska är större
            än mellan svenska, danska och norska. Älvdalska skiljer sig också
            kraftigt från svenska när det gäller uttal, ordböjning, satsstruktur
            och fraseologi. I praktiken har svenska språket mer gemensamt
            med norska och danska än med älvdalska.
          </p>
          <p xml:id="i-EYH6hfierXR6cC7GtHuUWq">
            Det finns definierad älvdalsk grammatik utgiven, liksom ordböcker,
            litteratur och såväl äldre som nyskrivna sångtexter på älvdalska.
          </p>
          <p xml:id="i-XXXE3RZC1LQN2H9CWMbXKM">
            Älvdalska är belagt i skrift sedan 1600-talet och används av
            en geografiskt begränsad befolkningsgrupp.
          </p>
          <p xml:id="i-YPLzKNmY2wLhmWr3ooPoAm">
            Älvdalska har bibehållit mycket av sin ursprungliga karaktär,
            med nybildningar av ord på älvdalska i stället för svenska importord,
            trots att alla älvdalingar också är fullt ut svensktalande. Detta
            tyder på ett brinnande intresse att bevara och utveckla språket.
          </p>
          <p xml:id="i-V2FDMxkrtycFRgwtNCXZv9">
            Allmänna arvsfonden har deltagit med finansiering av projekt
            för att bibehålla och dokumentera älvdalskan och ge undervisning
            till unga älvdalingar.
          </p>
          <p xml:id="i-5i5Dmqp8pgwu4oHsmbSgWR">
            Enligt Europarådets konvention för regionala språk och minoritetsspråk
            finns möjlighet för varje stat att med vissa begränsningar själv
            bestämma vilka stycken eller punkter som den ska ansluta sig till
            avseende ett landsdels- och minoritetsspråk. Det är fullt möjligt
            för en stat att erkänna ett visst landsdels- eller minoritetsspråk
            men avstå från att åta sig att tillämpa samtliga bestämmelser
            för språket.
          </p>
          <p xml:id="i-6GDFh2CQ3FpmhqRz3Ddugd">
            Detta borde skapa förutsättning för regeringen att fatta det
            efterlängtade beslutet att erkänna älvdalska som språk. De älvdalsktalande
            själva kräver inte att älvdalska ska användas generellt i medier
            eller offentliga sammanhang, exempelvis vid domstolar och administrativa
            myndigheter. Dock behöver man fortsatt stöd för att kunna behålla
            språket levande och utbilda unga i älvdalska. Det vore därför
            rimligt att regeringen och språkgemenskapen förhandlar sig fram
            till olika paragrafer i konventionen som ska gälla för det aktuella
            språket. En utredning är alltså redan gjord av Europarådets expertkommitté
            och fastställd av ministerrådet.
          </p>
        </div>
        <div type="ipQuestion">
          <p xml:id="i-VJ55sKvBGGYYXWpuwgEtAx">
            Med hänvisning till ovanstående vill jag ställa följande frågor
            till kultur- och demokratiminister Amanda Lind:
            <list rend="unordered">
              <item>
                På vilka vetenskapliga belägg grundar sig regeringens uppfattning
                att älvdalskan är en dialekt eller folkmål och inte ett språk?
              </item>
              <item>
                Har minister och regeringen någon avsikt att genomföra den utredning
                som utlovades i mötet med företrädarna för älvdalskan 2011?
              </item>
              <item>
                På vilket sätt avser ministern och regeringen att svara på uppmaningen
                från Europarådets språkliga kommitté och ministerrådet, om att
                redovisa älvdalskans ställning i Sverige?
              </item>
            </list>
          </p>
        </div>
      </div>
    </body>
  </text>
</TEI>
