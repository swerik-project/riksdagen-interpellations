<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0838">
  <teiHeader>
    <fileDesc>
      <titleStmt>
        <title>Interpellation 2020/21:838 av Charlotte Quensel (SD)</title>
        <author>Charlotte Quensel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:838 av Charlotte Quensel (SD) till Finansminister Magdalena Andersson (S) om Förbättring av riskskatten</title>
          <idno type="rdwebb">H810838</idno>
          <ref type="dokument_url_text">http://data.riksdagen.se/dokument/H810838/text</ref>
          <ref type="dokument_url_html">http://data.riksdagen.se/dokument/H810838</ref>
          <ref type="dokumentstatus_url_xml">http://data.riksdagen.se/dokumentstatus/H810838</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cbfe9kLftFCPyoPQ2gDG1P</idno>
            <persName>Charlotte Quensel</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-7pjG8eREwytRmtxUmVfDAa">
          <note>Interpellationen är inlämnad</note>
        </correspAction>
        <correspAction type="sent" xml:id="i-qDMCQevsyoEqDaBJEi5Cq" corresp="i-Cbfe9kLftFCPyoPQ2gDG1P">
          <date when="2021-06-16"/>
        </correspAction>
        <correspAction type="received" xml:id="i-DeE3fvGjn48NPTRG8mAK1G" corresp="i-74hLepsvAgUMEvVVtBCGuc">
          <date when="2021-06-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FritmN3XiRZkNymMQvtN3s">
            Interpellation 2020/21:838 Förbättring av riskskatten av Charlotte
            Quensel (SD) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-H7CRiFetBbBDfCgGXfdvYZ">
            Den 24 maj 2021 presenterade regeringen ett uppdaterat förslag
            på riskskatten, även kallad bankskatt, om 0,06 procent av beskattningsunderlaget
            2022, och 0,07 procent 2023 och framåt. Det primära syftet med
            införandet av den nya skatten anges vara att kreditinstitut som
            riskerar att förorsaka väsentliga kostnader för samhället vid
            en finanskris bör ta mer ansvar genom en högre beskattning av
            dessa kreditinstitut. Det problematiska med det presenterade förslaget
            är att skatten även kommer att träffa institut med samhällsnyttiga
            uppdrag och som dessutom inte är av denna riskfyllda karaktär
            som regeringen vill komma åt.
          </p>
          <p xml:id="i-FwDRSUtxct98SshnXQTT16">
            Kommuninvest är ett bolag som ägs och garanteras av 292 kommuner
            och regioner, drivs utan vinstsyfte, har samhällsnyttigt uppdrag
            och säkrar därmed stabila och billiga lån till den svenska välfärden.
            Enligt Riksgälden så tillhör Kommuninvest inte den kategori som
            riskerar att förorsaka väsentliga kostnader för samhället vid
            en finanskris, utan är i stället ett utpräglat lågriskinstitut
            som omfattas av förenklade skyldigheter som regeringen med sitt
            förslag egentligen inte vill beskatta utifrån sin egen bakgrund
            till förslaget.
          </p>
          <p xml:id="i-Pq1JWzqHxM1iQoiZ3mrxvA">
            Att påföra Kommuninvest denna skatt skulle innebära att skatten
            enbart slår direkt mot kommunernas och regionernas räntekostnader
            då Kommuninvest själv inte tar del av någon vinst. Således medför
            denna bankskatt endast en högre kostnad för investeringar i välfärden,
            vilka borde gå till äldreboenden, förskolor, skolor, vårdcentraler
            etcetera. I dagsläget har Kommuninvest driftskostnader på 260
            miljoner kronor för att kunna utföra arbetet runt om i landet.
            En riskskatt enligt regeringens förslag skulle till och med vara
            högre än Kommuninvests totala driftskostnader då skatten beräknas
            att uppgå till 280 miljoner för 2022 och därefter öka ytterligare
            till 330 miljoner kronor för respektive kommande år.
          </p>
          <p xml:id="i-4ib18Js86aGKq7iRAk6PU8">
            Med detta i beaktande så är det inte rimligt att genomföra förslaget
            i dess nuvarande form. Utformningen av förslaget uppfyller till
            viss del regeringens syfte men kommer även att medföra negativa
            effekter som träffar lågriskinstituten, samhällsnyttiga institut,
            och således försämrar välfärden, vilket inte är syftet med förslaget.
            För att förslaget ska uppfylla sitt ursprungliga syfte att beskatta
            kreditinstitut som riskerar att förorsaka väsentliga kostnader
            för samhället vid en finanskris är det rimligt att undanta offentliga
            utvecklingskreditinstitut som har säkerhet för sina skulder och
            åtaganden av den svenska offentlig sektorn och således inte bör
            påföras denna riskskatt.
          </p>
          <p xml:id="i-WY2yWD2go6aNeVGEdjjjQy">
            Med anledning av detta vill jag fråga finansminister Magdalena
            Andersson:
          </p>
          <p xml:id="i-GExcdvCKKw63hED3LEZTdW">
            Kan ministern förklara hur höjda skatter för offentliga utvecklingskreditinstitut
            som har säkerhet för sina skulder och åtaganden av den svenska
            offentliga sektorn stärker kommunerna och regionerna?
          </p>
        </div>
      </div>
    </body>
  </text>
</TEI>
