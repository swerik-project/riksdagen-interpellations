<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0750">
  <teiHeader>
    <fileDesc>
      <titleStmt>
        <title>Interpellation 2020/21:750 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:750 av Mikael Oscarsson (KD) till Statsrådet Mikael Damberg (S) om Ny utredning om militärtransporter på Estonia</title>
          <idno type="rdwebb">H810750</idno>
          <ref type="dokument_url_text">http://data.riksdagen.se/dokument/H810750/text</ref>
          <ref type="dokument_url_html">http://data.riksdagen.se/dokument/H810750</ref>
          <ref type="dokumentstatus_url_xml">http://data.riksdagen.se/dokumentstatus/H810750</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-4Hb5Q3SbNnn5iR2NDCriAm">
          <note>Interpellationen är återtagen</note>
        </correspAction>
        <correspAction type="sent" xml:id="i-3XfuVaQik9MckUHJQrAMNA" corresp="i-Ybw8JnrmHGCsqpipBke8a7">
          <date when="2021-05-11"/>
        </correspAction>
        <correspAction type="received" xml:id="i-NdEw4tZKqgobjFB4rusAQu" corresp="i-Spsbo7A5zikEeUY3JEYcNV">
          <date when="2021-05-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G4ijC2v9QVNqHJovXBtrWV">
            Interpellation 2020/21:750 Ny utredning om militärtransporter
            på Estonia av Mikael Oscarsson (KD) till Statsrådet Mikael Damberg
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QzYFpGUrHw5sLcYhcuNXms">
            I Ekot i Sveriges Radio den 11 november intervjuades Estoniaöverlevaren
            Anders Eriksson, som var en av ett tjugotal anhöriga och överlevande
            som i ett möte med statsrådet Damberg samfällt uttrycker en önskan
            till Damberg att militärtransporterna nu ska utredas:
          </p>
          <p xml:id="i-H9cZo23ANMVpqDKr8ELmEu">
            ”Överlevande Anders Eriksson var också var med på dagens möte,
            även han ville ha klarhet i hur det låg till med de militära transporterna.
            – Alla pratade bara om de militära transporterna och ställde frågor
            kring det, säger Anders Eriksson.”
          </p>
          <p xml:id="i-RYao69GVo9bXNeLHXj9EA7">
            Den 6 november arrangerade försvarsutskottet på initiativ av
            Kristdemokraterna en utfrågning med anledning av frågor om Estonias
            förlisning och uppgifter i den nya dokumentärfilmen om militär
            last ombord.
          </p>
          <p xml:id="i-CPDhBoViMQ1aRkuR2nLt5E">
            Efter mötet lovade försvarsminister Peter Hultqvist enligt Ekot
            ”att Haverikommissionen ska få tillgång till alla hemligstämplade
            uppgifter som kan finnas om transporter av militär utrustning
            på den förlista passagerarfärjan Estonia.
          </p>
          <p xml:id="i-BNzdhXXHy8t8ftPYngYn4d">
            – Om Haverikommissionen vill titta på det som finns inom ramen
            för Försvarsmakten och våra myndigheter så är dom helt välkomna,
            och de kommer att ha full access till myndigheterna, säger Peter
            Hultqvist.
          </p>
          <p xml:id="i-CvqSqcPp7amqRZ63Y9pCsk">
            Ekot frågade varför detta hemlighöll och varför regeringen inte
            avslöjade det här, på vilket Hultqvist svarade:
          </p>
          <p xml:id="i-29nMMRYuVBHqwxrRxWk1He">
            – Det är ingenting som hemlighålls. Regeringen har inget intresse
            av att hemlighålla någonting, eller att på något vis dölja något
            i det här. Men däremot ska det ju ha sin riktiga gång och det
            är haverikommissionen som den centrala rollen i detta.
          </p>
          <p xml:id="i-QqDggYGTt8sj1N8cuZSCAd">
            Uppgifter i den nya dokumentären om Estonia talar om militär
            utrustning, och den överlevande Sara Hedrenius vittnar om att
            militära bilar kördes ombord som sista fordon i Tallinns hamn.”
          </p>
          <p xml:id="i-4KpS2ocPoJb5CReHRVcnKs">
            Den 25 november skrev 89 barn till omkomna och överlevande ett
            öppet brev till Haverikommissionen och politiker i DN, och en
            av punkterna som barnen kräver att få svar på från Haverikommissionen
            rör just militärtransporterna. De uttrycker följande fråga med
            krav på utredning.
          </p>
          <p xml:id="i-DaDrGLNSofD1JbjGQFiMhX">
            ”Varför har man inte utrett vilka länder som skulle kunna ha
            varit inblandade i att använda M/S Estonia för att frakta militärt
            material? Det finns vittnesmål som kan bekräfta att militära fordon
            setts köra ombord på fartyget precis före avgång den 27 september
            1994. Utredningen som gjorts av Johan Hirschfeldt kring detta
            har endast bekräftat att Sverige känt till transporter vid två
            andra tillfällen, något som en före detta tulltjänsteman redan
            offentliggjort. Övrigt material i utredningen förstördes av Hirschfeldt.
            Varför? Är det tillåtet att förstöra viktigt utredningsmaterial?
            Finns det hemligstämplade dokument arkiverade kring militära transporter
            på M/S Estonia?”
          </p>
          <p xml:id="i-5pPzaKZmqE4QLtLA6uP5x5">
            Förra biskopen Caroline Krook, som var medlem i Etiska rådet,
            ställde den 25 januari frågor om Estonias militärtransporter på
            sin egen Facebook: ”Varför fick ingen veta något om de militära
            transporter som skett före förlisningen och förmodligen också
            under förlisningsnatten? Undanhölls vi i Etiska rådet väsentlig
            information?”
          </p>
          <p xml:id="i-J4q6kY3gWEAUbYxJM115HQ">
            Att inte bara anhöriga och överlevande – utan även medlemmar
            i Etiska rådet – nu ställer krav på mer information om Estonias
            militärtransporter är talande.
          </p>
          <p xml:id="i-9f2D1LzrhasfXRLTZQoWEj">
            Nu kommer dock uppgifter om att Haverikommissionen inte kommer
            att utreda frågetecknen kring militärtransporterna. Skälet sägs
            vara att man uppfattar att man bara fått uppgift av regeringen
            att utreda hur Estonia sjönk och att militärtransporterna inte
            direkt har med det att göra.
          </p>
          <p xml:id="i-83XcXuxs15PrWYgG32zSBw">
            Många – inte minst överlevande och anhöriga – upprörs över detta
            besked.
          </p>
          <p xml:id="i-M2Bv4WjgTmAuaguHvDnwqH">
            Mot bakgrund av nya vittnesuppgifter som bevittnat militär last
            under förlisningsnatten, i kombination med frågor från anhöriga,
            överlevande och medlemmar ur Etiska rådet samt den kritik Johan
            Hirschfeldts utredning fått, finns det anledning att ifrågasätta
            – och på nytt utreda – påståendet att det inte ska ha transporterats
            militär utrustning på M/S Estonia under förlisningsnatten?
          </p>
          <p xml:id="i-MnZrLYx6koF3gZEqZmTGVF">
            Mina frågor till statsrådet Mikael Damberg är:
          </p>
          <p xml:id="i-YR1hjeAN73sR5FwptLJBHv">
            1. Varför har regeringen inte vidtagit åtgärder för att utreda
            vilka länder som skulle kunna ha varit inblandade i att använda
            M/S Estonia för att frakta militärt material och vilket material
            det i så fall varit fråga om samt vilket/vilka länder som var
            slutliga mottagare av materialet?
          </p>
          <p xml:id="i-AumW2YQ8H5TCFafhjcXGcm">
            2. Stämmer uppgiften att utredningsmaterial förstörts och avser
            statsrådet i så fall att vidta åtgärder för att klarlägga varför
            detta skett och vilka uppgifter materialet innehöll?
          </p>
          <p xml:id="i-9YRnqd9PsoQTw3hd4Dhpgm">
            3. Stämmer uppgiften att det finns hemligstämplade dokument arkiverade
            kring militära transporter på M/S Estonia hos bland annat polisen
            och Försvarmaken och avser regeringen i så fall att offentliggöra
            dessa längre fram?
          </p>
          <p xml:id="i-CYgyCtSyzVLhcSQFxR68P2">
            4. Finns det enligt statsrådets bedömning anledning att ifrågasätta
            – och på nytt utreda – påståendet att det inte ska ha transporterats
            militär utrustning på M/S Estonia under själva förlisningsnatten?
          </p>
          <p xml:id="i-CUoMjAKJczKBS4LRorsWQg">
            5​. Avser regeringen att ge ett specifikt uppdrag åt Haverikommissionen
            eller någon annan myndighet att göra en ny utredning om de militära
            transporterna på Estonia?
          </p>
        </div>
      </div>
    </body>
  </text>
</TEI>
