<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0688">
  <teiHeader>
    <fileDesc>
      <titleStmt>
        <title>Interpellation 2020/21:688 av Joar Forssell (L)</title>
        <author>Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:688 av Joar Forssell (L) till Statsrådet Anna Hallberg (S) om Exportkrediter till affärer med Belarus</title>
          <idno type="rdwebb">H810688</idno>
          <ref type="dokument_url_text">http://data.riksdagen.se/dokument/H810688/text</ref>
          <ref type="dokument_url_html">http://data.riksdagen.se/dokument/H810688</ref>
          <ref type="dokumentstatus_url_xml">http://data.riksdagen.se/dokumentstatus/H810688</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8eXWd1vC6ZRoeQdNAwzhbS</idno>
            <persName>Statsrådet Anna Hallberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <persName>Joar Forssell</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-YSb38Zj8z3bDG2pZXq6MwG">
          <note>Interpellationen är inlämnad</note>
        </correspAction>
        <correspAction type="sent" xml:id="i-H3YJbX3VD4m1f72xWoKYyk" corresp="i-LDFpwyJnL3ETCnq3JKBJqw">
          <date when="2021-04-28"/>
        </correspAction>
        <correspAction type="received" xml:id="i-AZ62Gk1MG3zPbVFP6q7NTT" corresp="i-8eXWd1vC6ZRoeQdNAwzhbS">
          <date when="2021-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HJB121QLq4ZCB6X59oLwzT">
            Interpellation 2020/21:688 Exportkrediter till affärer med Belarus
            av Joar Forssell (L) till Statsrådet Anna Hallberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LYoPgjRM58gPnud2R5Tjye">
            Tisdagen den 27 april rapporterade TV4:s Kalla fakta att den
            svenska myndigheten Exportkreditnämnden, EKN, beviljat lånegarantier
            för investeringar i ett statligt ägt gaskraftverk i Belarus. Den
            första garantin beslutades i september 2020 bara några veckor
            efter presidentvalet i Belarus, som av omvärlden fördömts efter
            omfattande valfusk och som utlöste de stora demonstrationer för
            demokrati som pågått i landet sedan dess.
          </p>
          <p xml:id="i-Xc2fDhAWgSWwZvwm2cbgbo">
            Situationen i Belarus är mycket välkänd, och det går inte att
            skylla på att en inte kände till läget i landet då krediterna
            beviljades. President Aleksandr Lukasjenko har styrt landet med
            järnhand sedan 1994. Landet har i många år varit en totalitär
            regim som inte respekterar mänskliga rättigheter och som aktivt
            förtrycker oppositionen i landet. Den har systematiskt och i åratal
            begått allvarliga övergrepp mot sina egna medborgare.
          </p>
          <p xml:id="i-5ZbE3JghKgVQdk6ghkQCZz">
            I UD:s rapport från 2017 om MR i Belarus kan en läsa att ”Vitryssland
            fortsätter att uppvisa allvarliga brister gällande respekten för
            de mänskliga rättigheterna och demokrati, bland annat vad gäller
            föreningsfrihet, yttrandefrihet, vallagstiftning och valgenomförande,
            rättsstatens principer, situationen för frihetsberövade, fackliga
            rättigheter samt kvinnors och hbtq-personers åtnjutande av de
            mänskliga rättigheterna.”
          </p>
          <p xml:id="i-QYrjkCZRKc1vZjaSkYaWzd">
            Den andra garantin erbjöds i januari i år, och det totala värdet
            av lånegarantierna uppgår till 1,9 miljarder svenska kronor. EU
            har skärpt och utökat sanktionerna mot Belarus sedan valet som
            en reaktion mot de allvarliga brott mot mänskliga rättigheter
            som pågår i landet och som även omfattar diktatorn Lukasjenko.
          </p>
          <p xml:id="i-Lnt2h7H29HNa6ksaEchb5k">
            Alltsedan det riggade presidentvalet i Belarus har tusentals
            fredliga demonstranter gått man ur huse för att kräva rättvisa
            och att de grundläggande mänskliga fri- och rättigheterna respekteras.
            Lukasjenkos svar har varit brutalt och regimens våld dödligt.
            Tusentals av dessa demonstranter, journalister och oppositionella
            har frihetsberövats. Denna situation har alltså eskalerat och
            varit mycket uppmärksammad under tidsperioden mellan det första
            och det andra beslutet om att bevilja stöd från Sverige.
          </p>
          <p xml:id="i-F5y5ZjvNrVcxUboYigwpYd">
            I Kalla faktas granskning uppger EKN:s generaldirektör att det
            inte är myndighetens uppgift att göra politiska bedömningar av
            berörda länder utan hänvisar i stället detta till regeringen.
            Regeringen har sedan tidigare gjort en politisk bedömning som
            lett till att Sveriges bistånd till Belarus dragits in.
          </p>
        </div>
        <div type="ipQuestion">
          <p xml:id="i-8EZ9A8K6PLxUQZNasraJVT">
            Med anledning av detta vill jag fråga statsrådet Anna Hallberg:
            <list rend="unordered">
              <item>
                Delar statsrådet Exportkreditnämndens bedömning att det är regeringen
                snarare än myndigheten som ska göra politiska bedömningar på det
                handelspolitiska området och specifikt vad gäller exportkrediter?
              </item>
              <item>
                Är det statsrådets och regeringens uppfattning att Sverige genom
                exportkrediter bör subventionera affärer med statligt ägda eller
                statsnära bolag i Belarus samtidigt som Sverige och EU har sanktioner
                mot landets regim?
              </item>
            </list>
          </p>
        </div>
      </div>
    </body>
  </text>
</TEI>
