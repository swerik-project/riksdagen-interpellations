<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0658">
  <teiHeader>
    <fileDesc>
      <titleStmt>
        <title>Interpellation 2020/21:658 av Lars Adaktusson (KD)</title>
        <author>Lars Adaktusson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:658 av Lars Adaktusson (KD) till Utrikesminister Ann Linde (S) om Folkmord på den uiguriska folkgruppen i Xinjiang</title>
          <idno type="rdwebb">H810658</idno>
          <ref type="dokument_url_text">http://data.riksdagen.se/dokument/H810658/text</ref>
          <ref type="dokument_url_html">http://data.riksdagen.se/dokument/H810658</ref>
          <ref type="dokumentstatus_url_xml">http://data.riksdagen.se/dokumentstatus/H810658</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <persName>Lars Adaktusson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Ann Linde</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LSA5hyrVAHdR8S9xrR5kF1">
          <note>Interpellationen är besvarad</note>
        </correspAction>
        <correspAction type="sent" xml:id="i-98864uvDv2qduVwQ2fpFGC" corresp="i-6umT1k53jwZ9Rr9pvYUNWh">
          <date when="2021-04-15"/>
        </correspAction>
        <correspAction type="received" xml:id="i-XEvwS7HLLMgShnKgBs7XTG" corresp="i-HYbURAzNUTvqh65pcPmmZx">
          <date when="2021-04-20"/>
        </correspAction>
        <correspAction type="answered" xml:id="i-XTd8uApBRiJD2dpqvoH9EA" corresp="i-HYbURAzNUTvqh65pcPmmZx">
          <date when="2021-04-30"/>
        </correspAction>
        <correspContext corresp="i-XTd8uApBRiJD2dpqvoH9EA">
          <ref type="record" target="prot-202021--117">Protokoll 2020/21:117 Fredagen den 30 april</ref>
          <ref type="recordSection" target="unsetDivId">Svar på interpellation 2020/21:658 om folkmord på den uiguriska folkgruppen i Xinjiang</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EpEQ2TmDR37CbpyszLZjmC">
            Interpellation 2020/21:658 Folkmord på den uiguriska folkgruppen
            i Xinjiang av Lars Adaktusson (KD) till Utrikesminister Ann Linde
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Nmegq7gFGLSzZj4pUuY9dA">
            I november 2019 publicerade New York Times uppseendeväckande
            uppgifter om brutala övergrepp mot uigurer i Xinjiangprovinsen
            i nordvästra Kina. Tidningens uppgifter byggde på läckta dokument
            som visade att Kinas högste ledare, Xi Jinping, personligen initierat
            en kampanj mot uigurer och andra huvudsakligen muslimska befolkningsgrupper.
          </p>
          <p xml:id="i-NDJvzddPqDQX48tZBDeMUz">
            Officiellt ska kampanjen ha syftat till att bekämpa våldsbejakande
            islamism och terrorism efter att Kina drabbats av ett antal våldsdåd.
            Inofficiellt har dock tydliga instruktioner utgått från kommunistregimen
            om att generellt angripa uigurernas kultur, religionsutövning
            och traditioner. ”Visa ingen som helst barmhärtighet”, uppmanade
            Xi Jinping i samband med att kampanjen inleddes 2014.
          </p>
          <p xml:id="i-Lg2WVhoR59CDJzfM4miGTU">
            Sedan dess har vittnesmålen och larmrapporterna om systematiska
            övergrepp blivit allt fler. Över en miljon uigurer uppges vara
            inspärrade i särskilda interneringsläger för att ”omvändas och
            botas” samt utbildas till lojala medlemmar av kommunistpartiet.
            Människorättsorganisationen Human Rights Watch som dokumenterat
            vittnesuppgifter från tidigare lägerfångar larmar om terror, hjärntvätt
            och ett rigoröst system för övervakning och kontroll. Parallellt
            har religiösa uttrycksätt förbjudits och moskéer rivits.
          </p>
          <p xml:id="i-3CQCywAL9BsfCHsPLW1LMu">
            Den hittills mest omfattande rapporten om övergreppen i Xinjiangprovinsen
            publicerades i början av mars i år av amerikanska Newlines Institute
            for Strategy and Policy och kanadensiska Raoul Wallenberg Centre
            for Human Rights. I rapporten, The Uyghur genocide: An examination
            of China's breaches of the 1948 genocide convention, analyseras
            de vittnesmål och övriga uppgifter som framkommit gällande situationen
            i Xinjiang.
          </p>
          <p xml:id="i-Gat6XmB2uUGMXDUBvVp8JR">
            För analysen står ett femtiotal experter på Kina, kinesisk politik
            och folkrätt. Deras slutsats är att illdåden och övergreppen mot
            uigurerna ska klassas som folkmord. I FN:s folkmordskonvention
            anges fem kriterier som var för sig är tillräckligt för att definiera
            systematiska övergrepp som folkmord. Expertgruppen konstaterar
            att övergreppen mot uigurerna uppfyller samtliga kriterier och
            att den kinesiska staten utan tvivel är skyldig till folkrättens
            värsta och mest avskyvärda brott.
          </p>
          <p xml:id="i-EyHx1x1jAfAToe8vRnngpx">
            Över tid har de politiska fördömandena av den kinesiska regimens
            agerande i Xinjiangprovinsen blivit allt vanligare. EU och Storbritannien
            har infört sanktioner till följd av övergreppen, medan andra länder
            gått längre. Under såväl Donald Trumps som Joe Bidens presidentskap
            har USA klassat övergreppen mot uigurerna som folkmord. Liknande
            beslut har nyligen fattats av parlamenten i Kanada och Nederländerna.
          </p>
          <p xml:id="i-HibtnjnmNbsWQh5pN9PwNd">
            Mot bakgrund av detta vill jag fråga utrikesminister Ann Linde:
          </p>
          <p xml:id="i-CC3fD2kVRMrerUHDeoSWvJ">
            Avser ministern och regeringen att på något sätt agera mot den
            kinesiska regimen med anledning av uppgifterna om pågående folkmord
            i Xinjiangprovinsen?
          </p>
          <p xml:id="i-WMfPAuSjLtzHUZA4c1gc7h">
            Är utrikesministern beredd att definiera övergreppen mot uigurerna
            som folkmord på det sätt som skett i USA, Kanada och Nederländerna?
          </p>
          <p xml:id="i-PV5xJPGpFFTH7BnxEWxaMS">
            Vilka slutsatser drar statsrådet av det faktum att ett 50-tal
            experter i rapporten "The Uyghur genocide: An examination of China's
            breaches of the 1948 genocide convention" anser att den kinesiska
            regimen är skyldig till folkmord på uigurer?
          </p>
        </div>
      </div>
    </body>
  </text>
</TEI>
