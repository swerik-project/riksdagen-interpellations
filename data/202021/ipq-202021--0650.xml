<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0650">
  <teiHeader>
    <fileDesc>
      <titleStmt>
        <title>Interpellation 2020/21:650 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:650 av Jens Holm (V) till Statsrådet Jennie Nilsson (S) om Fågelinfluensan och risken för nya pandemier</title>
          <idno type="rdwebb">H810650</idno>
          <ref type="dokument_url_text">http://data.riksdagen.se/dokument/H810650/text</ref>
          <ref type="dokument_url_html">http://data.riksdagen.se/dokument/H810650</ref>
          <ref type="dokumentstatus_url_xml">http://data.riksdagen.se/dokumentstatus/H810650</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-QrjvfDiu6JB2jBFgbmQ3L2">
          <note>Interpellationen är besvarad</note>
        </correspAction>
        <correspAction type="sent" xml:id="i-HWy8r9PN5yjuLm3yKjjFtS" corresp="i-HNw1w34Sd2tGfFnWtdrzZb">
          <date when="2021-04-14"/>
        </correspAction>
        <correspAction type="received" xml:id="i-ThfHFqE15xsadTyFWoVf4" corresp="i-LKQKWG3JJUBFg12z1vrFwt">
          <date when="2021-04-16"/>
        </correspAction>
        <correspAction type="answered" xml:id="i-7m1YXpu7r8xMAT6k6bd96v">
          <date when="2021-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LqRL7Wvhhr5TznBARFbAAC">
            Interpellation 2020/21:650 Fågelinfluensan och risken för nya
            pandemier av Jens Holm (V) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F8VpHf2VvtyjPYvaE3UxZ4">
            Just nu grasserar den extra farliga formen av fågelinfluensa,
            högpatogena HPAI (highly pathogenic avian influenza), på många
            platser runt om i Europa och även i Sverige. Smittan tros ha sitt
            ursprung hos vilda fåglar som kommit i kontakt med tamfåglar.
            I mitten av november nådde viruset Sverige, och drygt 2 miljoner
            kycklingar och kalkoner har avlivats, varav en stor del på Sveriges
            största äggproducent, CA Cedergrens i Mönsterås. I dagsläget råder,
            efter beslut av Jordbruksverket, skyddsnivå 2 i hela Sverige.
            Detta innebär att alla tamfåglar måste hållas inomhus. Fågelinfluensan
            är med andra ord inte stoppad.
          </p>
          <p xml:id="i-GnBLnE2Mu76PGe9bQCHFzo">
            Fågelinfluensan är förstås en tragedi för alla inblandade, men
            det innebär också en stor ekonomisk belastning för samhället.
            Hittills har sanering, avlivning och kompensation till uppfödare
            kostat skattebetalarna 340 miljoner kronor. Det konstaterar riksdagens
            utredningstjänst i rapporten Fågelinfluensan (dnr 2021:121), som
            tagits fram för min räkning. Man kan fråga sig om det är rimligt
            att samhället ska ta den ekonomiska risken för den storskaliga
            djuruppfödningen.
          </p>
          <p xml:id="i-38723i71zVxwNLi3aoHHQ9">
            Fågelinfluensan är bara ett exempel på smittor som sprids mellan
            djur och ibland muterar och sprids vidare till människor som så
            kallade zoonoser, vilket är fallet med det nu aktuella coronaviruset.
            Salmonellautbrott, fågelinfluensa, svinpest och andra virusutbrott
            ses ofta som naturkatastrofer och enskilda tragedier för de inblandade.
            Men smittorna blir vittspridda epidemier när de landar i djurbesättningar
            med tusentals djurindivider på en minimal yta. Smittan sprider
            sig sedan som en löpeld. Det är djurfabrikerna som möjliggör att
            smitta kan fästa, muteras och spridas vidare. Minkuppfödningen
            är ytterligare ett exempel, och där har Vänsterpartiet krävt att
            de ska stängas av både djurskyddsskäl och på grund av risk för
            virusspridning.
          </p>
          <p xml:id="i-E8RTgX7KmZYWAE9ujmoDcq">
            Gällande fågelinfluensan skriver Folkhälsomyndigheten på sin
            hemsida: ”Det största hotet mot människors hälsa är inte smitta
            av fågelinfluensa i sig, utan möjligheten att den ska ge upphov
            till en för människan helt ny influensavariant. I synnerhet en
            variant med bättre förmåga att spridas mellan människor och mot
            vilken vi inte har skyddande antikroppar.”
          </p>
          <p xml:id="i-VVQPi7uayXmmXtyZhG6PoT">
            Det är med andra ord uppenbart att dagens storskaliga djuruppfödning
            utgör ett latent hot för nya smittspridningar och i värsta fall
            pandemier.
          </p>
        </div>
        <div type="ipQuestion">
          <p xml:id="i-DS19y7oFsE8CkFHXFuk9af">
            Med anledning av detta vill jag fråga statsrådet Jennie Nilsson:
            <list rend="unordered">
              <item>
                Vilka åtgärder avser statsrådet att vidta för att förhindra fortsatta
                utbrott likt den pågående fågelinfluensan?
              </item>
              <item>
                Är det statsrådets bedömning att det är rimligt att staten ska
                bekosta en så stor andel av kostnaden för fågelinfluensan och
                andra smittspridningar som har sin grund i intensiv och storskalig
                djuruppfödning?
              </item>
            </list>
          </p>
        </div>
      </div>
    </body>
  </text>
</TEI>
