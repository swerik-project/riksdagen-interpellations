<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0663">
  <teiHeader>
    <fileDesc>
      <titleStmt>
        <title>Interpellation 2020/21:663 av Mats Green (M)</title>
        <author>Mats Green (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:663 av Mats Green (M) till Utrikesminister Ann Linde (S) om Svenskars dödsfall i Dominikanska republiken</title>
          <idno type="rdwebb">H810663</idno>
          <ref type="dokument_url_text">http://data.riksdagen.se/dokument/H810663/text</ref>
          <ref type="dokument_url_html">http://data.riksdagen.se/dokument/H810663</ref>
          <ref type="dokumentstatus_url_xml">http://data.riksdagen.se/dokumentstatus/H810663</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <persName>Mats Green</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TSW2KbV4j1pnjYsxKYWmbN">
          <note>Interpellationen är besvarad</note>
        </correspAction>
        <correspAction type="sent" xml:id="i-6eDw8up9uFstYrnovKWtjB" corresp="i-TigPaPfe7eBTgfMXr1phgo">
          <date when="2021-04-15"/>
        </correspAction>
        <correspAction type="received" xml:id="i-7C5jmDT8ajGtfui1UEJMZ4" corresp="i-HYbURAzNUTvqh65pcPmmZx">
          <date when="2021-04-20"/>
        </correspAction>
        <correspAction type="answered" xml:id="i-T1PWrLtp9YqpxkTMFpZqsk">
          <date when="2021-04-30"/>
        </correspAction>
        <correspAction type="answered" xml:id="i-77YRoJnotv74wVxJBW9W1X">
          <date when="2021-04-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YWPtqh2VY8S7u7oskyT1dB">
            Interpellation 2020/21:663 Svenskars dödsfall i Dominikanska
            republiken av Mats Green (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S6aCDgKepLwQLSZmrut8Tx">
            Bakgrunden till denna interpellation är det svenska paret Joakim
            och Jessica Silvas plötsliga och oförklarade död med 48 timmars
            mellanrum under en semesterresa till Dominikanska republiken under
            uppenbart anmärkningsvärda såväl som oklara omständigheter både
            under och efter dödsfallen.
          </p>
          <p xml:id="i-4DSAdWmeo1o2XkaTeabhBh">
            Kvar finns barn och övriga anhöriga med allt fler fundamentala,
            obesvarade och outredda frågor där den utlovade hjälpen, kontakten
            och informationen från svenska myndigheter i allmänhet, och från
            Utrikesdepartementet (UD) i synnerhet, uteblivit.
          </p>
          <p xml:id="i-8pVkpCpANMTcXH3837h3vb">
            Anledningen till denna interpellation är främst, trots UD:s löften
            om motsatsen, den i det närmaste totala avsaknaden av agerande,
            intresse eller engagemang från Utrikesdepartementet, inte ens
            i de mest uppenbara eller graverande frågetecknen kring dominikanska
            myndigheters ageranden och utlåtande i förhållande till Sverige
            och två svenska medborgares plötsliga dödsfall. Det ena av dessa
            båda dödsfall skedde inom dominikanska myndigheters egna väggar
            bör tilläggas. Tilläggas bör även det faktum att företrädare för
            svenska Rättsmedicinalverket (Jönköpings-Posten den 19 mars 2021)
            ställt sig direkt frågande till ett av de dominikanska obduktionsprotokoll
            som upprättats.
          </p>
          <p xml:id="i-7QKHVtY3jL66frTiYsQXiL">
            Det är i detta fall en sak att påstå att man agerar, uppenbarligen
            en helt annan att sedan också göra det.
          </p>
          <p xml:id="i-MP2yycYKk2JGrQqzjpZTMD">
            Utrikesdepartementets avsaknad av agerande och aktivitet, i detta
            fall bara en massiv tystnad, är det främsta fokuset i denna interpellation,
            men i detta sammanhang är ju en redogörelse för den tragiska bakgrunden
            nödvändig för att greppa helheten.
          </p>
          <p xml:id="i-Ce4QGJPAvCQ14eTCwHmxag">
            Jag vill inledningsvis även klargöra att ingen i detta fall hyser
            en orimlig förväntan om vad som rimligt och realistiskt sett kan
            krävas eller förväntas av UD och dess personal vad gäller resekomplikationer,
            eller till och med dödsfall, av svenska medborgare utomlands.
            Om inte paret Silvas plötsliga dödsfall och omständigheterna kring
            dessa föranleder annat än det mest minimala agerandet och intresset
            från UD, är det i sanning svårt att se vad som i så fall någonsin
            skulle kunna motivera en prioritering från UD när svenska medborgare
            avlider utomlands. Motsvarande fall kan ju endast röra sig om
            enstaka, om ens det, under ett genomsnittligt år.
          </p>
          <p xml:id="i-4m8dzBryjomZXCn2TF6sSJ">
            Hade detta rört sig om ett fall där svenska medborgare rest till
            ett av de länder UD avrått att resa till hade det varit en sak.
            I detta fall finns ingen sådan avrådan från UD.
          </p>
          <p xml:id="i-JG5Rh7ckPqtSP9v52at6mb">
            Den tidsmässiga bakgrunden till paret Silvas död i Dominikanska
            republiken är följande:
          </p>
          <p xml:id="i-QLZ2rgat2dPnBmsp9p24ye">
            21 februari 2020: Paret Jessica och Joakim Silva anländer till
            Dominikanska republiken på charterresa. De checkar in på Hotel
            Riu Palace Macao i Punta Cana, rum 3220.
          </p>
          <p xml:id="i-8gXi7UnBzHLAqsuaAfFPAq">
            3 mars 2020: Jessica Silvas dotter får ett sms från sin mor om
            att hon och maken har magsjuka och har fått mediciner för det.
          </p>
          <p xml:id="i-9Q8aAmAA7AMrKfE9LZcdAk">
            5 mars 2010 kl. 02.00: Joakim Silva tar vid 2-tiden lokal tid
            en promenad på hotellområdet. Klocka 02.30 återvänder han till
            hotellrummet och hittar sin fru livlös på badrumsgolvet. Han kontaktar
            hotellet, som i sin tur kontaktar jourhavande läkare.
          </p>
          <p xml:id="i-QdvB5XVwh5chAt9YVTrD1o">
            5 mars 2020 kl. 03.21: Jourhavande läkare konstaterar att Jessica
            Silva är död. Polis anländer också till hotellrummet och Joakim
            Silva får veta att han ska följa med till polisstationen för förhör.
            Han ringer och berättar för Jessicas Silvas dotter och andra anhöriga
            om vad som hänt.
          </p>
          <p xml:id="i-PPjDMScX9fL1g36S1wND58">
            5 mars 2020: Joakim Silva förs till häktet i staden Higüey cirka
            fem mil från turistorten Punta Cana. Han delges misstanke om mord
            och får ringa ett samtal som går till anhöriga där han beskriver
            situationen.
          </p>
          <p xml:id="i-M42BSav3Uo8oRnGQ5fZzzk">
            5 mars 2020: Samtidigt görs totalt 16 uttag av 10 000 dominikanska
            peso per gång från Joakim Silvas konto vilket motsvarar cirka
            29 000 kronor.
          </p>
          <p xml:id="i-BRwhJzkW1vJXi1TbixZTcR">
            6 mars 2020: Dagen efteråt görs ytterligare två uttag från den
            frihetsberövade Joakim Silvas konto. Dessa gånger på totalt 7
            000 dominikanska pesos.
          </p>
          <p xml:id="i-VbUW9SUCKJxNL2bZkmVVQS">
            6 mars 2020 kl. 10.30: Jessica Silva obduceras. Först anges alkoholförgiftning
            som orsak, men nära tre månader senare när rapporten är klar sägs
            att hon bragts om livet genom kvävning.
          </p>
          <p xml:id="i-Y97T1hjsUTUAfsx1nf4LdS">
            6 mars 2020 kl. 20.59: Senare samma dag kollapsar Joakim Silva
            inne på häktet. Personal gör återupplivningsförsök, men hans liv
            står inte att rädda.
          </p>
          <p xml:id="i-74mx1VPkuCnxhiXMma2WPy">
            7 mars 2020: Joakim Silva obduceras på sjukhuset i Higüey. Han
            har flera skador på huvudet och överkroppen, men rättsläkare slår
            senare fast att han avlidit av en hjärtinfarkt.
          </p>
          <p xml:id="i-993JNH61xwh2WiKKpdoB15">
            7 mars 2020: På kvällen svensk tid kommer uniformerad polis till
            Joakims anhöriga och lämnar dödsbudet.
          </p>
          <p xml:id="i-VArAKTVA8b2J43eZYiL6Vm">
            8 mars 2020: Jessica Silvas dotter ringer UD i Stockholm och
            berättar att paret Silva är döda.
          </p>
          <p xml:id="i-AonubQTVLqrSxXiwuM7Hbj">
            11 mars 2020: En dominikansk polisrapport skickas per e-post
            till Jessicas barn. Den slår fast att hon dött av alkoholförgiftning,
            trots att det senare skulle visa sig att hon bara hade knappt
            0,5 promille alkohol i blodet.
          </p>
          <p xml:id="i-CaGuLKA4DPjsKqRQVDwx8q">
            25 mars 2020: UD uttalar till jp.se att ”Vi har tagit upp ärendet
            med Dominikanska republikens ambassad i Stockholm och vi har krävt
            att utredningen genomförs skyndsamt och rättssäkert”.
          </p>
          <p xml:id="i-4ixiqqNnmuDPQX9jCvazVu">
            28 mars 2020: Drygt tre veckor efter att Joakim Silva avlidit
            registreras inköp via hans kontokort på 28 euro.
          </p>
          <p xml:id="i-QP8qywRJ9xD7fwwpsLDADM">
            22 april 2020: Jessica Silvas barn får via e-post från SOS International
            frågan om Jessica Silvas kropp kan kremeras. De säger nej då de
            anser att det finns så många oklarheter kring deras mammas död.
          </p>
          <p xml:id="i-DyneUaJdLZbWfLHLQXsuMQ">
            24 april 2020: Joakim Silvas anhöriga delges resultatet av obduktionen
            som säger att han dog av hjärtinfarkt.
          </p>
          <p xml:id="i-XeeEaztBqYPfBxAsEhQjhY">
            Maj 2020: Jessica Silvas barn delges resultatet av hennes obduktion.
            Nu slår den fast att någon kvävt henne, inte alkoholförgiftning
            som polisen tidigare påstått.
          </p>
          <p xml:id="i-51Dc9yD3cYGPZHtuiJGjbo">
            27 maj 2020: Kvarlevorna efter Jessica och Joakim Silva anländer
            till Sverige via Arlanda Airport.
          </p>
          <p xml:id="i-4e8vFZANpEk8C4rhVkfXfU">
            19 augusti 2020: Joakim Silvas tillhörigheter kommer med post
            till de anhöriga. Kreditkortet, det någon använt för att ta ut
            över 30 000 kronor, finns med. Passet saknas trots att Sveriges
            generalkonsul i Dominikanska republiken skriver att det ska finnas
            med.
          </p>
          <p xml:id="i-XPKaKycYUWGZXN1JAQDgTU">
            UD:s påstående den 25 mars för ett år sedan att man ställt krav
            på Dominikanska republiken framstår mot bakgrund av ovan gjorda,
            och i sammanhanget ostridiga, händelseutveckling som pinsamt för
            att inte säga direkt felaktigt. För att citera chefredaktören
            Herman Nikolics konstaterande i Jönköpings-Posten den 24 mars
            2021: ”Ingenting tyder på att den påstådda signalen gått fram
            till de dominikanska myndigheterna. Tvärtom”.
          </p>
          <p xml:id="i-32JWvmpbs2eXGwSbBNmVGo">
            Ett år senare kvarstår alla dessa frågetecken för anhöriga samt
            ett antal faktum vad gäller svenska UD:s och övriga myndigheters
            ageranden. UD har fortfarande inte hört av sig annat än genom
            det skriftliga svar i form av ett mejl till Jönköpings-Posten
            som UD:s konsulära och civilrättsliga enhet inkom med ett år senare,
            det vill säga den 20 mars 2021, efter att bland andra Jönköpings-Posten
            men även Expressen publicerat ytterligare ett antal artiklar i
            frågan och där dessa även upprepade gånger försökt komma till
            tals med departementschefen utrikesminister Ann Linde (S).
          </p>
          <p xml:id="i-3Fwh6N4oWzAyD4NvD8yVn3">
            I mejlet framför UD genom en enhetschef att ”Vi försöker alltid
            att ge den hjälp och det stöd som är möjligt i det enskilda fallet.
            I varje fall görs det noggranna bedömningar av vilka möjligheter
            UD har att bistå. Jag vill också understryka att vi alltid verkar
            för en konsekvent och rättssäker hantering, oavsett hur mycket
            uppmärksamhet eller offentlighet det enskilda fallet får. Vi tar
            alltid våra kontakter med anhöriga på största allvar”.
          </p>
          <p xml:id="i-ULeAJ96QrbMMhS9KePkYS2">
            Detta skriftliga svar efter ett drygt år står i en bjärt kontrast
            till det faktum att UD inskränkt sina kontakter med anhöriga till
            ett minimum. Även mot bakgrund av alla de uppenbara frågetecken
            som finns. Även UD medger i sitt svar den 20 mars 2021 förekomsten
            av en räcka oklarheter.
          </p>
          <p xml:id="i-6V2qy6ZgoRnAafTZPpic7Z">
            UD:s representant i Dominikanska republiken, Sveriges generalkonsul,
            instämmer dock inte i sin uppdragsgivares medgivande om oklarheter
            utan hävdar tvärtom i alla medieuttalanden att allt har klarlagts,
            är glasklart och att dominikanska myndigheter utrett allt. Det
            är i sammanhanget ett uppenbart och åskådliggörande faktum att
            Dominikanska republiken först hamnar på 137:e plats av 180, där
            1 är bäst och 180 sämst, i Transparency Internationals index som
            mäter omfattning av korruption med mera bland världens länder.
          </p>
          <p xml:id="i-GaEaDtzGVNLVRwXJ53wvsB">
            Det är nu hög tid att stoppa den hänvisningscirkus UD och övriga
            svenska myndigheter ägnat sig åt i detta tragiska fall.
          </p>
          <p xml:id="i-7d7VHPW2DHMwRTo5Ciaavb">
            Med anledning av det ovan anförda önskar jag ställa följande
            frågor till utrikesminister Ann Linde:​
          </p>
          <p xml:id="i-TdjtgjGHhKprJkMerVeXdi">
            1. Är ministern beredd att inom ramen för sin tjänsteutövning
            ta några ytterligare initiativ i förhållande till Dominikanska
            republiken för att bringa klarhet i vad som har inträffat i det
            aktuella fallet?
          </p>
          <p xml:id="i-L6ZLaLxQmAmhoAPhHb3Y6M">
            2. Bedömer ministern att något kunde ha gjorts annorlunda i Utrikesdepartementets
            hantering av ärendet?
          </p>
          <p xml:id="i-Na1gS3HmtqXC8BuBANBojc">
            3. Avser ministern att vidta några generella åtgärder för att
            förbättra hanteringen av den här typen av ärenden som involverar
            svenska medborgare?
          </p>
        </div>
      </div>
    </body>
  </text>
</TEI>
