<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0477">
  <teiHeader>
    <fileDesc>
      <titleStmt>
        <title>Interpellation 2020/21:477 av Markus Wiechel (SD)</title>
        <author>Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:477 av Markus Wiechel (SD) till Socialminister Lena Hallengren (S) om Munskydd mot covid-19</title>
          <idno type="rdwebb">H810477</idno>
          <ref type="dokument_url_text">http://data.riksdagen.se/dokument/H810477/text</ref>
          <ref type="dokument_url_html">http://data.riksdagen.se/dokument/H810477</ref>
          <ref type="dokumentstatus_url_xml">http://data.riksdagen.se/dokumentstatus/H810477</ref>
          <ref type="downloadurl">https://mhdownload.riksdagen.se/VOD1/PAL169/2442205050011280221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/munskydd-mot-covid-19_H810477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <persName>Markus Wiechel</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <persName>Björn Söder</persName>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-R2os1qv5BX1EJ3nebzGH2C">
          <note>Interpellationen är besvarad</note>
        </correspAction>
        <correspAction type="sent" xml:id="i-9nQgaGh2vYs6dTqP6m93hJ" corresp="i-Lw92TAaAVgG8Kdf7YxhViy">
          <date when="2021-02-15"/>
        </correspAction>
        <correspAction type="received" xml:id="i-QBt3cd4sX518Gyhsfxto5g" corresp="i-HxcQkHC9fDSzkJWgvdhDEF">
          <date when="2021-02-23"/>
        </correspAction>
        <correspAction type="answered" xml:id="i-MQsK9uQw5a5v5jxghYmnVm" corresp="i-HxcQkHC9fDSzkJWgvdhDEF">
          <date when="2021-05-18"/>
          <time when="13:02:03" dur="PT146S"/>
        </correspAction>
        <correspAction xml:id="i-9CPG2YGGegPCZ9Gq6CWEBU" type="discussed" corresp="i-Lw92TAaAVgG8Kdf7YxhViy">
          <date when="2021-05-18"/>
          <time when="13:04:29" dur="PT247S"/>
        </correspAction>
        <correspAction xml:id="i-U9VyzLASB7RzgEyyiwPPB2" type="discussed" corresp="i-TKwDinNn4twnLieK52EXRu">
          <date when="2021-05-18"/>
          <time when="13:08:44" dur="PT255S"/>
        </correspAction>
        <correspAction xml:id="i-S811sQfMDxZPqr1jDJ1QUz" type="discussed" corresp="i-HxcQkHC9fDSzkJWgvdhDEF">
          <date when="2021-05-18"/>
          <time when="13:12:59" dur="PT136S"/>
        </correspAction>
        <correspAction xml:id="i-SxaAnFX5nytCM1XuCCQ8gq" type="discussed" corresp="i-Lw92TAaAVgG8Kdf7YxhViy">
          <date when="2021-05-18"/>
          <time when="13:15:15" dur="PT244S"/>
        </correspAction>
        <correspAction xml:id="i-5gHjTw87fouBNRQznghk23" type="discussed" corresp="i-TKwDinNn4twnLieK52EXRu">
          <date when="2021-05-18"/>
          <time when="13:19:24" dur="PT242S"/>
        </correspAction>
        <correspAction xml:id="i-7ikSpYnorBxSFEUS9bxaK9" type="discussed" corresp="i-HxcQkHC9fDSzkJWgvdhDEF">
          <date when="2021-05-18"/>
          <time when="13:23:26" dur="PT130S"/>
        </correspAction>
        <correspAction xml:id="i-K2BcX6fcUuaSrfmaEBVmjz" type="discussed" corresp="i-Lw92TAaAVgG8Kdf7YxhViy">
          <date when="2021-05-18"/>
          <time when="13:25:36" dur="PT127S"/>
        </correspAction>
        <correspAction xml:id="i-WttMJsNqMtkWrFNuuN1BpC" type="discussed" corresp="i-TKwDinNn4twnLieK52EXRu">
          <date when="2021-05-18"/>
          <time when="13:27:49" dur="PT128S"/>
        </correspAction>
        <correspAction xml:id="i-7xPAF4fH4Dbxs6AaKmhpLt" type="discussed" corresp="i-HxcQkHC9fDSzkJWgvdhDEF">
          <date when="2021-05-18"/>
          <time when="13:29:57" dur="PT130S"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MVeRpd5z4vpP1A7sFDiwP3">
            Interpellation 2020/21:477 Munskydd mot covid-19 av Markus Wiechel
            (SD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RZHbJuoA5D1ExxaBg3JNat">
            Det har nu gått ungefär ett år sedan covid-19 kom att bli en
            realitet även i vårt land, och det har minst sagt inneburit svåra
            prövningar för hela vårt samhälle. Värst drabbade i denna pandemi
            är naturligtvis alla de som insjuknat eller som mist nära och
            kära i denna fruktansvärda sjukdom. Liknande öden har vi tvingats
            se i större delen av världen, även om de styrande politikerna
            har tacklat pandemin på olika sätt, med olika resultat som följd.
          </p>
          <p xml:id="i-AfULfijzTYKi6BZycuaG5C">
            Sverige sticker som bekant ut, då man initialt inte såg samma
            risker med detta virus och därmed inte heller vidtog några strikta
            åtgärder. Vidare har man i strid med världens ledande experter
            fortsatt att undvika hårdare restriktioner, i tron att detta skulle
            vara ett långsiktigt hållbart alternativ. Även om undertecknad
            som bekant sedan början av pandemin varit djupt kritisk till denna
            inställning hade det varit mer förståeligt om man åtminstone hade
            vidtagit en rad andra – och i andra länder så självklara – försiktighetsåtgärder.
            Ett tydligt exempel på en sådan försiktighetsåtgärd är munskyddskrav,
            vilket undertecknad och många andra också har talat om länge.
          </p>
          <p xml:id="i-8iFwpdtciDjwsKMPMnbtpv">
            Den 15 april 2020 avslutade socialminister Lena Hallengren ett
            svar på en av de många frågor som undertecknad har lämnat in med
            följande text: ”Folkhälsomyndigheten och Socialstyrelsen lämnar
            råd som utgår från forskning och vetenskapliga bedömningar och
            för närvarande saknas rekommendationer om allmän användning av
            munskydd eller utandningsskydd.”
          </p>
          <p xml:id="i-DYr6yGtQrNMfUz8NNPrU8f">
            Trots att såväl regeringen som diverse myndighetspersoner fortfarande
            påstår sig följa vetenskap ser vi fortfarande hur man förnekar
            att smittan sprids via aerosoler. På Folkhälsomyndighetens sida
            kan vi än i dag läsa att covid-19 är en så kallad droppsmitta.
            På den raka frågan om covid-19 är en luftburen smitta svarar myndigheten:
            ”Nej, covid-19 räknas inte som en luftburen smitta.”
          </p>
          <p xml:id="i-8JGeCTeRYu1Y9CZC1AmLiR">
            Även på Vårdguiden 1177:s hemsida kan vi läsa: ”Covid-19 smittar
            framför allt när någon som har sjukdomen hostar eller nyser. Droppar
            med viruset kan då färdas genom luften och nå en person i närheten.
            Oftast handlar det om någon eller några meters avstånd. Smittämnen
            kan hamna i näsan, munnen eller i ögonen om du får viruset på
            händerna och sedan rör vid ansiktet. Det kallas för droppsmitta.”
            Vidare påstås det att man är som mest smittsam de första dagarna
            och att man kan smitta så länge som man har symtom, samt några
            dagar efteråt. Uttryckligen står det dessutom att det är ovanligt
            att smitta utan att ha symtom.
          </p>
          <p xml:id="i-BeQAFgpxszFyrsmS8tebTs">
            Beträffande munskydd har myndighetspersoner återkommande hänvisat
            till risker med användandet av munskydd, och det har gått så långt
            att allmänheten som sådan fått för sig att det rent av skulle
            vara negativt om folk använde dem. Aldrig har något vetenskapligt
            stöd för dessa påståenden presenterats, och på Folkhälsomyndighetens
            hemsida går det till och med att läsa följande: ”Det vetenskapliga
            stödet för att användning av munskydd i samhället skulle dämpa
            smittspridningen av covid-19 är svagt.” Detta är direkt felaktigt
            och ett tydligt tecken på att myndigheten helt negligerat WHO:s
            tydliga rekommendationer i juni 2020 samt den mycket omfattande
            vetenskap om munskyddens effekt, som fanns att tillgå så tidigt
            som våren 2020. Myndighetens vilseledande påståenden är därmed
            direkt skadliga mot folkhälsan.
          </p>
          <p xml:id="i-HzNiMzPw3SPN9QJWdHSo9b">
            Regeringen önskar naturligtvis i likhet med undertecknad att
            så få som möjligt ska drabbas av detta fruktansvärda virus. Man
            har dock kapitalt olika syn på diverse försiktighetsåtgärder.
          </p>
        </div>
        <div type="ipQuestion">
          <p xml:id="i-CyrnMFP9n275ybCDZDHB8T">
            Med anledning av detta vill jag fråga socialminister Lena Hallengren:
            <list rend="unordered">
              <item>
                Vilket underlag lutar sig ministern och regeringen mot för att
                inte införa strikta krav på munskydd i stället för vaga rekommendationer
                i vissa särskilda fall och vid vissa tidpunkter?
              </item>
              <item>
                Vilka åtgärder vidtar ministern för att myndigheter ska lämna
                korrekt information om faror med munskydd?
              </item>
              <item>
                Hur ser ministern på införandet av statligt stöd till allmänheten
                för mun- eller andningsskydd, och vidtar ministern några åtgärder?
              </item>
              <item>
                Ser ministern några problem med att myndigheter förminskar riskerna
                med asymtomatisk eller presymtomatisk smittspridning, och vad
                avser ministern i sådana fall att göra för att förhindra detta?
              </item>
              <item>
                Anser ministern att det är ett problem att myndigheter fortfarande
                inte uttalat att smittspridningen till stor del sprids genom aerosoler,
                och vidtar ministern några åtgärder för att öka informationen
                om detta?
              </item>
            </list>
          </p>
        </div>
      </div>
    </body>
  </text>
</TEI>
