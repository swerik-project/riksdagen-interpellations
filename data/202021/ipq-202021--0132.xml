<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0132">
  <teiHeader>
    <fileDesc>
      <titleStmt>
        <title>Interpellation 2020/21:132 av Tony Haddou (V)</title>
        <author>Tony Haddou (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:132 av Tony Haddou (V) till Finansminister Magdalena Andersson (S) om Regeringens agerande kring skatteflykt</title>
          <idno type="rdwebb">H810132</idno>
          <ref type="dokument_url_text">http://data.riksdagen.se/dokument/H810132/text</ref>
          <ref type="dokument_url_html">http://data.riksdagen.se/dokument/H810132</ref>
          <ref type="dokumentstatus_url_xml">http://data.riksdagen.se/dokumentstatus/H810132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <persName>Tony Haddou</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-A4dNtPMdwgRv1oUrJp1uFa">
          <note>Interpellationen är besvarad</note>
        </correspAction>
        <correspAction type="sent" xml:id="i-JLCzuwS4guWgwEX8vA4eMw" corresp="i-QhdbBfCQXCqPEr4GTwvK8F">
          <date when="2020-11-11"/>
        </correspAction>
        <correspAction type="received" xml:id="i-DBDdS4RK22YWjiVjURhEkj" corresp="i-74hLepsvAgUMEvVVtBCGuc">
          <date when="2020-11-13"/>
        </correspAction>
        <correspAction type="answered" xml:id="i-5ymDMabUXVJHm6A6fxtMMd">
          <date when="2020-12-04"/>
        </correspAction>
        <correspAction type="answered" xml:id="i-XYWekWujdpUoRKuNTocCxc" corresp="i-74hLepsvAgUMEvVVtBCGuc">
          <date when="2020-12-04"/>
        </correspAction>
        <correspContext corresp="i-XYWekWujdpUoRKuNTocCxc">
          <ref type="record" target="prot-202021--047">Protokoll 2020/21:47 Fredagen den 4 december</ref>
          <ref type="recordSection" target="unsetDivId">Svar på interpellation 2020/21:132 om regeringens agerande kring skatteflykt</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRvo74KsQaPiq9FG1WS8WH">
            Interpellation 2020/21:132 Regeringens agerande kring skatteflykt
            av Tony Haddou (V) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LbwAUapHvUyEB6S4y4Rjjy">
            Coronakrisen har tydligt visat att när vi gör saker tillsammans
            är vi starkare än om var och en agerar för sig själv. Behovet
            av en väl fungerande välfärd har aldrig varit större. Då är det
            inte rimligt att en ekonomisk elit drar ifrån och lämnar samhället
            efter.
          </p>
          <p xml:id="i-CnnKX25FkLdiNqCoXZpGom">
            Varje år undandrar den ekonomiska eliten oss vanliga skattebetalare
            hundratals miljarder dollar genom avancerade skatteupplägg. Vi
            har genom åren bevittnat hur nya skatteflyktsskandaler avlöser
            varandra. Det är pengar som hade kunnat användas för att rusta
            upp sjukvården och vår gemensamma välfärd. Det undergräver både
            vår välfärd och vår demokrati, samtidigt som det ökar ojämlikheten
            när skatteuttaget övervältras på andra grupper med lägre inkomster.
          </p>
          <p xml:id="i-1487dsdcTxV1AxvS42pEMG">
            Den 9 november presenterade hjälporganisationen Oxfam en rapport
            som visar hur den svenska regeringen har agerat i internationella
            skatteflykts- och skattefrågor. Granskningen visar att skillnaden
            är stor mellan ord och handling när det kommer till skatteflyktsfrågor.
            Socialdemokraterna, som har ett högt tonläge i skatteflyktsfrågan,
            har röstat emot förslag som skulle försvåra skatteflykt och undvikit
            att trycka på för starkare regler. Faktum är att den socialdemokratiskt
            ledda regeringen blockerar viktiga åtgärder för att stoppa skatteflykten.
          </p>
          <p xml:id="i-HM8j91hTBxeWWfWJXJiMv7">
            I bland annat frågan om offentlig land-för-land-rapportering
            spelade den svenska regeringen en avgörande roll för att stoppa
            EU-förslaget som skulle tvinga storföretag att offentligt redogöra
            för hur mycket skatt man betalar i olika länder. I stället har
            Sverige gått ihop med länder som kan betraktas som skatteparadis
            och blockerat förslaget i EU. Mot den bakgrunden tog Vänsterpartiet
            ett utskottsinitiativ i riksdagens skatteutskott om offentlig
            land-för-land-rapportering. Även detta röstades ned av Socialdemokraterna.
            I stället för öppenhet och transparens får vi förlita oss på enskilda
            visselblåsare för att få information om internationella skatteupplägg.
          </p>
          <p xml:id="i-6BLJQDEtXSa9GMJmKa71QP">
            Vidare väcker regeringens agerande kring EU:s svarta lista över
            skatteparadis besvärande frågor. Den svarta listan har betydande
            brister och friar en del av världens värsta skatteparadis. Om
            EU applicerade sina kriterier på sina egna medlemsländer skulle
            troligtvis Cypern, Irland, Luxemburg, Malta och Nederländerna
            klassificeras som skatteparadis. Regeringen måste agera för att
            skärpa kriterierna för listan om den ska kunna bli ett effektivt
            verktyg i kampen mot skatteflykt. Regeringen har varit med och
            tagit bort skatteparadisen Schweiz och Mauritius från EU:s lista
            över skatteparadis. Senast i oktober 2020 avlistades Caymanöarna,
            som är det tredje mest skadliga skatteparadiset avseende företags
            skatteflykt, enligt Tax Justice Network, och har en bolagsskatt
            på noll procent.
          </p>
        </div>
        <div type="ipQuestion">
          <p xml:id="i-XUHz7RZemDTDCB8zkYGfgx">
            Mot bakgrund av vad som anförts ovan vill jag fråga finansminister
            Magdalena Andersson:
            <list rend="unordered">
              <item>
                Varför blockerar och motarbetar ministern viktiga åtgärder för
                att stoppa skatteflykten?
              </item>
              <item>
                Varför verkar inte ministern för att skärpa kriterierna för EU:s
                lista över skatteparadis och därmed verka för att unionen applicerar
                sina kriterier på sina egna medlemsländer?
              </item>
              <item>
                Avser ministern att på något sätt agera för offentlig öppenhet
                och transparens i skattefrågorna?
              </item>
              <item>
                Tycker ministern att Sverige bör införa en skatteparadisutredning
                i syfte att ta fram förslag för att stoppa utförseln av pengar
                till skatteparadisen?
              </item>
            </list>
          </p>
        </div>
      </div>
    </body>
  </text>
</TEI>
