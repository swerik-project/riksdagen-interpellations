<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0429">
  <teiHeader>
    <fileDesc>
      <titleStmt>
        <title>Interpellation 2020/21:429 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:429 av Hans Wallmark (M) till Utrikesminister Ann Linde (S) om Josep Borrells resa till Moskva</title>
          <idno type="rdwebb">H810429</idno>
          <ref type="dokument_url_text">http://data.riksdagen.se/dokument/H810429/text</ref>
          <ref type="dokument_url_html">http://data.riksdagen.se/dokument/H810429</ref>
          <ref type="dokumentstatus_url_xml">http://data.riksdagen.se/dokumentstatus/H810429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-F9TB6oWPXNgAFVoMhTWpJP">
          <note>Interpellationen är besvarad</note>
        </correspAction>
        <correspAction type="sent" xml:id="i-AxRysiGnnqXuZfMF6YJPSc" corresp="i-9xarzmckV5SS8EyJPN5b3x">
          <date when="2021-02-08"/>
        </correspAction>
        <correspAction type="received" xml:id="i-RQXAkJvCy52SkTSQTiCmwV" corresp="i-HYbURAzNUTvqh65pcPmmZx">
          <date when="2021-02-10"/>
        </correspAction>
        <correspAction type="answered" xml:id="i-WkXNEgGJDGYC1XgcCJVfNS">
          <date when="2021-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CVtEPMh2LyzerRNEUDU8bF">
            Interpellation 2020/21:429 Josep Borrells resa till Moskva av
            Hans Wallmark (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LdtqyNToLNhEBPuvk9Gyi9">
            EU är en central utrikes- och säkerhetspolitisk plattform för
            Sverige. Men det bygger för att vara framgångsrikt dels på att
            vi går i rätt riktning och dels på att det finns fungerande processer.
          </p>
          <p xml:id="i-VdcGqg5p7jL4cJGzjhv7EZ">
            Strax efter utrikesminister Ann Lindes besök i Moskva den 2–3
            februari 2021 anlände EU:s höge representant, den tidigare socialdemokratiske
            utrikespolitikern i Spanien Josep Borrell, till Ryssland för överläggningar
            med Sergej Lavrov. Och det kom att ske samtidigt som skenrättegångarna
            mot oppositionens verklige ledare Aleksej Navalnyj intensifierades
            och tre EU-länder fick se diplomater förklarade icke önskvärda.
            På plats samtidigt i den ryska huvudstaden som Borrell hade sina
            möten bestämde sig nämligen maktens män i Kreml att markera mot
            Sverige, Tyskland och Polen genom att kasta ut utländsk beskickningspersonal.
          </p>
          <p xml:id="i-73DhKdgV5Yr9VZ3P2Ekpt2">
            Som internationella medier sedan kommit att rapportera generades
            Borrell under en efterföljande presskonferens av Lavrov på ett
            för alla Europavänner plågsamt sätt.
          </p>
          <p xml:id="i-NmLwfjnf7b7BxFgYaRyYUA">
            Borrell uppges vid pressmötet i Moskva ha försäkrat att EU inte
            alls planerar nya sanktioner mot Ryssland. Oklart vem som gett
            det mandatet eller sanktionerat den hållningen i och med att detta
            är en fortlöpande fråga för alla medlemsstater att diskutera.
            Och det strider mot vad Sverige anfört.
          </p>
          <p xml:id="i-AqVYdnPXRrtTtBGg9tX2rs">
            I samband med Josep Borrells föga framgångsrika resa till Moskva
            har det också från olika medlemsländer framkommit kritik mot att
            denna inte sanktionerats eller förankrats utan skett på eget initiativ.
          </p>
          <p xml:id="i-8ouHXsfyxGhVXrFuEip2s9">
            Till det kommer att Josep Borrell i sin roll som EU:s höge representant
            tar upp allt färre av de allt fler viktiga frågorna som formella
            punkter när EU:s utrikesministrar möts. Därmed försvåras kraftfullt
            möjligheten till uppföljning, granskning och förankring i de nationella
            parlamenten och då särskilt Sveriges riksdag.
          </p>
          <p xml:id="i-C5xJU5zpEtiCz4egL3HapH">
            Inför utrikesministrarnas möte den 25 januari fanns exempelvis
            endast en angiven diskussionspunkt – klimat- och energidiplomati
            – som därmed krävde förankring hos riksdagen i form av utrikesutskottet
            och EU-nämnden. Allt av annat intresse, som förgiftningen av Aleksej
            Navlanyj, den övriga negativa utvecklingen i Ryssland, övergreppen
            i Venezuela och Folkrepubliken Kinas åtgärder riktade mot Hongkong
            och Taiwan, gömdes under punkten aktuella frågor och information:
            ”EU:s höga representant Josep Borrell väntas ta upp information
            om aktuella frågor på utrikesområdet.”
          </p>
          <p xml:id="i-R2EiuZtZY1Bi5buxk3muLz">
            Sättet som Borrell valt att arbeta på förhindrar granskning och
            uppföljning på ett adekvat sätt. Och när han särskilt kapitalt
            misslyckas, som nu senast i Moskva, blir det extra allvarligt
            för alla som tror på vikten av samordning och koordinering inom
            EU, där en likartad hållning är kontinentens styrka.
          </p>
        </div>
        <div type="ipQuestion">
          <p xml:id="i-9fwCBAuXiHEs7x8gWtqU1H">
            Med anledning av detta önskar jag fråga utrikesminister Ann Linde:
            <list rend="unordered">
              <item>
                Hade Sverige på förhand sanktionerat Josep Borrells resa till
                Moskva?
              </item>
              <item>
                Har Sverige ställt sig bakom Josep Borrells uttalande om att
                inga fler sanktioner mot Ryssland är aktuella från EU:s sida?
              </item>
              <item>
                Vad avser ministern att göra åt det faktum att alltför många
                punkter inför utrikesministrarnas möten inte förs upp som formella
                diskussionspunkter som kräver förankring utan i stället göms undan
                som informella diskussionspunkter?
              </item>
              <item>
                Vilken analys gör ministern av vad Borrells besök i Moskva medför
                för konsekvenser för EU?
              </item>
            </list>
          </p>
        </div>
      </div>
    </body>
  </text>
</TEI>
