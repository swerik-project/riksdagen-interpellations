<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0399">
  <teiHeader>
    <fileDesc>
      <titleStmt>
        <title>Interpellation 2020/21:399 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:399 av Tobias Andersson (SD) till Kultur- och demokratiminister Amanda Lind (MP) om Ungas avtagande framtidshopp </title>
          <idno type="rdwebb">H810399</idno>
          <ref type="dokument_url_text">http://data.riksdagen.se/dokument/H810399/text</ref>
          <ref type="dokument_url_html">http://data.riksdagen.se/dokument/H810399</ref>
          <ref type="dokumentstatus_url_xml">http://data.riksdagen.se/dokumentstatus/H810399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-NAuD4dxJxT1acwhd2mtwYo">
          <note>Interpellationen är besvarad</note>
        </correspAction>
        <correspAction type="sent" xml:id="i-PoW1GYbhhnWXi1zEMMbX91" corresp="i-PtgVSQS6zzFSG7jQDufZYA">
          <date when="2021-02-02"/>
        </correspAction>
        <correspAction type="received" xml:id="i-33xZpjF9iRRndQh3vWUxNk" corresp="i-PAgTpr3nkZRPEoiqjPKQAf">
          <date when="2021-02-04"/>
        </correspAction>
        <correspAction type="answered" xml:id="i-5jHSDP3dzzNaunL3fuMqbg">
          <date when="2021-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RWtTLjzKv54UyxK2KswXcf">
            Interpellation 2020/21:399 Ungas avtagande framtidshopp av Tobias
            Andersson (SD) till Kultur- och demokratiminister Amanda Lind
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7HkszQ7zReRE89Duy8Z6St">
            Den 1 februari släppte Ungdomsbarometern rapporten Generation
            Z 2021. Rapporten bygger på enkätsvar från cirka 18 000 ungdomar
            i åldersspannet 15–24 år och mäter attityder, framtidshopp med
            mera. Enkäterna besvarades förra hösten. Åldersspannet utgörs
            med andra ord uteslutande av den så kallade generation Z.
          </p>
          <p xml:id="i-LyxkLoBr7DCtQPjVmJTosu">
            Det är naturligtvis ytterst vanskligt att dra stora växlar av
            resultatet av en enskild studie, men då Ungdomsbarometern genomför
            en motsvarande studie varje år kan vissa trender urskiljas. Delar
            av resultatet är därutöver svåra att tyda och analysera vad de
            faktiskt säger om en ungdom. En av de största identiteterna bland
            unga är exempelvis att vara en ”hundmänniska”. Exakt vilka slutsatser
            som kan dras av det – utöver att det återfanns fler hundmänniskor
            än kattmänniskor bland respondenterna – är svårt att säga.
          </p>
          <p xml:id="i-4UetnqQdf1FPzY6jtvXAHA">
            Likaså kan såväl intresset för enskilda sakfrågor som ungas självvalda
            begrepp för att beskriva den egna identiteten sannolikt knytas
            till rådande trender och samhällsfrågor. Vidare kan antas att
            det, som så ofta, föreligger en underliggande tendens att beskriva
            sig själv (i detta fall sin identitet) med begrepp som man tror
            uppskattas av andra.
          </p>
          <p xml:id="i-WHGCHuzY8vnhMAHTkgVwXv">
            Trots problematiseringen ovan pekar rapporten tydligt ut ett
            stort problem, nämligen ett stort tapp gällande ungas framtidshopp.
            Unga är enligt rapporten mer oroliga för framtiden i dag än för
            ett år sedan, och för första gången är det mindre än hälften som
            känner sig hoppfulla om framtiden. Samtidigt har andelen som instämmer
            helt med påståendet ”Jag har stora möjligheter att påverka min
            egen framtid” sjunkit, och endast 39 procent instämmer helt i
            att de har stora möjligheter att påverka sina liv här och nu.
          </p>
          <p xml:id="i-98AsE8wfaKrEGz2VitXUjM">
            Som en av två riksdagsledamöter som faktiskt ryms inom åldersspannet
            för studien berörs jag naturligtvis av dessa dystra siffror. Därför
            hoppas jag att partipolitiska åsiktsskiljaktigheter kan åsidosättas
            till förmån för att gemensamt försöka bidra till att ungas framtidshopp,
            och uppfattning av att själva kunna påverka sina liv, stärks.
          </p>
          <p xml:id="i-KVhoSTx1dGBaF7FBNpkoZc">
            Mot bakgrund av det ovanstående önskar jag fråga kultur- och
            demokratiminister Amanda Lind följande:
          </p>
          <p xml:id="i-SzxLouTgXzCW2eiV3dvf4t">
            Vilka åtgärder avser ministern och regeringen att vidta för att
            stärka ungas framtidshopp och deras uppfattning av att kunna påverka
            sina egna liv?
          </p>
        </div>
      </div>
    </body>
  </text>
</TEI>
