<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0836">
  <teiHeader>
    <fileDesc>
      <titleStmt>
        <title>Interpellation 2020/21:836 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:836 av Jens Holm (V) till Näringsminister Ibrahim Baylan (S) om Statsstöd i linje med miljömålen</title>
          <idno type="rdwebb">H810836</idno>
          <ref type="dokument_url_text">http://data.riksdagen.se/dokument/H810836/text</ref>
          <ref type="dokument_url_html">http://data.riksdagen.se/dokument/H810836</ref>
          <ref type="dokumentstatus_url_xml">http://data.riksdagen.se/dokumentstatus/H810836</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-SU4p6MpRMTUAc39Zcsz2p9">
          <note>Interpellationen är inlämnad</note>
        </correspAction>
        <correspAction type="sent" xml:id="i-62QCtSb6j4bm5V8vTjcr8L" corresp="i-HNw1w34Sd2tGfFnWtdrzZb">
          <date when="2021-06-16"/>
        </correspAction>
        <correspAction type="received" xml:id="i-FdNmBWewGwVC7N37JDc1zt" corresp="i-A6T9WoUzRwW8LUK52znHwX">
          <date when="2021-06-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U9eehTywuWMbxtpp1uj5dy">
            Interpellation 2020/21:836 Statsstöd i linje med miljömålen av
            Jens Holm (V) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GuDAhQ4BUwHYT5mTyTAeRy">
            Sverige har tillsammans med fem ytterligare EU-länder enats om
            hur EU:s statsstödsregler bör anpassas för att bidra till den
            gröna omställningen av den europeiska ekonomin. Det framgår av
            skrivelsen A State Aid Framework Fit for the Green Deal, inskickad
            till EU-kommissionen den 31 maj 2021. Syftet med skrivelsen är
            att göra EU:s nuvarande rigida regler kring statligt stöd anpassade
            till behoven i den gröna given. Det är ett vällovligt inspel av
            näringsminister Ibrahim Baylan och hans europeiska kollegor.
          </p>
          <p xml:id="i-FZ1SQiP9DX6pf8r1wBjCss">
            EU:s statsstödsregler är de facto ett generellt förbud mot allt
            offentligt stöd, förutom vissa undantag. Statsstödsreglerna är
            inskrivna i EU:s fördrag och ger dem därför en mycket stark ställning,
            överordnade EU:s och medlemsländernas lagstiftning. I artikel
            107 i EU-fördraget står det att statsstöd är ”oförenligt med den
            inre marknaden”. Grundregeln är alltså ett förbud mot statligt
            stöd. Statligt stöd kan vara allt från offentliga monopol till
            statliga eller kommunala bidrag, skattenedsättningar och mycket
            annat. EU:s statsstödsförbud är sannolikt det mest rigida i världen.
          </p>
          <p xml:id="i-L5FXaHZ3wWJN9PTfVAH86V">
            För alla som tycker att staten ska spela en avgörande roll i
            klimatomställningen är EU:s statsstödsregler ett stort hinder.
            Energiminister Anders Ygeman (S) varnade nyligen i Sveriges Radio
            för att EU:s statsstödsförbud kan försvåra för utbyggnaden av
            laddinfrastruktur. Detta bara som ett exempel.
          </p>
          <p xml:id="i-JrrM3SXSrM8NTCz8ArLxUK">
            I dagsläget diskuteras nya statsstödsregler på EU-nivå. EU-kommissionen
            har exempelvis lanserat ett samrådsförfarande om riktlinjerna
            kring energi och miljö, EEAG, och slutgiltiga beslut ska tas under
            det här året. Här är det oerhört viktigt att Sverige verkar för
            att statsstödsreglerna i grunden görs om så att medlemsstaterna
            alltid ska kunna främja miljö- och klimatinsatser utan att de
            riskerar att stoppas av EU:s statsstödsregler. Även på andra politikområden,
            till exempel folkhälsa, miljöpolitik och sociala åtgärder, är
            det viktigt att medlemsstaterna kan vidta relevanta åtgärder utan
            att stoppas av Bryssel.
          </p>
          <p xml:id="i-4uKYrSRK4jQKMRgMJcN98v">
            Jag har läst Sveriges och de fem andra ländernas inskick om reform
            av statsstödsreglerna. Vi i Vänsterpartiet ser det som ett vällovligt
            försök att få en reglering som fullt ut tar hänsyn till medlemsstaternas
            ambitioner att förverkliga de viktiga miljö- och klimatmålen.
            Inskicket är också vältajmat när coronapandemin har skapat ett
            möjlighetsfönster och EU-kommissionen öppnat upp för en mer flexibel
            ekonomisk politik, där också statsstöd ska tolkas på ett generösare
            sätt (se pressmeddelandet den 13 mars 2020 https://ec.europa.eu/commission/presscorner/detail/en/ip_20_459
            ).
          </p>
          <p xml:id="i-Ptj3rmFUBD39fcPx7adBL1">
            När jag senast debatterade EU:s statsstödsregler med Ibrahim
            Baylan den 10 maj 2019 svarade han att det var för tidigt att
            precisera hur Sverige ville reformera systemet. Nu har det gått
            nästan två år, och frågan har blivit skarp.
          </p>
        </div>
        <div type="ipQuestion">
          <p xml:id="i-4Sa6hiSPsjGMEn3yVFpFSf">
            Med anledning av detta vill jag fråga näringsminister Ibrahim
            Baylan:
            <list rend="unordered">
              <item>
                Hur vill regeringen förändra EU:s regelverk för statsstöd så
                att det blir förenligt med den gröna omställningen?
              </item>
              <item>
                Kommer ministern att verka för att klimatåtgärder och miljöskydd
                formuleras som undantagna från EU:s statsstödsregler?
              </item>
              <item>
                Kommer ministern att verka för att de riktlinjer som finns kring
                energi och miljö, EEAG, förtydligas och får status som regelrätta
                undantag från statsstödsregelverket?
              </item>
              <item>
                Hur kommer ministern att verka för att den nya teknik som ännu
                inte är etablerad kan stödjas med offentliga medel utan att det
                klassas som ett statligt stöd som stoppas av EU:s statsstödsförbud?
              </item>
              <item>
                Kommer ministern att långsiktigt verka för att statsstödsreglerna
                lyfts ut ur EU:s fördrag och i stället regleras i EU:s ordinarie
                lagar, som förordning eller direktiv?
              </item>
            </list>
          </p>
        </div>
      </div>
    </body>
  </text>
</TEI>
