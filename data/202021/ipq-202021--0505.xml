<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0505">
  <teiHeader>
    <fileDesc>
      <titleStmt>
        <title>Interpellation 2020/21:505 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:505 av Jens Holm (V) till Infrastrukturminister Tomas Eneroth (S) om Sänkta banavgifter för järnvägen</title>
          <idno type="rdwebb">H810505</idno>
          <ref type="dokument_url_text">http://data.riksdagen.se/dokument/H810505/text</ref>
          <ref type="dokument_url_html">http://data.riksdagen.se/dokument/H810505</ref>
          <ref type="dokumentstatus_url_xml">http://data.riksdagen.se/dokumentstatus/H810505</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-99kFSbm6qLaBa1d5NxFyRX">
          <note>Interpellationen är besvarad</note>
        </correspAction>
        <correspAction type="sent" xml:id="i-ASoECpt49uoxFcBXVje9TL" corresp="i-HNw1w34Sd2tGfFnWtdrzZb">
          <date when="2021-02-24"/>
        </correspAction>
        <correspAction type="received" xml:id="i-YJQekGntqmsxs3a42FckVg" corresp="i-G8564CqEnhC5PBjZSwUxsE">
          <date when="2021-02-26"/>
        </correspAction>
        <correspAction type="answered" xml:id="i-23qegj5RWrJ6pitquHjVDf">
          <date when="2021-03-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SFgirhxc4nPkFLFLYb9kKs">
            Interpellation 2020/21:505 Sänkta banavgifter för järnvägen av
            Jens Holm (V) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XzT5gwbHbjD4YNFomhffEV">
            Under pandemin har alla transportslag drabbats hårt, och det
            gäller även järnvägstransporterna. Regeringen har flera gånger
            gett mer stöd till flygbranschen än till järnvägen, trots att
            den senare transporterar mångfalt mycket mer gods och personer,
            dessutom på ett klimatsmart och transporteffektivt sätt. Regeringen
            brukar framhålla järnvägen och sina satsningar på den, men trots
            regeringens och infrastrukturministerns uttalade målsättning i
            den så kallade godsstrategin om att flytta över godstransporter
            från väg till järnväg har någon sådan överflyttning inte skett
            sedan godsstrategin inrättades för drygt två år sedan.
          </p>
          <p xml:id="i-WgkHuM2mByfXK3DsgNmze4">
            Ett stort problem är de ständigt ökande banavgifter som tågoperatörerna
            måste betala för att trafikera svensk järnväg. Sedan 2009 har
            regeringar av olika kulör höjt banavgifterna för godstransporter
            på järnväg med nästan 300 procent. Några motsvarande avgifter
            för långtradartransporterna finns inte. Den miljökompensation
            på 400 miljoner kronor till järnvägen som regeringen infört är
            välkommen. Men det regeringen ger med ena handen tar den tillbaka
            femfalt med den andra. 2 miljarder kronor tas nämligen från järnvägen
            i form av banavgifter. Detta förefaller vara emot all rim och
            reson. Transporter på järnväg är klimatsmarta och energieffektiva,
            i praktiken helt utan utsläpp av växthusgaser. Dessutom minskar
            trängsel och buller på våra vägar. Lastbilstransporter på väg
            ökar däremot våra utsläpp av växthusgaser samt skapar buller och
            trängsel. Varför straffar regeringen det klimatsmarta trafikslaget?
          </p>
          <p xml:id="i-Y3jv1qYeCGGkAX219WZfeX">
            Det finns en lösning på detta. Det handlar om att göra det billigare
            att transportera på järnväg och dyrare på väg. Regeringen skulle
            kunna börja med att sänka eller avskaffa banavgifterna för järnvägen.
            Detta särskilt med tanke på hur hårt pandemin har slagit mot järnvägssektorn.
            Ministern kan inte längre gömma sig bakom EU i den här frågan.
            EU har både i en särskild förordning och nu senast i den nya mobilitetsstrategin
            öppnat för sänkta eller avskaffade banavgifter; exempelvis ska
            godstrafiken öka med 50 procent till 2030. Flera länder i Europa
            har gått den vägen och avskaffat eller sänkt banavgifter.
          </p>
          <p xml:id="i-VTA2a7P8PdyC6ugtg8pGkA">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-SoJAkzYWJCxXroqgh7Z9sq">
            Kommer ministern att verka för sänkta eller avskaffade banavgifter
            för järnvägen?
          </p>
        </div>
      </div>
    </body>
  </text>
</TEI>
