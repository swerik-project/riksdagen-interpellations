<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0625">
  <teiHeader>
    <fileDesc>
      <titleStmt>
        <title>Interpellation 2020/21:625 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:625 av Thomas Morell (SD) till Statsrådet Mikael Damberg (S) om Stärkta kontroller av den yrkesmässiga trafiken</title>
          <idno type="rdwebb">H810625</idno>
          <ref type="dokument_url_text">http://data.riksdagen.se/dokument/H810625/text</ref>
          <ref type="dokument_url_html">http://data.riksdagen.se/dokument/H810625</ref>
          <ref type="dokumentstatus_url_xml">http://data.riksdagen.se/dokumentstatus/H810625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5LXctsNWsR7qTefjwDdjih">
          <note>Interpellationen är besvarad</note>
        </correspAction>
        <correspAction type="sent" xml:id="i-M7Dc8PgQMZpvXXxdqihw2g" corresp="i-G9Ze2ayHon2kkwVgXWott8">
          <date when="2021-04-06"/>
        </correspAction>
        <correspAction type="received" xml:id="i-Je6bJPyFpsND8QD5YwqGYz" corresp="i-Spsbo7A5zikEeUY3JEYcNV">
          <date when="2021-04-08"/>
        </correspAction>
        <correspAction type="answered" xml:id="i-TS7TUhfbmx94mhrqAdGst5" corresp="i-Spsbo7A5zikEeUY3JEYcNV">
          <date when="2021-05-06"/>
        </correspAction>
        <correspContext corresp="i-TS7TUhfbmx94mhrqAdGst5">
          <ref type="record" target="prot-202021--120">Protokoll 2020/21:120 Torsdagen den 6 maj</ref>
          <ref type="recordSection" target="unsetDivId">Svar på interpellation 2020/21:625 om stärkta kontroller av den yrkesmässiga trafiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MwraJMEvAZhG6BFSg2Dhzz">
            Interpellation 2020/21:625 Stärkta kontroller av den yrkesmässiga
            trafiken av Thomas Morell (SD) till Statsrådet Mikael Damberg
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B6Gv4S6xREZyRPWYoxwLJ5">
            Under vecka 13 stoppade polisen flera fordon och förare som var
            uppenbara trafikfaror. Dessutom stoppades flera olagliga cabotage
            eller kombitransporter.
          </p>
          <p xml:id="i-WzFSJuvryAtcF2vfkUtnLT">
            Det började med att polisen satte körförbud på två tunga fordon
            i Göteborgs hamn. Bristerna på dessa fordon var så allvarliga
            att det blev körförbud på platsen. En av förarna rapporterades
            också för att köra en tung lastbil utan att använda färdskrivaren.
            Polisen rapporterade också flera överlastade fordonsekipage, och
            i två fall landade överlastavgifterna på 41 600 kronor respektive
            81 600 kronor.
          </p>
          <p xml:id="i-Ra9YjdzorFZyiuF1p7jLhJ">
            I Eskilstuna klampades två fordon då de misstänktes utföra otillåtna
            cabotagetransporter. Transportören som återigen fick sina transporter
            klampade och rapporterade hade satt i system att bryta mot lagstiftningen,
            vilket visar på en uppenbar nonchalans mot gällande regelverk.
            Den aktuella transportören gör helt enkelt som den vill!
          </p>
          <p xml:id="i-QnrdsBFUALt57CfXGfW5BK">
            Det stannar dock inte med detta, utan yrkestrafikgruppen i Eskilstuna
            stoppade ytterligare ett fordon där det minst sagt var en trasslig
            härva att reda ut. Bilen var svenskregistrerad men hyrdes av ett
            utländskt åkeri. Tillstånd att bedriva yrkesmässig godstransport
            saknades och föraren, som är från Nordmakedonien, saknade dessutom
            förartillstånd. Det hela slutade i ett otillåtet cabotageärende
            och utvisning av föraren.
          </p>
          <p xml:id="i-Edg9oXT5dZfwYycsZFeXmE">
            I Helsingborg stoppades ett fordon där färdskrivaren manipulerats
            med hjälp av en magnet. Det är ett åkeri som satt i system att
            fuska med sina kör- och vilotider vilket rapporterats flera gånger
            i bland annat Norge.
          </p>
          <p xml:id="i-QCsLpAN4kLoGYFP325rFBG">
            Trafiksektion Norr stoppade först ett fordon med manipulerad
            färdskrivare, och polisen beslagtog utrustningen då den är att
            betrakta som ett brottsverktyg. Vid samma kontroll stoppades också
            en förare som använde sig av en annan persons förarkort.
          </p>
          <p xml:id="i-4mEeoNQEgDuzxoxFeribik">
            Trafikpolisen i Norrbotten hade redan veckan innan stoppat en
            förare som hade hela 16 timmars körtid utan godkänd vila. Det
            skulle snart visa sig att det fanns de som kört betydligt längre
            än så. Polisen stoppade och rapporterade en förare som kört i
            25 timmar och 28 minuter med enbart 45 minuter som längsta vila!
          </p>
          <p xml:id="i-CMh6fYYY6Tgj7YnhvfMYtK">
            Det här var ett axplock av de rapporter som polisen gjort i påskveckan,
            och det visar på en uppenbar nonchalans för gällande regelverk.
          </p>
          <p xml:id="i-Czc51yZKfu1xDYRr68T3rB">
            Det utsätter andra trafikanter för uppenbar livsfara när fordonen
            har så omfattande tekniska brister att de beläggs med körförbud.
            Att förare med körtider upp mot 20 timmar eller mer utsätter sig
            själva och andra för fara behöver knappast någon djupare beskrivning.
          </p>
          <p xml:id="i-KRF9XWGKkeM1oBGL5djeEG">
            Både poliser och yrkesförare beskriver situationen ute på vägarna
            som rena vilda västern och att främst utländska aktörer gör som
            de vill eftersom det sällan får allvarliga konsekvenser. Händelsen
            med de klampade fordonen i Eskilstuna är ett lysande exempel på
            uppenbar likgiltighet för gällande regelverk kring cabotage och
            kombitransporter.
          </p>
          <p xml:id="i-Heqd66iDXowMuZ9YAtsKdE">
            Att vi har den här situationen i transportnäringen beror på ett
            långvarigt ointresse från polisledning och politisk ledning gällande
            regelefterlevnaden inom transportnäringen. Trafikpolisen är i
            dag en spillra av den tidigare verksamheten, och det får naturligtvis
            konsekvenser. Till detta ska läggas en svag lagstiftning gällande
            beställaransvar som inte håller hela vägen fram till fällande
            dom.
          </p>
          <p xml:id="i-FUe5oAkwVaX5wySF3kYzfU">
            Regeringen har tillsatt en utredning som ska presenteras senare
            i april, men det innebär ju inte att man stillatigande kan sitta
            på åskådarbänk och se det som sker här och nu. Utredningen i all
            ära, men resultatet från den kommer att dröja, och under tiden
            fortsätter utvecklingen med vilda västern ute på våra vägar. Det
            duger inte!
          </p>
          <p xml:id="i-GLwNUm3tiQyAZ26RWLA3uh">
            Med hänvisning till texten ovan vill jag ställa följande fråga
            till statsrådet Mikael Damberg:
          </p>
          <p xml:id="i-3mdGyaQbLsiN1erTHC5YxC">
            Avser statsrådet och regeringen att skyndsamt ge polisen ytterligare
            resurser för att stärka kontroller av den yrkesmässiga trafiken
            på väg?
          </p>
        </div>
      </div>
    </body>
  </text>
</TEI>
