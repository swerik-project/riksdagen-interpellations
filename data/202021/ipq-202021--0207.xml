<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0207">
  <teiHeader>
    <fileDesc>
      <titleStmt>
        <title>Interpellation 2020/21:207 av Jan Ericson (M)</title>
        <author>Jan Ericson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:207 av Jan Ericson (M) till Statsrådet Per Bolund (MP) om EU-förslaget om taxonomi</title>
          <idno type="rdwebb">H810207</idno>
          <ref type="dokument_url_text">http://data.riksdagen.se/dokument/H810207/text</ref>
          <ref type="dokument_url_html">http://data.riksdagen.se/dokument/H810207</ref>
          <ref type="dokumentstatus_url_xml">http://data.riksdagen.se/dokumentstatus/H810207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ldb2oqPG98BReLEGLTqU4A</idno>
            <persName>Jan Ericson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Statsrådet Per Bolund</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-C7dK3L4kA5ZRX8mdi2bcyq">
          <note>Interpellationen är besvarad</note>
        </correspAction>
        <correspAction type="sent" xml:id="i-GjorGbYCWJMvnutYFbo24y" corresp="i-Ldb2oqPG98BReLEGLTqU4A">
          <date when="2020-12-02"/>
        </correspAction>
        <correspAction type="received" xml:id="i-TJ1DrxAP9B2TDiVAMXk3qL" corresp="i-C2s3YhmmVmNkgvznmmnD4x">
          <date when="2020-12-04"/>
        </correspAction>
        <correspAction type="answered" xml:id="i-AixW78urMv9pAmNmYFyPQn">
          <date when="2020-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4uRLEzaB1Vvw42w7N4Xxp8">
            Interpellation 2020/21:207 EU-förslaget om taxonomi av Jan Ericson
            (M) till Statsrådet Per Bolund (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9g5D3qTfAviy24mXpawZRy">
            Begreppet ”taxonomi” är nog ganska okänt för de flesta, men i
            korthet handlar det om att införa en EU-norm för hållbara investeringar
            på finansmarknaden. I sak kan man ju tycka det är bra med en gemensam
            standard för detta. Samtidigt får denna EU-norm stor betydelse
            när det gäller tillgången på riskkapital, riktlinjer för företags
            miljöcertifiering, regler för offentlig upphandling med mera.
            Det är därför extremt viktigt för svenskt näringsliv och svenska
            jobb att denna nya EU-norm inte missgynnar Sverige.
          </p>
          <p xml:id="i-WJgW5DaSPsf5BYsL7sXyA7">
            Tyvärr ser vi nu hur både svensk vattenkraft och svenska biobränslen
            med det liggande förslaget kraftigt skulle missgynnas. Stora delar
            av svenskt skogsbruk riskerar också att betraktas som icke hållbart,
            liksom exempelvis vår kärnkraft, gruvindustri, stålproduktion
            och fordonsindustri.
          </p>
          <p xml:id="i-YBFA7ZzkQR968UM36R4aVE">
            Ju mer man sätter sig in i frågan, desto tydligare blir det att
            detta förslag är ett allvarligt hot mot svenska företag, jobb
            och energiförsörjning.
          </p>
          <p xml:id="i-4AZ1ecku4A6JDPh4KZCAex">
            Jag tänkte återkomma till ett svar som Per Bolund gav på en fråga
            i riksdagens frågestund den 26 november. Frågan handlade om betydelsen
            för skogsnäringen med dessa långtgående regler där förslaget inte
            bara innebär att skogsbruksplaner ska godkännas av en myndighet
            och följas upp vart femte år – det kommer också att krävas kolbalansstudier
            före varje skogsbruksåtgärd. Det blir såklart helt ohållbart för
            små skogsägare att hantera – både vad gäller administration och
            kostnader.
          </p>
          <p xml:id="i-VffXPv5WxyR7YeKp3AzjGY">
            Svaret från statsrådet Bolund var då att ”taxonomin inte på något
            sätt utesluter aktiviteter” och inte ”förbjuder investeringar
            eller åtgärder" inom skogsbruket.
          </p>
          <p xml:id="i-65D5V4Dto2kqGVySJqdJE6">
            Svaret andas en oförmåga hos statsrådet att inse vad dessa regelverk
            kommer att medföra i varje led för skogsnäringen. Varje större
            skogsbolag som vill vara certifierat som ”hållbart” kommer att
            avstå från att köpa virke av leverantörer som inte uppfyller EU-kraven.
            EU-normen kommer därför att fortplantas i varje led ned till den
            lilla skogsbonden längst ned i kedjan som driver småskaligt skogsbruk.
            Denne kommer inte att kunna sälja sitt virke om man inte uppfyller
            EU-normen. För att klara detta lär det behövas hjälp av konsulter
            som kostar pengar, man kommer att behöva certifieras, vilket kostar
            pengar, och man kommer att tvingas till en mängd administration
            vilket kostar tid och pengar. Risken finns också att man inte
            kan driva sitt skogsbruk på det sätt man brukar utan tvingas ändra
            detta i enlighet med EU:s krav.
          </p>
          <p xml:id="i-T8iFPy6gXpTyoSudJAtQfc">
            Jag har svårt att tro att inte statsrådet inser detta, och jag
            tror dessutom att det egentligen är ett av syftena med en EU-norm
            för taxonomi, att det efter hand ska genomsyra hela skogsnäringen
            på alla nivåer. Det är kanske rimligt om regelverket är väl avvägt
            och anpassat till svenska förhållanden men inte om det blir utformat
            så som förslagen ser ut.
          </p>
        </div>
        <div type="ipQuestion">
          <p xml:id="i-RBUzbo3GbVXwwZK727gLS7">
            Med anledning av detta vill jag fråga statsrådet Per Bolund:
            <list rend="unordered">
              <item>
                Vad menade statsrådet med sitt uttalande om att ingen är tvingad
                att följa reglerna och att alla gör som de vill; insåg inte statsrådet
                vad effekterna blir?
              </item>
              <item>
                Anser statsrådet att frågan om svenskt skogsbruk är viktig och
                att taxonomin kan bli ett stort problem, och vad gör i så fall
                statsrådet åt saken?
              </item>
              <item>
                Hur har statsrådet agerat under förhandlingarna om taxonomi i
                EU?
              </item>
              <item>
                Är statsrådet och regeringen beredda att rösta nej till förslaget
                om taxonomi i EU?
              </item>
            </list>
          </p>
        </div>
      </div>
    </body>
  </text>
</TEI>
