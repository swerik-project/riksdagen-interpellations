<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0038">
  <teiHeader>
    <fileDesc>
      <titleStmt>
        <title>Interpellation 2020/21:38 av Patrik Jönsson (SD)</title>
        <author>Patrik Jönsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:38 av Patrik Jönsson (SD) till Infrastrukturminister Tomas Eneroth (S) om Kostnader och tidsram för införandet av ERTMS i Sverige</title>
          <idno type="rdwebb">H81038</idno>
          <ref type="dokument_url_text">http://data.riksdagen.se/dokument/H81038/text</ref>
          <ref type="dokument_url_html">http://data.riksdagen.se/dokument/H81038</ref>
          <ref type="dokumentstatus_url_xml">http://data.riksdagen.se/dokumentstatus/H81038</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QsM75VvzYYRCpVjV6ax78</idno>
            <persName>Patrik Jönsson</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-SygfeZTDdu65JizpFN9ZZG">
          <note>Interpellationen är besvarad</note>
        </correspAction>
        <correspAction type="sent" xml:id="i-6omf4ePQA1rBaabonHC2yd" corresp="i-5QsM75VvzYYRCpVjV6ax78">
          <date when="2020-10-02"/>
        </correspAction>
        <correspAction type="answered" xml:id="i-JrCN94AAaHbJLdkbJRTj5K">
          <date when="2020-10-13"/>
        </correspAction>
        <correspAction type="received" xml:id="i-QxqphTeFittYDkmM4UXrKy" corresp="i-G8564CqEnhC5PBjZSwUxsE">
          <date when="2020-10-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A4xjbQFTx6AvEHgvhDLjGn">
            Interpellation 2020/21:38 Kostnader och tidsram för införandet
            av ERTMS i Sverige av Patrik Jönsson (SD) till Infrastrukturminister
            Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-59J16d3NkUZM2QDzxV27i6">
            Den 10 september deltog företrädare för kollektivtrafikföretagens
            branschföreningar på trafikutskottets möte för att informera om
            läget för kollektivtrafiken under och efter den pågående coronakrisen.
            Det framgick att kollektivtrafiken upplever stora ekonomiska och
            bemanningsmässiga problem till följd av begränsningarna i resandet
            under coronakrisen.
          </p>
          <p xml:id="i-WGgVFvgvmN8mcQ2fXM7FaX">
            Under den aktuella dragningen framförde Gustaf Engstrand, näringspolitisk
            chef för Tågföretagen, att det är olyckligt att tågbolagen under
            sådana omständigheter förväntas göra stora investeringar för att
            anpassa sina lok till EU:s nya signalsystem ERTMS. Detta system
            har vid införandet dragits med stora tekniska problem, vilket
            på Botniabanan lett till mängder av inställda och försenade tåg.
            Trafikverket är heller inte färdigt med att testa den nya tekniken.
            Flera av riksdagens partier, däribland Sverigedemokraterna, har
            därför krävt att man skjuter fram införandet av ERTMS till dess
            att Trafikverket kan påvisa att en implementering kan ske utan
            risk för stora driftsstörningar.
          </p>
          <p xml:id="i-CzuZE176ymuWpMAcq7NA83">
            För branschens operatörer är ERTMS ett kostsamt projekt. För
            varje fordon som ska utrustas med ERTMS kostar det i genomsnitt
            ca 10 miljoner för pilotinstallation och därefter drygt 3 miljoner
            för serieinstallation. Det är en kostnad som operatörerna tvingas
            ta på sig men som man inte ser någon egen vinning av. Det kan
            tyckas att en kostnad på 3 miljoner per lok är en liten kostnad,
            men då måste man beakta att det finns hundratals fordon som ska
            ombordutrustas. Bara Green Cargo har runt 400 lok som måste utrustas
            med den nya tekniken. Om vi därtill lägger själva verkstadsjobbet
            som måste utföras så talar vi om ett par dagars arbete per lok,
            och det inom en bransch som redan i dag upplever bemanningsproblem.
            Vissa äldre lok saknar dessutom dokumentation vilket försvårar
            och fördröjer installationsarbetet. Branschen lider redan i dag
            av brist på personal och resurser. Enligt Gustaf Engstrand på
            Tågföretagen kommer varken de kommersiella eller de regionala
            trafikbolagen att hinna utrusta sina tåg till år 2023, då det
            är meningen att ERTMS-tekniken ska vara fullt införd.
          </p>
          <p xml:id="i-6hr3XUeCqhLJWxVgo4WPhu">
            Ett för tidigt införande av ERTMS-systemet riskerar att få till
            följd att det uppstår fordonsbrist och driftsstörningar i stora
            delar av järnvägsnätet. Detta beror på att tåg som inte är utrustade
            med ERTMS-tekniken inte kan köra på ERTMS-utrustade sträckor.
            Införandet av ERTMS-systemet i landet måste därför föregås av
            en noggrann planering och koordinering, med robusta backup-lösningar
            som kan hantera eventuella komplikationer som uppstår. Att i ett
            tidigt skede implementera ERTMS på stambanorna är med kända faktorer
            förenat med en uppenbar risk för såväl stora driftsstörningar
            som fordonsbrist.
          </p>
        </div>
        <div type="ipQuestion">
          <p xml:id="i-KjD9mUNXbgaxD4oA1gXLFY">
            Med anledning av detta vill jag ställa följande frågor till infrastrukturminister
            Tomas Eneroth:
            <list rend="unordered">
              <item>
                Hur avser ministern att agera för att säkerställa att utbyggnaden
                av ERTMS-systemet inte görs så tidigt och på ett sådant sätt att
                vi får allvarliga driftsstörningar i det svenska järnvägsnätet?
              </item>
              <item>
                Kommer regeringen att ompröva sitt ställningstagande att inte
                stödja tågbranschen i arbetet med att ombordutrusta fordon med
                ERTMS?
              </item>
            </list>
          </p>
        </div>
      </div>
    </body>
  </text>
</TEI>
