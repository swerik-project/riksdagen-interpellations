<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0818">
  <teiHeader>
    <fileDesc>
      <titleStmt>
        <title>Interpellation 2020/21:818 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:818 av Mikael Oscarsson (KD) till Statsrådet Mikael Damberg (S) om En förnyad utredning om militärtransporter på Estonia</title>
          <idno type="rdwebb">H810818</idno>
          <ref type="dokument_url_text">http://data.riksdagen.se/dokument/H810818/text</ref>
          <ref type="dokument_url_html">http://data.riksdagen.se/dokument/H810818</ref>
          <ref type="dokumentstatus_url_xml">http://data.riksdagen.se/dokumentstatus/H810818</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Xuz9KvfRspt1WC4PSzSy79">
          <note>Interpellationen är inlämnad</note>
        </correspAction>
        <correspAction type="sent" xml:id="i-Q8WXxPD1XZQ8aoD6FRbHqD" corresp="i-Ybw8JnrmHGCsqpipBke8a7">
          <date when="2021-06-02"/>
        </correspAction>
        <correspAction type="received" xml:id="i-41eQhY7AgqjDsZs7f3x9qB" corresp="i-Spsbo7A5zikEeUY3JEYcNV">
          <date when="2021-06-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RKzsHUUpMrVdPz1yvyNrHP">
            Interpellation 2020/21:818 En förnyad utredning om militärtransporter
            på Estonia av Mikael Oscarsson (KD) till Statsrådet Mikael Damberg
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DYzrxLy3PjpfWg6WeBUCnw">
            I höstas den 6 november arrangerade försvarsutskottet på initiativ
            av Kristdemokraterna en utfrågning med anledning av frågor om
            Estonias förlisning och uppgifter i den nya dokumentärfilmen om
            militär last ombord. I dokumentären kunde bland annat överlevande
            Sara Hedrenius berätta att hon sett militära fordon köras ombord
            som sista fordon i Tallinns hamn. I höstas har det också förekommit
            uppgifter om att stora delar av Estonia-utredningen fortfarande
            är hemligstämplad.
          </p>
          <p xml:id="i-CF7Su63joBkDJBZVr4qX2m">
            Efter mötet i försvarsutskottet 6 november lovade försvarsminister
            Peter Hultqvist i Ekot "att Haverikommissionen ska få tillgång
            till alla hemligstämplade uppgifter som kan finnas om transporter
            av militär utrustning på den förlista passagerarfärjan Estonia.
            Från Ekot:
          </p>
          <p xml:id="i-GtshJEobwxBF3h4hvfy69i">
            – Om Haverikommissionen vill titta på det som finns inom ramen
            för Försvarsmakten och våra myndigheter så är dom helt välkomna,
            och dom kommer att ha full access till myndigheterna, säger Peter
            Hultqvist.
          </p>
          <p xml:id="i-GqfD9HZ3GUzaVtZjnK23H3">
            Ekot frågade i samma intervju varför uppgifter om militärtransporterna
            fortfarande hemlighålls och varför regeringen inte lyfter på sekretessen,
            på vilket Hultqvist svarade:
          </p>
          <p xml:id="i-EfaoUierYxeCB6LXhp5yYa">
            – Det är ingenting som hemlighålls. Regeringen har inget intresse
            av att hemlighålla någonting, eller att på något vis dölja något
            i det här. Men däremot ska det ju ha sin riktiga gång och det
            är haverikommissionen som den centrala rollen i detta.
          </p>
          <p xml:id="i-H6W6hdckymevfypeBc4Km7">
            En vecka senare, den 11 november, ägde ett möte rum mellan statsrådet
            Mikael Damberg och ett tjugotal anhöriga och överlevande. Samfällt
            uttrycktes då en önskan till Damberg om att militärtransporterna
            nu måste utredas, vilket kommenterades av överlevande Anders Eriksson.
            Från Ekot:
          </p>
          <p xml:id="i-XE6Sm4QrNexUU9JHQGmeYM">
            "Överlevande Anders Eriksson var också var med på dagens möte,
            även han ville ha klarhet i hur det låg till med de militära transporterna.
            – Alla pratade bara om de militära transporterna och ställde frågor
            kring det, säger Anders Eriksson."
          </p>
          <p xml:id="i-7EHXdt1uXCdQqb5JHpNkYE">
            Efter mötet med de anhöriga och överlevande ställde sig Damberg
            positiv till en sådan utredning och Aftonbladets rubrik löd: "Damberg
            välkomnar utredning av militärspår: Inget att dölja".
          </p>
          <p xml:id="i-P5Nasr9D72WwWYUAmDvJTS">
            Ytterligare två veckor senare, den 25 november, skrev 89 barn
            till omkomna och överlevande ett öppet brev till politiker och
            Statens haverikommissionen (SHK). Det öppna brevet publicerades
            i DN och en av punkterna som uppmärksammades i brevet rörde militärtransporterna.
            Barnen till omkomna och överlevande riktade följande fråga till
            politiker och SHK:
          </p>
          <p xml:id="i-NKkKNeUK9etstbNw7oe4G6">
            "Det finns vittnesmål som kan bekräfta att militära fordon setts
            köra ombord på fartyget precis före avgång den 27 september 1994.
            Utredningen som gjorts av Johan Hirschfeldt kring detta har endast
            bekräftat att Sverige känt till transporter vid två andra tillfällen,
            något som en före detta tulltjänsteman redan offentliggjort. Övrigt
            material i utredningen förstördes av Hirschfeldt. Varför? Är det
            tillåtet att förstöra viktigt utredningsmaterial? Finns det hemligstämplade
            dokument arkiverade kring militära transporter på M/S Estonia?"
          </p>
          <p xml:id="i-Bk4RDZ6fCRL9ovjrKfXx9i">
            Även förre biskopen Caroline Krook, som var medlem i Etiska rådet,
            ställde den 25 januari i år frågor om Estonias militärtransporter.
            På sin Facebook skriver Caroline Krook: "Varför fick ingen veta
            något om de militära transporter som skett före förlisningen och
            förmodligen också under förlisningsnatten? […] Undanhölls vi i
            Etiska rådet väsentlig information?"
          </p>
          <p xml:id="i-9quTK3Bewr4RSgxrgqHMqa">
            När nu SHK:s uppdrag kommunicerats gällande M/S Estonia står
            det dock klart att militärtransporterna inte inkluderats i utredningen.
            Skälet sägs vara att man uppfattar att man bara fått uppgift av
            regeringen att utreda hur Estonia sjönk och att de militära transporterna
            inte direkt har med det att göra.
          </p>
          <p xml:id="i-Kxj2e4UWCUbbNrf3fWfucx">
            Många – inte minst överlevande och anhöriga - upprörs över detta
            besked. Utan en ny utredning av militärtransporterna kommer Estonia-frågan
            alltid att upplevas som outredd.
          </p>
          <p xml:id="i-X7T1gnoh2BSUX24Y2dq2m8">
            Till sist vill jag påminna om att dåvarande statsminister Göran
            Persson sa i riksdagen den 1 december 2004 "att regeringen skulle
            uppdragit åt Hovrättsrådet Johan Hirschfeldt att utreda om Estonia
            fraktat militärt materiel under september månad". Det löftet uppfylldes
            aldrig eftersom mandatet begränsades till att bara utreda huruvida
            Försvarsmakten och Försvarets materielverk ansvarat för militära
            frakter.
          </p>
          <p xml:id="i-DXXjo72wwrKnAN2ECGYtMb">
            Med anledning av detta vill jag fråga statsrådet Mikael Damberg:
          </p>
          <p xml:id="i-Sm8fdHvtvhDMWJPUUAWrD7">
            1. Avser regeringen att låta specifikt utreda de uppgifter som
            pekar på att det ska ha transporterats militär utrustning på M/S
            Estonia under själva förlisningsnatten och avser regeringen att
            ge ett specifikt uppdrag åt Statens haverikommission eller någon
            annan myndighet att göra en ny utredning?
          </p>
          <p xml:id="i-RPXixeNPvcA5AFUTSCTnkA">
            2. Avser regeringen att vidta åtgärder för att bringa klarhet
            i om KSI ansvarade för eller kände till några militära frakter
            på Estonia?
          </p>
          <p xml:id="i-U9VgfLt5sC93Ch2nkz5p88">
            ​3. Avser regeringen att vidta åtgärder för att bringa klarhet
            i om det finns hemligstämplade dokument eller utredningar arkiverade
            om M/S Estonias militära transporter hos polisen, Försvarsmakten,
            UD eller andra myndigheter och när sekretessen för dessa handlingar
            i så fall löper ut?
          </p>
          <p xml:id="i-SRRqDwvRoHJMAzd8ZTKwiZ">
            4. Varför har regeringen inte vidtagit åtgärder för att utreda
            vilka länder som skulle kunna ha varit inblandade i att använda
            M/S Estonia för att frakta militärt material och vilket slags
            material det i så fall varit fråga om samt vilket land eller vilka
            länder som var slutliga mottagare av materialet?
          </p>
          <p xml:id="i-MxSpx65fAmwn3P5LioGV5">
            5. Stämmer uppgiften att utredningsmaterial förstörts, och avser
            statsrådet i så fall att vidta åtgärder för att klarlägga varför
            detta skett och vilka uppgifter materialet innehöll?
          </p>
          <p xml:id="i-6jXeVgM5XKqE3hhyEStz6v">
            6. Har statsrådet kunskap om huruvida militär utrustning "som
            inte var explosiv" fraktades på M/S Estonia på svenskt uppdrag
            veckorna före förlisningen och vad det i så fall var för utrustning
            samt om materialet skulle till Sverige eller till andra länder
            och i så fall vilka, och avser statsrådet annars att vidta åtgärder
            för att klarlägga detta?
          </p>
          <p xml:id="i-Q8UtNMcnFzxJzV6XFgzqRP">
            ​​
          </p>
        </div>
      </div>
    </body>
  </text>
</TEI>
