<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0698">
  <teiHeader>
    <fileDesc>
      <titleStmt>
        <title>Interpellation 2020/21:698 av Eric Palmqvist (SD)</title>
        <author>Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:698 av Eric Palmqvist (SD) till Näringsminister Ibrahim Baylan (S) om Hårdare reglering av handel med metallskrot</title>
          <idno type="rdwebb">H810698</idno>
          <ref type="dokument_url_text">http://data.riksdagen.se/dokument/H810698/text</ref>
          <ref type="dokument_url_html">http://data.riksdagen.se/dokument/H810698</ref>
          <ref type="dokumentstatus_url_xml">http://data.riksdagen.se/dokumentstatus/H810698</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <persName>Eric Palmqvist</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-24PB7mTbxXmYBcaBbqeEx4">
          <note>Interpellationen är besvarad</note>
        </correspAction>
        <correspAction type="sent" xml:id="i-KXXJtBRzttbAhX3AuLNJLA" corresp="i-Y6pV2kmHmseFnW9xv9t8yX">
          <date when="2021-04-29"/>
        </correspAction>
        <correspAction type="received" xml:id="i-ECTUoqcn6oss32PyNTjAiU" corresp="i-A6T9WoUzRwW8LUK52znHwX">
          <date when="2021-04-30"/>
        </correspAction>
        <correspAction type="answered" xml:id="i-NkbUydnLU3y1o1qJgSYEmb" corresp="i-A6T9WoUzRwW8LUK52znHwX">
          <date when="2021-05-28"/>
        </correspAction>
        <correspContext corresp="i-NkbUydnLU3y1o1qJgSYEmb">
          <ref type="record" target="prot-202021--129">Protokoll 2020/21:129 Fredagen den 28 maj</ref>
          <ref type="recordSection" target="unsetDivId">Svar på interpellation 2020/21:698 om hårdare reglering av handel med metallskrot</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SJ5Jx3LMHqrQAgtesYiC7M">
            Interpellation 2020/21:698 Hårdare reglering av handel med metallskrot
            av Eric Palmqvist (SD) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7PAw4Mo6kYTnvLz5BDs7WA">
            De omfattande stölderna av framför allt koppar utgör ett stort
            samhällsekonomiskt problem som drabbar allt från småföretag till
            Sveriges kyrkor, järnvägar och kraftförsörjning. Även om stölderna
            utmed Sveriges järnvägar sjunkit som en konsekvens av ett kostsamt
            och målmedvetet förebyggande arbete från Trafikverkets sida fortsätter
            de alltjämt vid landets kyrkor och småföretag. Noterbart är även
            att i takt med att stölderna minskar från landets järnvägar utsätts
            de metallåtervinningsföretag som samlar in och lagrar dessa metaller
            för stölder i högre grad än tidigare med ökande kostnader för
            övervakning och inbrottsskydd som en konsekvens. En ny företeelse
            är också stölder av katalysatorer och partikelfilter från fordon
            eftersom dessa innehåller dyrbara metaller som palladium, platina
            och rodium. Denna form av tillgrepp ökade enligt Larmtjänsts statistik
            med över 4 000 procent under 2020 med stora kostnader för försäkringsbolagen,
            och därmed även bilägarna, som följd.
          </p>
          <p xml:id="i-Q5WX5SftoVyBjND3mucWHA">
            Från såväl Riksantikvarieämbetets som Svenska kyrkans håll uppges
            att stölderna av framför allt koppar är oroväckande. Från Trafikverkets
            sida räknar man med att de investeringar som gjorts i DNA-märkning
            och instängsling ska innebära att järnvägarna framgent inte drabbas
            i samma stora utsträckning som tidigare.
          </p>
          <p xml:id="i-Mr35L85tUNnnDghpSWcbG2">
            Stölder av exempelvis koppar leder inte enbart till ekonomiska
            kostnader utan även till att Sveriges kulturarv riskerar att utarmas,
            att kyrkogårdar skändas och att säkerheten för tågen hotas – detta
            då exempelvis signal- och jordkablar klipps av, vilket förutom
            att pendlare blir försenade skadar den inhemska industrin till
            följd av bland annat sena leveranser. Kabelstölder, där kablar
            eller jordförbindelser klipps av vid landets järnvägar, medför
            också en risk för allvarliga elolyckor när delar av järnvägsanläggningen
            riskerar att bli strömförande. Vidare kan också kabelstölder skapa
            instabilitet i elnätet och ytterst riskera vår nationella kraftförsörjning.
          </p>
          <p xml:id="i-LCpXK9gvqQYq1ycBCBsQdL">
            Denna typ av samhällsskadliga stölder som ofta sker genom sabotageliknande
            inbrott genererar i vanliga fall en blygsam intäkt på några tusenlappar
            till tjuven samtidigt som de orsakar enorma kostnader och risker
            för samhället i övrigt. Härvidlag är det irrelevant om stölderna
            utförs av lokala småtjuvar eller av organiserade stöldligor. Krafttag
            måste vidtas i alla led för att motverka denna typ av tillgrepp,
            och möjligheten för de oseriösa aktörer som handlar med stöldgods
            att fortsätta med sin verksamhet måste starkt begränsas.
          </p>
          <p xml:id="i-GhK5jnENy9acCXUEhfoVFF">
            Branschorganisationen Återvinningsindustrierna (ÅI) har under
            flera år adresserat problematiken och efterfrågar konkreta åtgärder
            i syfte att motverka handeln med stulet metallskrot och därmed
            begränsa metallstölderna. Flera av dessa förslag, såsom ett införande
            av kontantförbud vid handel med metallskrot, högre krav på ökad
            spårbarhet vid handel med metallskrot, ett införande av tillståndskrav
            för handel med metallskrot samt ökade befogenheter för rätts-
            och tullväsen, återfinns i Sverigedemokraternas kommittémotioner
            på området.
          </p>
          <p xml:id="i-CBJsCYzkjwSFAkpSPSp6eG">
            Regeringspartierna har inte, så här långt, uppvisat något intresse
            för förslagen som syftar till att stävja handeln med stulet metallskrot.
            I en tidigare skriftlig fråga till näringsministern på detta tema
            var statsrådets svar att regeringen ser positivt på det frivilliga
            kontantförbud som återvinningsföretagen har infört, vilket utgör
            ett flexibelt alternativ eller komplement till gällande lagstiftning
            och att olika åtgärder behöver samverka effektivt för att stävja
            metallstölder och handel med stulet metallskrot. ”Regeringen följer
            frågan noga.”
          </p>
        </div>
        <div type="ipQuestion">
          <p xml:id="i-UYXg3DhZx48GFc4NaM3hqk">
            Med anledning av ovanstående vill jag fråga näringsminister Ibrahim
            Baylan:
            <list rend="unordered">
              <item>
                Avser ministern att verka för att genomföra någon av de av branschen
                efterfrågade konkreta åtgärderna för att begränsa handeln med
                stulet metallskrot och i så fall vilka?
              </item>
              <item>
                Hur ser regeringen på de negativa samhällseffekter metallstölderna
                orsakar, och avser regeringen att presentera förslag på hur såväl
                metallstölderna som deras skadeverkningar kan minimeras?
              </item>
            </list>
          </p>
        </div>
      </div>
    </body>
  </text>
</TEI>
