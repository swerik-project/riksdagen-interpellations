<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0043">
  <teiHeader>
    <fileDesc>
      <titleStmt>
        <title>Interpellation 2020/21:43 av Katja Nyberg (SD)</title>
        <author>Katja Nyberg (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:43 av Katja Nyberg (SD) till Statsrådet Mikael Damberg (S) om Polisers trygghet och ekonomiska villkor</title>
          <idno type="rdwebb">H81043</idno>
          <ref type="dokument_url_text">http://data.riksdagen.se/dokument/H81043/text</ref>
          <ref type="dokument_url_html">http://data.riksdagen.se/dokument/H81043</ref>
          <ref type="dokumentstatus_url_xml">http://data.riksdagen.se/dokumentstatus/H81043</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <persName>Katja Nyberg</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RShdTF7LE2GP6qvtmb1Yzp">
          <note>Interpellationen är besvarad</note>
        </correspAction>
        <correspAction type="sent" xml:id="i-WxbjAWGKSX5pwo57ohoKyx" corresp="i-LjpaL4XhPNoSZ44TkA9j3w">
          <date when="2020-10-06"/>
        </correspAction>
        <correspAction type="received" xml:id="i-4rrPYg8w5KAh3pcJRU9kkN" corresp="i-Spsbo7A5zikEeUY3JEYcNV">
          <date when="2020-10-13"/>
        </correspAction>
        <correspAction type="answered" xml:id="i-FEkDrRFjwuc9oVZxRN8nF">
          <date when="2020-10-22"/>
        </correspAction>
        <correspAction type="answered" xml:id="i-6cmLjWvCZdXptpDDncKnHN">
          <date when="2020-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WoLmx5y5U3yjr7g7HTxJK">
            Interpellation 2020/21:43 Polisers trygghet och ekonomiska villkor
            av Katja Nyberg (SD) till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4gfa1yBHKGHdzL82MnPaHz">
            Gängkriminaliteten utgör i dag ett hot både mot samhället och
            mot dem som har till uppgift att lagföra kriminella. Dåliga löner,
            dåliga arbetsvillkor och en alltmer otrygg tillvaro att jobba
            i har lett till att allt färre poliser arbetar i yttre tjänst.
            På grund av den rådande situationen med den ökande grova kriminaliteten
            behöver Sverige mer än någonsin fler poliser för att upprätthålla
            lag och ordning.
          </p>
          <p xml:id="i-Ti7g2HR7aLdo6UowZTx13a">
            Prio ett är att det måste bli fler poliser för att få stopp på
            den här utvecklingen och för att bättre kunna bekämpa den här
            typen av kriminalitet. För att lyckas med det behöver uppvärderingen
            av polisyrket fortsätta, främst i form av högre löner så att fler
            stannar i yrket, fler lockas tillbaka och fler väljer att studera
            till polis. Om Polismyndigheten även skulle tillskjutas medel
            för att kunna anställa till exempel administratörer som avlastar
            poliser från deras administrativa börda skulle mycket polistid
            kunna frigöras och stärka brottsbekämpningen.
          </p>
          <p xml:id="i-AMoyp2KdDFGadJqREJXvkf">
            Sverigedemokraterna har sedan 2018 föreslagit särskilda lönesatsningar
            för poliser med 6 000 kronor extra i månaden. Men trots den rådande
            bristen på poliser har regeringen och andra partier varje år röstat
            nej till detta förslag.
          </p>
          <p xml:id="i-9adUt86Tmk7cpFnjr6XLay">
            Sverigedemokraterna föreslår även i årets budget en betald polisutbildning.
            Trots en ökad ambition med fler platser gapar platserna på polisutbildningen
            tomma. För få kvalificerade sökande anser att polisyrket är tillräckligt
            tilltalande, och många som skulle kunna söka har inte möjlighet
            att mitt i livet, med hus och familj, pausa allt och ta begränsade
            studielån. För att fullfölja ambitionen med fler poliser krävs
            både högre lön vid anställning och en möjlighet att faktiskt genomföra
            utbildningen.
          </p>
          <p xml:id="i-EajyXeFeoj4FhhF8fkJmEM">
            Men polisyrket lider av mycket mer än en historiskt dålig löneutveckling.
            Inte minst när det kommer till polisers trygghet. Polisförbundet
            har gjort en undersökning som visar på att hot och våld har blivit
            allt vanligare de senaste två åren, att våldet är mer utstuderat
            och att nästan var tionde polis uppger att deras yrke varit orsak
            till att närstående hotats. Polisers trygghet behöver sättas minst
            lika högt på den politiska agendan som målet om att det ska bli
            fler poliser. Regeringen har nu lagt fram proposition 2019/20:186
            om förstärkt medarbetarskydd för polisanställda. I den föreslås
            vissa förbättringar, men det är långt från tillräckligt.
          </p>
          <p xml:id="i-UnuwJ16KGb7ggjxV93Scj3">
            Sverigedemokraterna har tidigare föreslagit förenklingar för
            polis att bära vapen utanför tjänsten, få skyddade uppgifter och
            vara anonyma i utredningar och rapporter som rör organiserad kriminalitet.
            Regeringen och dess företrädare i riksdagen har hittills inte
            sett behov av sådana åtgärder för polisers trygghet. Frågan kvarstår
            om detta alltjämt, med tanke på den utveckling vi nu ser, är regeringens
            ståndpunkt.
          </p>
        </div>
        <div type="ipQuestion">
          <p xml:id="i-GbayNhebFyRS3JqZMnhM7D">
            Med anledning av detta vill jag fråga statsrådet Mikael Damberg
            följande:
            <list rend="unordered">
              <item>
                Är statsrådet beredd att stödja en särskild lönesatsning för
                att förbättra polisernas villkor?
              </item>
              <item>
                Är statsrådet öppen för en betald polisutbildning, i syfte att
                fylla platserna på utbildningen med kvalificerade sökande?
              </item>
              <item>
                Vilka ytterligare åtgärder är statsrådet och regeringen villiga
                att vidta för att öka polisers trygghet?
              </item>
            </list>
          </p>
        </div>
      </div>
    </body>
  </text>
</TEI>
