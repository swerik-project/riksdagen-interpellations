<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0454">
  <teiHeader>
    <fileDesc>
      <titleStmt>
        <title>Interpellation 2020/21:454 av Momodou Malcolm Jallow (V)</title>
        <author>Momodou Malcolm Jallow (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:454 av Momodou Malcolm Jallow (V) till Justitie- och migrationsminister Morgan Johansson (S) om Kapade bostadsrättsföreningar</title>
          <idno type="rdwebb">H810454</idno>
          <ref type="dokument_url_text">http://data.riksdagen.se/dokument/H810454/text</ref>
          <ref type="dokument_url_html">http://data.riksdagen.se/dokument/H810454</ref>
          <ref type="dokumentstatus_url_xml">http://data.riksdagen.se/dokumentstatus/H810454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <persName>Momodou Malcolm Jallow</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PjQgLPLrkyDV2oYQfyuWq2</idno>
            <persName>Statsrådet Märta Stenevi</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XWEM32eTKuDVG95Bpijobx">
          <note>Interpellationen är besvarad</note>
        </correspAction>
        <correspAction type="sent" xml:id="i-AxFQ8GZoGjFFdQoTJM1Hhj" corresp="i-Xte2hVf6qgEgJA6sWB1cDH">
          <date when="2021-02-10"/>
        </correspAction>
        <correspAction type="received" xml:id="i-8ebjvQD6sTc3Z1AfvrBZhW" corresp="i-PjQgLPLrkyDV2oYQfyuWq2">
          <date when="2021-02-12"/>
        </correspAction>
        <correspAction type="answered" xml:id="i-4GraPsnRubuBzXGyMrYGmD">
          <date when="2021-03-19"/>
        </correspAction>
        <correspAction type="answered" xml:id="i-PWngBSeWPHr8edy3BRM69L" corresp="i-UPW2cbGnTUbMZaKTrot5Bh">
          <date when="2021-03-19"/>
        </correspAction>
        <correspContext corresp="i-PWngBSeWPHr8edy3BRM69L">
          <ref type="record" target="prot-202021--097">Protokoll 2020/21:97 Fredagen den 19 mars</ref>
          <ref type="recordSection" target="unsetDivId">Svar på interpellation 2020/21:454 om kapade bostadsrättsföreningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S7ruFQUhzWf2whVLhpz3Fe">
            Interpellation 2020/21:454 Kapade bostadsrättsföreningar av Momodou
            Malcolm Jallow (V) till Statsrådet Märta Stenevi (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WsEgvkLmyxG6UsNSaH1enZ">
            Bostadsrätten är en viktig upplåtelseform på svensk bostadsmarknad
            och omfattar en stor andel av Sveriges hushåll. För många människor
            är köpet av en bostadsrätt den största affären i livet. Det måste
            därför vara tryggt för den enskilde konsumenten att både köpa
            och bo i en bostadsrätt. I dag finns dock stora brister i konsumentskyddet
            på bostadsrättsmarknaden. Det gäller såväl för befintliga bostadsrättshavare
            som för köpare av en bostadsrätt.
          </p>
          <p xml:id="i-SYoG9kT9F4kWNdeQYvLjS7">
            De senaste åren har åtskilliga avslöjanden gjorts kring bostadsrättsföreningar
            som kapats och utnyttjats för enskilda individers vinnings skull.
            Ekonomierna har körts i botten och de boende har fått betala priset
            genom både vanskötta föreningar och vanskötta fastigheter. Värdet
            av de enskilda bostäderna har i praktiken helt raderats ut och
            försäljning av desamma omöjliggjorts.
          </p>
          <p xml:id="i-8HpprETJLbFYtijcdfpKi8">
            Ett särskilt uppmärksammat fall är två bostadsrättsföreningar
            på Rosengård i Malmö, i ett bostadskomplex som i folkmun kallas
            ”Kinesiska muren”. De skuldsatta föreningarna har i en rad uppmärksammande
            reportage granskats av tidningen Sydsvenskan. ”Kinesiska muren”
            har kommit att illustrera det nästintill laglösa tillstånd som
            enskilda personer som äger en andel av en bostadsrättsförening
            kan försättas i.
          </p>
          <p xml:id="i-9hhjei6U3WUw1MJQL88Jbb">
            Efter att föreningarna kapats, och dränerats på så mycket pengar
            att de nu hotas av konkurs, är fastigheterna nu i så katastrofalt
            skick att Malmö kommun för ett par veckor sedan beslutade sig
            för att göra en samlad orosanmälan för de över hundra barn som
            bor i de aktuella husen. Det är en unik åtgärd som förhoppningsvis
            kan bidra till att de utsatta barnen får någon form av hjälp.
            Men för bostadsrättsinnehavarna finns inte mycket hopp om en ljusare
            framtid. Inte med dagens lagstiftning, eller snarare brist på
            sådan.
          </p>
          <p xml:id="i-7gX4jjBoALtbDohgpHf2vq">
            För om det är något som mediernas granskningar har visat så är
            det just lagens stora brister. Det saknas ansvariga myndigheter
            när bostadsrättsföreningar kollapsar, och de boende kan inte få
            hjälp någonstans ifrån. Inte heller är det möjligt att använda
            exempelvis tvångsförvaltning som en utväg, då detta bara är ett
            verktyg för misskötta hyresfastigheter. I stället riskerar föreningarna
            alltså att banken sätter dem i konkurs, vilket i korthet innebär
            att fastigheterna blir hyresrätter och att de boende därmed förlorar
            äganderätten till sina lägenheter. De har dock kvar de privata
            banklån som de tagit för att köpa bostäderna – troligen för resten
            av livet.
          </p>
          <p xml:id="i-QYkc3ztYcrn2oVHhYKF5v4">
            Vänsterpartiet anser att det är hög tid att konsumentskyddet
            på bostadsrättsmarknaden stärks. Det gäller både för köpare av
            befintliga bostadsrätter och för de som köper en nyproducerad
            bostadsrätt.
          </p>
          <p xml:id="i-8Dryuhwtf3becQ6Y5ivnhH">
            Frågan har utretts av en statlig utredning, Stärkt konsumentskydd
            på bostadsrättsmarknaden, (SOU 2017:31) och i betänkandet presenteras
            flera bra förslag. Även Riksrevisionen har utrett frågan om konsumentskydd,
            och då specifikt vid köp av nyproducerade bostadsrätter (RIR 2020:3),
            och även i detta fall återfinns flera bra rekommendationer som
            skulle stärka konsumenternas position.
          </p>
          <p xml:id="i-KoHNu1U2f377geVmS3BEok">
            Under våren 2020 stod Vänsterpartiet bakom ett utskottsinitiativ
            i civilutskottet om att regeringen bör återkomma med förslag som
            stärker konsumentskyddet på bostadsrättsmarknaden. Riksdagen ställde
            sig bakom detta och riktade ett tillkännagivande till regeringen
            (bet. 2019/20:CU9 punkt 4, rskr. 2019/20:169). Vänsterpartiet
            har också nyligen lämnat in en följdmotion med anledning av regeringens
            skrivelse om Riksrevisionens rapport om konsumentskydd vid köp
            av nyproducerade bostadsrätter (skr. 2019/20:171). I denna yrkar
            vi på att regeringen skyndsamt bör genomföra en översyn av bestämmelserna
            i bostadsrättslagen och andra relevanta föreskrifter i enlighet
            med Riksrevisionens rekommendationer.
          </p>
          <p xml:id="i-JZD1RAvd899wHHG5LdvcxP">
            Trots det tillkännagivande från riksdagen som som nämns ovan
            har regeringen ännu inte återkommit med förslag som stärker konsumentskyddet
            på bostadsrättsmarknaden. Regeringen anger att det saknas underlag
            i betänkandet om flera av de brister som Riksrevisionen har pekat
            på och att arbetet i Regeringskansliet just nu därför är inriktat
            på att ta fram ytterligare beredningsunderlag som bland annat
            tar sikte på de brister som Riksrevisionen har identifierat.
          </p>
          <p xml:id="i-VBvyATYpi6p1wFP3NzxbT4">
            Vänsterpartiet kan dock konstatera att frågan under lång tid
            nu har beretts inom Regeringskansliet, samtidigt som bristerna
            i konsumentskyddet på bostadsrättsmarknaden för de drabbade i
            exempelvis ”Kinesiska muren” kvarstår. Vi anser därför att regeringen
            skyndsamt måste lägga fram lagförslag som stärker skyddet för
            bostadsrättsföreningar så att vi i framtiden slipper se fler kinesiska
            murar. Detta bör göras parallellt med att regeringen fortsätter
            ta fram ytterligare beredningsunderlag som bland annat tar sikte
            på de brister som Riksrevisionen har identifierat vad gäller köp
            av nyproducerade bostadsrätter.
          </p>
        </div>
        <div type="ipQuestion">
          <p xml:id="i-9jFLjnPKmGvTSMh5Gymgxj">
            Mot bakgrund av detta vill jag fråga statsrådet Märta Stenevi:
            <list rend="unordered">
              <item>
                Avser statsrådet att, i enlighet med tillkännagivandet från riksdagen
                (bet. 2019/20:CU9 punkt 4, rskr. 2019/20:169), agera skyndsamt
                i frågan om att stärka skyddet för bostadsrättsföreningar?
              </item>
              <item>
                Avser statsrådet att förbättra situationen för bostadsrättsinnehavare
                utifrån förslagen i betänkandet Stärkt konsumentskydd på bostadsrättsmarknaden
                (SOU 2017:31)?
              </item>
              <item>
                När avser statsrådet att genomföra en översyn av bestämmelserna
                i bostadsrättslagen och andra relevanta föreskrifter i enlighet
                med Riksrevisionens rekommendationer och återkomma med lagförslag
                som stärker konsumentskyddet på bostadsrättsmarknaden?
              </item>
            </list>
          </p>
        </div>
      </div>
    </body>
  </text>
</TEI>
