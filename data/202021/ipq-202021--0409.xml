<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0409">
  <teiHeader>
    <fileDesc>
      <titleStmt>
        <title>Interpellation 2020/21:409 av Mikael Strandman (SD)</title>
        <author>Mikael Strandman (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:409 av Mikael Strandman (SD) till Justitie- och migrationsminister Morgan Johansson (S) om Licensiering av advokater</title>
          <idno type="rdwebb">H810409</idno>
          <ref type="dokument_url_text">http://data.riksdagen.se/dokument/H810409/text</ref>
          <ref type="dokument_url_html">http://data.riksdagen.se/dokument/H810409</ref>
          <ref type="dokumentstatus_url_xml">http://data.riksdagen.se/dokumentstatus/H810409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TcpRMvA7NUH7VxZ1m46K1W</idno>
            <persName>Mikael Strandman</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9M3ZQ262qRkwKP1ZbGCP6z">
          <note>Interpellationen är besvarad</note>
        </correspAction>
        <correspAction type="sent" xml:id="i-SQ5bASXtKLaXz8CQm7hvK1" corresp="i-TcpRMvA7NUH7VxZ1m46K1W">
          <date when="2021-02-04"/>
        </correspAction>
        <correspAction type="received" xml:id="i-9WQ4cMP83EnvXu1QdJvBgY" corresp="i-UPW2cbGnTUbMZaKTrot5Bh">
          <date when="2021-02-05"/>
        </correspAction>
        <correspAction type="answered" xml:id="i-DrKDnXCMpGkmHUMyL3AVuD">
          <date when="2021-03-05"/>
        </correspAction>
        <correspAction type="answered" xml:id="i-HLb1VPbYH41u7cZNA59vpQ" corresp="i-UPW2cbGnTUbMZaKTrot5Bh">
          <date when="2021-03-05"/>
        </correspAction>
        <correspContext corresp="i-HLb1VPbYH41u7cZNA59vpQ">
          <ref type="record" target="prot-202021--089">Protokoll 2020/21:89 Fredagen den 5 mars</ref>
          <ref type="recordSection" target="unsetDivId">Svar på interpellation 2020/21:409 om licensiering av advokater</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GagXBeC9977NSPFRe3buyR">
            Interpellation 2020/21:409 Licensiering av advokater av Mikael
            Strandman (SD) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TSj2tXUPECUbYaSHDxRPP4">
            I vår lagstiftning har advokater och deras samfund givits ett
            stort förtroende. Advokater är de enda utomstående som häktade
            personer har rätt att träffa, och samtalen får dessutom inte avlyssnas.
            Advokatsamfundet har därtill givits myndighetsutövning att licensiera
            advokater, och rätten till dessa offentliga försvarare som bekostas
            av staten tillfaller alla som anhållits, häktats eller är misstänkta
            för ett grövre brott.
          </p>
          <p xml:id="i-DpiJC1bUmM3cjD2Y7KRzfn">
            Men om systemet ska ha legitimitet måste samfundet ta ansvar
            för det förtroende som givits det. När Advokatsamfundet inte utesluter
            uppenbart olämpliga medlemmar blir det allt svårare att rättfärdiga
            samfundets myndighetsutövning.
          </p>
          <p xml:id="i-8HBy93GcUoSbWTtXpxsS6C">
            De senaste månaderna har flera fall uppdagats som bekräftar den
            bild som åklagare Lisa dos Santos framförde i en artikel i Aftonbladet
            i fjol med rubriken Gangsterromantik styr gängens advokater.
          </p>
          <p xml:id="i-F56uX4wKRmMi6HzZLeGEjr">
            De uppdagade fallen visar att brottmålsadvokater, som vi tidigare
            förknippat med försvar av enskilda, allt oftare kommit att bli
            företrädare för hela klaner och gäng som livnär sig på brott.
            En sorts ”familjeadvokater” som ger juridiska råd till klanen
            och företräder dess olika medlemmar. Omfattande utredningar och
            åtal gällande mycket grov brottslighet har lett till frikännande
            domar då dessa advokater inte alltid ser till sin klients bästa
            utan till hur klanen som kollektiv kan komma undan på bästa sätt.
            Naturligtvis till svindlande höga försvarsnotor som skattebetalarna
            får stå för. Ofta marknadsför de sig själva med gangsterromantik
            på sociala medier och med en hånfull, kaxig attityd i rättssalen.
          </p>
          <p xml:id="i-8ep4Ux4z6oTH3u1bfUJX3f">
            I de uppdagade fallen har också hemlig information läckt från
            förundersökningarna. Advokater som hjälper sina klienter att förmedla
            information, till exempel gällande vittnen, riskerar att skjuta
            hela förundersökningar i sank. Att bryta restriktioner borde betraktas
            som extremt allvarligt. Trots detta har ingen av dessa advokater
            uteslutits, utan Advokatsamfundets disciplinnämnd har i det allvarligaste
            fallet nöjt sig med en disciplinpåföljd då det ansett att restriktionsbrottet
            ”inte varit uppsåtligt”. Att en erfaren brottmålsadvokat bara
            ett flertal gånger ”råkat” bryta mot advokaternas förmodligen
            heligaste regel låter helt orimligt. Så orimligt att Justitiekanslern
            överklagat beslutet till HD.
          </p>
          <p xml:id="i-Wgkrn1kwD19jui3E23kBxv">
            Advokatsamfundet är en privaträttslig organisation som givits
            myndighetsutövning men som inte måste förhålla sig till den saklighet
            och neutralitet som en svensk myndighet måste göra enligt regeringsformen.
            I stället bygger dess verksamhet på förtroende. Med tanke på utvecklingen,
            både avseende den kraftigt ökande organiserade brottsligheten
            och samfundets eget agerande, så måste vi ställa oss frågan om
            detta förtroende verkligen räcker.
          </p>
          <p xml:id="i-YHWG9osg9vuJzcKMw5cj4B">
            De allra flesta skyddade yrkestitlar i Sverige licensieras av
            våra myndigheter, till exempel Socialstyrelsen (sjuksköterskor,
            läkare). Kanske är det dags att vi även förstatligar samfundets
            myndighetsutövning gällande licensiering av advokater såsom görs
            i Norge? Med all annan lagstiftning lika, enrumsprivilegiet, rätten
            till advokat med mera, är då verkligen staten ett sämre alternativ
            till licensiering än en privaträttslig organisation utan allmän
            insyn och utan en myndighets krav på saklighet och neutralitet?
          </p>
          <p xml:id="i-EQj7ZCJ79JWFnvSUp1HPj3">
            Med anledning av detta vill jag fråga justitie- och migrationsminister
            Morgan Johansson:
          </p>
          <p xml:id="i-B6xHfPMtJeZFChvhZkLnWR">
            Har regeringen övervägt att överlåta licensieringen av advokater
            till en statlig myndighet och om inte, vad är anledningen till
            det?
          </p>
        </div>
      </div>
    </body>
  </text>
</TEI>
