<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0559">
  <teiHeader>
    <fileDesc>
      <titleStmt>
        <title>Interpellation 2020/21:559 av Christina Höj Larsen (V)</title>
        <author>Christina Höj Larsen (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:559 av Christina Höj Larsen (V) till Justitie- och migrationsminister Morgan Johansson (S) om EU:s migrationspolitik</title>
          <idno type="rdwebb">H810559</idno>
          <ref type="dokument_url_text">http://data.riksdagen.se/dokument/H810559/text</ref>
          <ref type="dokument_url_html">http://data.riksdagen.se/dokument/H810559</ref>
          <ref type="dokumentstatus_url_xml">http://data.riksdagen.se/dokumentstatus/H810559</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-THm8THtJKivAaYMazbHbfM">
          <note>Interpellationen är besvarad</note>
        </correspAction>
        <correspAction type="sent" xml:id="i-22yMUng2M7CoHfeu8YSox5" corresp="i-WjgeYy5RFWngMB9NwFvFEY">
          <date when="2021-03-10"/>
        </correspAction>
        <correspAction type="received" xml:id="i-4a8nNmMtYREsSBmJCmmjiJ" corresp="i-UPW2cbGnTUbMZaKTrot5Bh">
          <date when="2021-03-16"/>
        </correspAction>
        <correspAction type="answered" xml:id="i-8mzRrFFrMKhR7qwpHzM6Ns" corresp="i-UPW2cbGnTUbMZaKTrot5Bh">
          <date when="2021-03-26"/>
        </correspAction>
        <correspContext corresp="i-8mzRrFFrMKhR7qwpHzM6Ns">
          <ref type="record" target="prot-202021--101">Protokoll 2020/21:101 Fredagen den 26 mars</ref>
          <ref type="recordSection" target="unsetDivId">Svar på interpellation 2020/21:559 om EU:s migrationspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QPYesbq6p7ndvvpW57bmUZ">
            Interpellation 2020/21:559 EU:s migrationspolitik av Christina
            Höj Larsen (V) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-41y2B9riZUZqxckzArub3J">
            De människorättsvidriga metoder som EU använder för att hindra
            människor från att söka asyl i Europa har varit en återkommande
            följetång i medierna och i riksdagens kammare de senaste åren.
            Så även den svenska regeringens oförmåga att ta ansvar för det
            som händer vid EU:s gränser.
          </p>
          <p xml:id="i-ELu3p7DGRnx2Ec7dAQbFD6">
            Efter att EU ingått det skamliga avtalet med Turkiet, som innebär
            att Erdoğan mot betalning agerar gränsvakt åt Europa, öppnade
            EU-kommissionen och dåvarande EU-minister Ann Linde för att ingå
            liknande avtal med det krigshärjade Libyen. Dåvarande utrikesminister
            Margot Wallström uteslöt en sådan lösning i en interpellationsdebatt
            med mig. Strax efter det sa Wallström till TT att ”rötäggen måste
            bort. Resten måste vi se till att vi tränar och utbildar på rätt
            sätt”.
          </p>
          <p xml:id="i-L1szuwQft1LmQyEKX1cdc">
            Vi kan nu konstatera att det inte riktigt blev som Wallström
            sa. EU fortsätter att betala den libyska kustbevakningen – som
            i praktiken består av olika milisgrupper och krigsherrar, några
            har till och med FN-sanktioner riktade mot sig till följd av människosmuggling
            – för att hindra människor från att söka asyl i Europa. EU:s relation
            med Libyen liknar i dag den med Turkiet. Båda länderna agerar
            som unionens gränsvakt.
          </p>
          <p xml:id="i-NUT5XJzULpyTKiy19TL5bq">
            Under hösten 2017 avslöjade CNN att slavhandel var vanligt förkommande
            i libyska interneringsläger för människor på flykt. De fruktansvärda
            förhållandena i lägren, där sjukdomar, undernäring, våld och sexuella
            övergrepp var och är vardag, har beskrivits i flera rapporter
            av Amnesty, Human Rights Watch med flera.
          </p>
          <p xml:id="i-MKBHcngWUdSsbXE6MtouHs">
            Eftersom den libyska kustbevakningen delvis finansierats med
            biståndsmedel från EU lyfte Vänsterpartiet frågan med dåvarande
            ansvarigt statsråd Isabella Lövin. Statsrådet svarade med att
            beskriva en rad biståndspolitiska principer som den svenska regeringen
            står för. I vilken mån regeringen agerat utifrån dessa principer
            förblir oklart. Någon förändring av EU:s politik har vi dock inte
            sett. Inte heller några tydliga uttalanden från regeringen.
          </p>
          <p xml:id="i-ThJ8AsHPRL35Nc93dnQPGg">
            Under den senaste tiden har det kommit åtskilliga rapporter om
            hur EU-länder förhindrat människor från att söka asyl i unionen
            genom så kallade pushbacks där asylsökande förs ut ur landets
            och EU:s territorium. Människor har förts från Italien via Slovenien
            och Kroatien ut ur EU. Den italienska regeringen har öppet erkänt
            att den på detta sätt nekat människor rätten att söka asyl. Greklands
            kustbevakning har på liknande sätt fört tillbaka människor till
            Turkiet, och Ungern har fört människor till Serbien. EU:s gränspolis
            Frontex, som är under kraftig utbyggnad, har också anklagats för
            att ägna sig åt pushbacks.
          </p>
          <p xml:id="i-N2QLiNsus57bg3YHm3Xctx">
            På FN:s internationella migrantdag, den 18 december, publicerades
            boken The Black Book of Pushbacks, som samlar 900 vittnesmål om
            illegala och våldsamma direktavvisningar vid EU:s gränser. Boken
            är finansierad av EU-parlamentets vänstergrupp GUE/NGL, och Vänsterpartiets
            EU-parlamentariker Malin Björk och Miguel Urbán från spanska Podemos
            lämnade över boken till EU:s migrationskommissionär Ylva Johansson
            samma dag den publicerades.
          </p>
          <p xml:id="i-BHokq7FKiqPyRDDXT5q3dN">
            I de två volymerna om 1 500 sidor berättar människor på flykt
            som nått EU:s gränser i Italien, Ungern, Balkan, Grekland och
            Kroatien de senaste tre åren om sina upplevelser.
          </p>
          <p xml:id="i-Qip1FN1zoXDopHBdFxGaYu">
            Anna Roxvall och Johan Persson skildrar i boken Till varje pris
            de mänskliga konsekvenserna av EU:s migrationspolitik. De beskriver
            den utveckling som Vänsterpartiet länge kritiserat, nämligen att
            länder längs de afrikanska migrationsrutterna – som Niger, Sudan,
            Egypten och Libyen – ska bevaka gränsen mot Europa och ta tillbaka
            medborgare som nekats asyl i EU i utbyte mot bistånd och investeringar.
            Allt med Turkietavtalet som förlaga.
          </p>
          <p xml:id="i-3SqTZHLb4hBQpqYDdKkS3s">
            De beskriver också hur EU-insatsen Operation Sophia, som bevakat
            vattnen utanför Libyens kust, syftat till att undvika direktkontakt
            med migranter i nöd och därmed ansvaret för att rädda liv.
          </p>
          <p xml:id="i-K5ZUd2Ubw4fuLL4p1QsdUX">
            Författarna lägger också fram bevis för att EU:s operationer
            från luften på ett konkret sätt har lett till att flyktingar hamnat
            i tvångsarbete och rent slaveri. De konstaterar också att det
            som förändrats sedan CNN:s avslöjande om slaveri i interneringslägren
            är att slaveriet underlättats och utvidgats.
          </p>
          <p xml:id="i-Tn8ns888aTsRMkzDEqjybm">
            Det som beskrivs ovan är delar av en tydlig ambition att flytta
            ansvaret för människor på flykt till länder utanför EU:s gränser
            och därmed neka människor deras rätt att söka asyl. Det är så
            världens rikaste kontinent agerar i en tid med närmare 80 miljoner
            människor på flykt världen över och den akuta situationen på många
            håll i världen dessutom förvärras ytterligare av coronapandemin.
            De senaste åren har omkring 600 000 människor per år sökt asyl
            i EU, 2020 exkluderat. Det bor närmare 450 miljoner människor
            i EU. Vi kan bättre än så.
          </p>
          <p xml:id="i-5KueXh3E1CB7srwPnRfYey">
            Med anledning av detta vill jag fråga justitie- och migrationsminister
            Morgan Johansson:
          </p>
          <p xml:id="i-TfGqfw8XPysBfwpmVzWpp5">
            1. Står ministern och den svenska regeringen bakom den politik
            som EU för när det gäller möjligheter för människor på flykt att
            söka skydd i EU?
          </p>
          <p xml:id="i-NNAwoZyVocWEHBimFq5JaC">
            2. Vad tänker den svenska regeringen göra för att säkerställa
            att asylsökandes mänskliga rättigheter inte kränks vid EU:s gränser?
          </p>
        </div>
      </div>
    </body>
  </text>
</TEI>
