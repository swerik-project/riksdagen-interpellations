<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0709">
  <teiHeader>
    <fileDesc>
      <titleStmt>
        <title>Interpellation 2020/21:709 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:709 av Ali Esbati (V) till Arbetsmarknadsminister Eva Nordmark (S) om Problem på Samhall och behovet av en rymligare arbetsmarknad</title>
          <idno type="rdwebb">H810709</idno>
          <ref type="dokument_url_text">http://data.riksdagen.se/dokument/H810709/text</ref>
          <ref type="dokument_url_html">http://data.riksdagen.se/dokument/H810709</ref>
          <ref type="dokumentstatus_url_xml">http://data.riksdagen.se/dokumentstatus/H810709</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HyxNixskSa5V3MRvuwi36T">
          <note>Interpellationen är besvarad</note>
        </correspAction>
        <correspAction type="sent" xml:id="i-T677Y4HiaydSefn7CN1JrK" corresp="i-TxLwXp3MJemR8iGdYER2aZ">
          <date when="2021-05-05"/>
        </correspAction>
        <correspAction type="received" xml:id="i-6UUFL8DagqJ8RwDZWSMLbh" corresp="i-PeMj54xpJ7ARDpgP8iEYQ9">
          <date when="2021-05-07"/>
        </correspAction>
        <correspAction type="answered" xml:id="i-3iWFoDVjf5d25R9xHLL2gp">
          <date when="2021-06-04"/>
        </correspAction>
        <correspAction type="answered" xml:id="i-N8EnkA4X4RjJ39hpuCYGJf" corresp="i-PeMj54xpJ7ARDpgP8iEYQ9">
          <date when="2021-06-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XR7jN34i93H89dCYihESjS">
            Interpellation 2020/21:709 Problem på Samhall och behovet av
            en rymligare arbetsmarknad av Ali Esbati (V) till Arbetsmarknadsminister
            Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-K52CL1ZrgZARVm83vgFmqV">
            Under de år som jag har haft privilegiet att vara riksdagsledamot
            har jag återkommande, i bland annat interpellationer, tagit upp
            problem runt urvalskriterier och arbetsmiljö på Samhall. Skälen
            till detta har varit dels att enskilda medarbetare och fackligt
            aktiva har tagit kontakt, dels avslöjanden och uppslag i medierna.
          </p>
          <p xml:id="i-FoG4cZHnkvwxnai2pyxTB4">
            Nyligen har fackförbundstidningen Dagens Arbete haft en lång
            granskningsserie, där uppgifter om i princip samma typ av problem
            framkommer.
          </p>
          <p xml:id="i-SSvBQcPkKfPvANn5wS3aEv">
            Den 28 april publicerades ett avsnitt av SVT:s Uppdrag granskning
            om Samhall. Också där är det i princip samma typ av problem som
            lyfts, av tidigare medarbetare och chefer. Det handlar om att
            personer med funktionsnedsättning väljs bort från Samhall, vars
            själva funktion är att vara till stöd just för personer med funktionsnedsättning
            vilka inte förmodas kunna klara sig utan stöd på arbetsmarknaden.
            En viktig grund till detta är den förändring som uppdragsmixen
            på Samhall har genomgått över ett antal år, där servicearbeten
            som städning kraftigt har vuxit i omfång. Detta är arbeten som
            säkerligen passar många som bör vara Samhalls målgrupp, men som
            uppenbart passar mycket dåligt för vissa.
          </p>
          <p xml:id="i-RfZPmdiLpZLUnQRqosGATY">
            Arbetsmarknadsministern kommenterar kort uppgifterna i granskningen,
            i slutet av programmet. Ministerns uppfattning där är att Samhall
            ”klarar sin verksamhet bra”. I praktiken avfärdas hela problemställningen.
            Det finns enligt ministern ”inga belägg” för de problem som uppmärksammas
            i programmet, utan det är frågan om ”anekdoter”.
          </p>
          <p xml:id="i-7R1vDDCGZhwpxALxGiYKHE">
            Detta är ett anmärkningsvärt förhållningssätt. Påpekanden om
            samma ”anekdotiska” problem har nämligen återkommit år efter år,
            genom olika personer på olika positioner och olika platser.
          </p>
          <p xml:id="i-XvfSxa6CxFTry6TZHuJG76">
            Jag kan konstatera att detta förhållningssätt har präglat regeringens
            hantering av Samhall, även om det ibland, speciellt i direkt anslutning
            till mediala avslöjanden, har låtit annorlunda. Jag kan också
            konstatera att jag till exempel 2019 tog upp frågan om Samhallanställda
            som inte vågar uttala sig offentligt. Jag kan citera direkt från
            den interpellationen (2019/20: 110): ”Detta är något som enligt
            min mening bör tas på stort allvar. Det går inte att ensidigt
            förlita sig på den bild som företagsledningen ger av situationen,
            och det är naturligtvis heller inte säkert att hela bilden finns
            där. Med tanke på det speciella uppdrag som Samhall har, och de
            särskilda behov av trygghet och stabilitet som de Samhallanställda
            har, bör man göra en särskild översyn av arbetsmiljö och arbetsvillkor
            för de anställda på Samhall.”
          </p>
          <p xml:id="i-C6t3JjiLKYgwGWP7mhGHQb">
            Några sådana initiativ har såvitt jag kan se inte tagits, och
            det refereras fortfarande helt okritiskt till medarbetarundersökningar,
            vars validitet måste kunna problematiseras mot bakgrund av återkommande
            fall som ”inte ska förekomma” men som likväl ständigt förekommer.
          </p>
          <p xml:id="i-9TTiSz7cLdnbe2ocY9LU6L">
            I grunden handlar frågan om Samhall och regeringens styrning
            av företaget, om viktiga principer för och visioner om arbetsmarknaden.
            För att man ska kunna styra Samhall i rätt riktning behöver det
            finnas en idé om riktningen, mot en rymligare arbetsmarknad, anpassad
            till det faktum att människor som befolkar vårt samhälle både
            är olika och föränderliga. Där förefaller regeringens ambitioner
            dessvärre vara högst oklara.
          </p>
          <p xml:id="i-Dm3ExDjuzGHDWiyc23TxL4">
            Jag vill mot bakgrund av detta fråga arbetsmarknadsminister Eva
            Nordmark:
          </p>
          <p xml:id="i-EahaS9KJpYUpMg5xz9jcJ8">
            1) Avser ministern att vidta några åtgärder med anledning av
            uppgifterna om att personer med svår funktionsnedsättning väljs
            bort av Samhall till förmån för personer med mild eller ingen
            funktionsnedsättning?
          </p>
          <p xml:id="i-LJ5CEiTVF4iJ3bGUwkg5oF">
            2) Avser ministern att ta något initiativ för att initiera en
            översyn eller utredning för att med lämplig metodik kartlägga
            arbetsmiljö och arbetsvillkor för anställda vid Samhall?
          </p>
          <p xml:id="i-HQqMwpgj38DBrtnviiepfu">
            3) Avser ministern att ta något initiativ för en bredare översyn
            av politiken för personer som av olika skäl inte kan vara på arbetsmarknaden
            utan särskilt stöd, där Samhall ingår som en del av en helhet?
          </p>
        </div>
      </div>
    </body>
  </text>
</TEI>
