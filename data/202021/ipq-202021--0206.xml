<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0206">
  <teiHeader>
    <fileDesc>
      <titleStmt>
        <title>Interpellation 2020/21:206 av Björn Söder (SD)</title>
        <author>Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:206 av Björn Söder (SD) till Justitie- och migrationsminister Morgan Johansson (S) om Efterkontroll i utlandet av krigsmateriel</title>
          <idno type="rdwebb">H810206</idno>
          <ref type="dokument_url_text">http://data.riksdagen.se/dokument/H810206/text</ref>
          <ref type="dokument_url_html">http://data.riksdagen.se/dokument/H810206</ref>
          <ref type="dokumentstatus_url_xml">http://data.riksdagen.se/dokumentstatus/H810206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <persName>Björn Söder</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-56yB46yS3a9aEjR121hiQF">
          <note>Interpellationen är återtagen</note>
        </correspAction>
        <correspAction type="sent" xml:id="i-62PGTjFpinP9tybfUU7aUA" corresp="i-TKwDinNn4twnLieK52EXRu">
          <date when="2020-12-01"/>
        </correspAction>
        <correspAction type="received" xml:id="i-4LrjMjGHZAmpcpCTStCoaZ" corresp="i-UPW2cbGnTUbMZaKTrot5Bh">
          <date when="2020-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-K4LSd6DqKzPFo3LcwH5SEm">
            Interpellation 2020/21:206 Efterkontroll i utlandet av krigsmateriel
            av Björn Söder (SD) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LHJZMuqkTCMQ1kGky3EUW2">
            Sveriges exportkontroll utgår ifrån ett regelverk där premissen
            är att export av krigsmateriel inte är tillåten. Utifrån detta
            generella förbud kan sedan undantag meddelas för krigsmaterielexport.
            Kontrollen för företag och andra som exporterar krigsmateriel
            är omfattande i Sverige.
          </p>
          <p xml:id="i-J9fTvvwqqhbk7zgRoJhDcc">
            Utgångspunkten vid export av krigsmateriel till utlandet är att
            materielen inte kommer i orätta händer, vilket självklart kan
            leda till mycket allvarliga konsekvenser. Risken vid spridning
            till oönskade mottagare utgör en risk för Sveriges säkerhet, och
            det kan också strida mot målen för svensk utrikespolitik.
          </p>
          <p xml:id="i-A3Nt92TKd8hMRd4r5U8Ga">
            Exportkontrollen i Sverige har reglerats sedan första världskriget,
            och vid ett flertal tillfällen i närtid har utredningar genomförts
            för att skärpa kontrollen av krigsmateriel. Senast 2015 genomfördes
            en utredning om skärpt exportkontroll av krigsmateriel (SOU 2015:72).
            Utredningen omtalas främst i medier med anledning av det så kallade
            ”demokratikriteriet”, som syftade till att i högre grad beakta
            mottagarstatens demokratiska status när tillstånd för export av
            krigsmateriel beviljas. Utredningen, som bedrevs under flera år,
            kunde inte finna något annat land som infört ett ”demokratikriterium”.
            Däremot konstaterade utredningen att efterkontroll i utlandet
            av krigsmateriel genomförs av flera andra stater.
          </p>
          <p xml:id="i-GEDdKP3bqRZz2tJygtfUhy">
            I förslagen från utredningen om skärpt exportkontroll av krigsmateriel
            från 2015 (sidan 413) konstaterades:
          </p>
          <p xml:id="i-LkubNgEeVGKp62gQusueuw">
            ”De senaste åren har det vid ett antal tillfällen uppdagats att
            krigsmateriel som exporterats från Sverige har hamnat i fel händer.
            Detta är djupt oroväckande och skapar osäkerhet om den svenska
            exportkontrollens effektivitet. […] Efterkontrollen av krigsmateriel
            som förts ut ur Sverige måste skärpas.”
          </p>
          <p xml:id="i-PXU2LbPWrDMuqyTWgRem4A">
            Utifrån ovanstående föreslog kommittén att Sverige skulle införa
            ett system med efterkontroll. Inget av riksdagens partier, som
            samtliga fanns representerade i kommittén, hade några invändningar
            mot att efterkontroller infördes. Regeringen återkom därefter
            2017 i prop. 2017/18:23 och skrev angående införande av efterkontroll
            (sidan 82):
          </p>
          <p xml:id="i-6Lk5QqHAwC2XKVgva81599">
            ”Regeringens bedömning: Det bör införas ett system för efterkontroll
            som ger möjlighet att i utlandet följa upp att slutanvändaråtaganden
            följs. ISP bör ges i uppdrag att analysera och lämna förslag om
            de närmare förutsättningarna och formerna för en sådan kontroll.”
          </p>
          <p xml:id="i-9GUj21QBf3snPGJxGKHA8M">
            Inspektionen för strategiska produkter (ISP) kom den 19 oktober
            2017 att ges i uppdrag ”att analysera frågan om efterkontroller
            i utlandet av krigsmateriel som utförts med tillstånd enligt lagen
            (1992:1300) om krigsmateriel samt lämna förslag till utformning
            av ett system för sådana kontroller.” Den 29 mars 2018 redovisade
            ISP ett förslag på hur efterkontroller kan införas.
          </p>
          <p xml:id="i-22GdPmLMbBBubv9iuKwZfv">
            ISP redovisade i sitt svar till Regeringskansliet på 67 sidor
            hur efterkontroller kan genomföras utifrån ett flertal aspekter.
            I svaret framgår att införandet av efterkontroller inte kommer
            att medföra några större kostnader, utan det handlar om en begränsad
            förstärkning av arbetskraften på ISP med upp till två årsarbetskrafter
            samt eventuellt någon förstärkning på Regeringskansliet. I svaret
            från ISP (sidan 8) framkommer:
          </p>
          <p xml:id="i-FBwhzzAeE2TshcQbgrKxrA">
            ”En lämplig tidpunkt att införa systemet är från och med den
            1 januari 2019. Eftersom efterkontrollsystemet endast föreslås
            gälla sådana leveranser av aktuell materiel som landet i fråga
            har undertecknat i ett slutanvändarintyg är det inte troligt att
            något besök på plats i utlandet kommer att äga rum förrän 2020
            eller 2021.”
          </p>
          <p xml:id="i-CpUd8af9i7k9HYSwzPKhe8">
            Sedan ISP redovisade sitt svar för mer än två år sedan har regeringen
            inte infört ett system för efterkontroller. Regeringen har inte
            följt ISP:s rekommendation om när ett system av efterkontroller
            ska införas. Detta trots att regeringen gett intrycket av att
            prioritera kontrollen av krigsmaterielexport i många sammanhang,
            så även i och med den skrivning i ”sakpolitisk överenskommelse
            mellan Socialdemokraterna, Centerpartiet, Liberalerna och Miljöpartiet
            de gröna” (januariavtalet) som tillkom i januari 2019, där det
            går att läsa i punkt 70 om regeringens ambition att ytterligare
            begränsa krigsmaterielexporten.
          </p>
        </div>
        <div type="ipQuestion">
          <p xml:id="i-Guozgx4p7p3gC4bkktM82P">
            Jag vill med anledning av ovanstående fråga justitie- och migrationsminister
            Morgan Johansson:
            <list rend="unordered">
              <item>
                Varför har inte regeringen agerat i enlighet med den tidsplan
                som expertmyndigheten ISP har föreslagit?
              </item>
              <item>
                När kommer ett system för efterkontroll i utlandet av krigsmateriel
                att införas?
              </item>
            </list>
          </p>
        </div>
      </div>
    </body>
  </text>
</TEI>
