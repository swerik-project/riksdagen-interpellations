<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0064">
  <teiHeader>
    <fileDesc>
      <titleStmt>
        <title>Interpellation 2020/21:64 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:64 av Lotta Johnsson Fornarve (V) till Utrikesminister Ann Linde (S) om Marockos brott mot mänskliga rättigheter i Västsahara</title>
          <idno type="rdwebb">H81064</idno>
          <ref type="dokument_url_text">http://data.riksdagen.se/dokument/H81064/text</ref>
          <ref type="dokument_url_html">http://data.riksdagen.se/dokument/H81064</ref>
          <ref type="dokumentstatus_url_xml">http://data.riksdagen.se/dokumentstatus/H81064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UTPTr68MYTyiWzreZnYvf5">
          <note>Interpellationen är besvarad</note>
        </correspAction>
        <correspAction type="sent" xml:id="i-9Q9ft9UD9od5bUdpSXa4E6" corresp="i-7EGhEVdWhirq9oiHvVcrQR">
          <date when="2020-10-16"/>
        </correspAction>
        <correspAction type="received" xml:id="i-RGy1pUTAjSLgFkPp3idPGg" corresp="i-HYbURAzNUTvqh65pcPmmZx">
          <date when="2020-10-20"/>
        </correspAction>
        <correspAction type="answered" xml:id="i-K7dFfTd4RDjez1k2BKpDgv">
          <date when="2020-11-20"/>
        </correspAction>
        <correspAction type="answered" xml:id="i-ScAtYeQhSRQ5M2S2LHArip" corresp="i-HYbURAzNUTvqh65pcPmmZx">
          <date when="2020-11-20"/>
        </correspAction>
        <correspContext corresp="i-ScAtYeQhSRQ5M2S2LHArip">
          <ref type="record" target="prot-202021--039">Protokoll 2020/21:39 Fredagen den 20 november</ref>
          <ref type="recordSection" target="unsetDivId">Svar på interpellation 2020/21:64 om Marockos brott mot mänskliga rättigheter i Västsahara</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RCFfyPHGRyByHQDGmS7pe">
            Interpellation 2020/21:64 Marockos brott mot mänskliga rättigheter
            i Västsahara av Lotta Johnsson Fornarve (V) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TodEa2FfC5HCuPMC2naGia">
            Under coronapandemin har förtrycket och förföljelsen av västsaharier
            i den av Marocko illegalt ockuperade delen av Västsahara intensifierats.
            Detta är en ockupation som har pågått sedan 1975 och som fördöms
            av både FN och den internationella domstolen i Haag. Inget land
            i världen erkänner Marockos överhöghet.
          </p>
          <p xml:id="i-Ehfu2HAe6tjd8cUyBkNkX4">
            Pristagaren av Right Livelihood Award 2019, Aminatou Haidar,
            har återigen utsatts för trakasserier och förföljelse. Hon har
            nyligen startat en ny organisation (Isacom – Saharawi Organ against
            the Moroccan Occupation). Organisationens mål är inte bara att
            arbeta mot och rapportera om brott mot de mänskliga rättigheterna
            utan också att rapportera om den marockanska ockupationen. Right
            Livelihood Foundation har kraftigt fördömt hoten mot Aminatou
            Haidar och de övriga ledarna i den nya föreningen med hänvisning
            till brott mot yttrande- och föreningsfrihet.
          </p>
          <p xml:id="i-HVWdUVwTDcCZcxeGqoTpD8">
            Det är inte första gången Aminatou blivit utsatt. Hon satt arresterad
            med ögonbindel under tre år och sju månader, utan att hennes familj
            visste om hon levde eller var död. Hon utsattes för tortyr och
            hot och släpptes, utan rättegång och utan att ha informerats om
            motivet för hennes kvarhållande.
          </p>
          <p xml:id="i-HrdsRdUxZtwhWTmwiVo854">
            Aminatou är långt ifrån ensam. Marocko utsätter ständigt den
            västsahariska civilbefolkningen för systematiska trakasserier,
            hot och förföljelse. Något som kan pågå utan att FN-styrkan Minurso
            kan ingripa eftersom de saknar mandat att övervaka de mänskliga
            rättigheterna. Marocko angriper fredliga demonstrationer och aktivister.
            Oberoende journalister är sällsynta i Västsahara eftersom västsahariska
            måste arbeta dolt och utländska inte släpps in. Landet utsågs
            i år till det fjärde mest ofria i hela världen av den amerikanska
            organisationen Freedom House.
          </p>
          <p xml:id="i-VzxKLaTTbZFZgwzXSMHvBd">
            Ett känt fall som bland annat uppmärksammats av Amnesty är domen
            mot de 24 västsaharier som arresterades i samband med protesterna
            i Gdim Izik 2010. De häktade dömdes till oerhört hårda straff
            i en militär domstol efter erkännanden som framtvingats under
            tortyr.
          </p>
          <p xml:id="i-U4sygJLhzpgCTYKFZkmaxb">
            Fortfarande saknas över 400 av alla de tusentals västsaharier
            som fängslades under den 16 år långa militära konflikten mellan
            Polisario och Marocko. En konflikt där Marocko gjorde sig skyldigt
            till ett stort antal krigsbrott och brott mot internationell rätt.
            Marocko bombade bland annat civilbefolkningen med napalm- och
            fosforbomber och drev tusentals västsaharier på flykt ut i Saharas
            öken. 1990 slöts ett eldupphöravtal mellan parterna, och en FN-övervakad
            folkomröstning skulle äga rum 1992, något som ännu inte skett
            på grund av Marockos sabotage.
          </p>
          <p xml:id="i-HLxA89W7v9joAkbtLdjDYf">
            I praktiken råder sedan länge undantagstillstånd i det ockuperade
            Västsahara. Det är Marocko som har den totala kontrollen – inte
            FN. I stort sett inga oberoende observatörer eller journalister
            släpps in i landet.
          </p>
          <p xml:id="i-BNEN6J5aDbfF8KoQWv7brC">
            Det är hög tid att omvärlden agerar med kraft mot dessa allvarliga
            brott. Marocko har som ockupationsmakt huvudansvaret för att de
            mänskliga rättigheterna efterlevs. Även Spanien som tidigare kolonialmakt
            har ett ansvar, men ansvaret vilar även tungt på FN, AU och EU.
          </p>
        </div>
        <div type="ipQuestion">
          <p xml:id="i-MKdma69cHXog31g5X1c778">
            Mot bakgrund av detta vill jag fråga utrikesminister Ann Linde:
            <list rend="unordered">
              <item>
                Kommer Sverige att agera i FN för att Minursos mandat utvidgas
                så att det även omfattar de mänskliga rättigheterna?
              </item>
              <item>
                Kommer Sverige att agera i FN för att en FN-ledd oberoende undersökningskommission
                utses med uppdrag att besöka det ockuperade Västsahara för att
                utreda brott mot de mänskliga rättigheterna?
              </item>
              <item>
                Kommer Sverige att med kraft agera för att frågan om brott mot
                de mänskliga rättigheterna begångna av Marocko i det ockuperade
                Västsahara under de senaste 45 åren lyfts i FN:s råd för de mänskliga
                rättigheterna?
              </item>
              <item>
                Kommer Sverige att snarast kontakta Marockos ambassadör i Sverige
                för att påminna om att det är Marocko som ockupationsmakt som
                har ansvar för att de mänskliga rättigheterna efterlevs i det
                ockuperade Västsahara och att förföljelsen av Aminatou Haidar
                och andra MR-aktivister genast upphör?
              </item>
              <item>
                Kommer Sverige att i sina kontakter med Spanien påpeka att Spanien
                fortfarande inte har tagit sitt ansvar som tidigare kolonialmakt
                och fullföljt avkolonialiseringen?
              </item>
            </list>
          </p>
        </div>
      </div>
    </body>
  </text>
</TEI>
