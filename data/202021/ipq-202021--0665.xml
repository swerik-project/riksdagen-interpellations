<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202021--0665">
  <teiHeader>
    <fileDesc>
      <titleStmt>
        <title>Interpellation 2020/21:665 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2020/21:665 av Gudrun Brunegård (KD) till Kultur- och demokratiminister Amanda Lind (MP) om Åtgärder för att möjliggöra kulturupplevelser utomhus med minskad risk för smittspridning</title>
          <idno type="rdwebb">H810665</idno>
          <ref type="dokument_url_text">http://data.riksdagen.se/dokument/H810665/text</ref>
          <ref type="dokument_url_html">http://data.riksdagen.se/dokument/H810665</ref>
          <ref type="dokumentstatus_url_xml">http://data.riksdagen.se/dokumentstatus/H810665</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DNzekivNGZnqQcqwaceGur">
          <note>Interpellationen är besvarad</note>
        </correspAction>
        <correspAction type="sent" xml:id="i-RLQXdwe8dAridkLPrSxSzi" corresp="i-JLXuQC8Bjt8suyRFj6kC3h">
          <date when="2021-04-20"/>
        </correspAction>
        <correspAction type="received" xml:id="i-SzheYaANmmSCCDYBhEoL2L" corresp="i-PAgTpr3nkZRPEoiqjPKQAf">
          <date when="2021-04-22"/>
        </correspAction>
        <correspAction type="answered" xml:id="i-NHHATgXfeAwi5kmwZ4oQix">
          <date when="2021-05-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NJseKSMyG9Msuk8XpDEpa5">
            Interpellation 2020/21:665 Åtgärder för att möjliggöra kulturupplevelser
            utomhus med minskad risk för smittspridning av Gudrun Brunegård
            (KD) till Kultur- och demokratiminister Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dphdb3CmDB2X3Cfm8hPkja">
            Många avvägningar behöver göras för att begränsa smittspridningen
            under den pågående pandemin, vilka direkt och indirekt påverkar
            såväl människors hälsa och välbefinnande som hela sektorers existensvillkor.
          </p>
          <p xml:id="i-T1WspnArBaRp3q8ioWMrN2">
            Växande psykisk ohälsa som följd av isolering och social distansering
            kan i viss mån hanteras genom natur- och kulturupplevelser. Besöksnäringen
            och kultursektorn har påverkats kraftigt till följd av pandemin
            och har fått begränsat statligt stöd för att överleva. Kultursektorn
            har tvingats hålla stängt under lång tid. Även många besöksmål
            har hållit stängt, trots hemsemestrande. I många fall har det
            varit med all rätt, då det skulle ha varit svårt att upprätthålla
            smittsäkra avstånd mellan besökare.
          </p>
          <p xml:id="i-MMR2nNezj9vUHhk7xDaML4">
            Fram till nu har man dessutom brottats med problemet att hantera
            en pandemi med hjälp av ordningslagen. Det har i flera avseenden
            gett orimliga effekter. Exempelvis drabbades Astrid Lindgrens
            värld i Vimmerby hårt, då det trots friluftsteater med mycket
            stora arealer till sitt förfogande betraktades som ett enda arrangemang,
            vilket gjorde det omöjligt att bedriva någon verksamhet.
          </p>
          <p xml:id="i-BUxvRBahxpRVRG9QxkinRM">
            Den nya, tillfälliga pandemilagen borde ge möjlighet till större
            precision för att begränsa riskerna att smitta sprids där många
            personer är samlade. Regeringskansliet bereder nu remissyttrandena
            över promemorian Ändringar i begränsningsförordningen.
          </p>
          <p xml:id="i-MsJJ9cmN1p25jeNJ5qD8Te">
            Folkhälsomyndigheten beskriver i sitt remissyttrande hur man
            har för avsikt att se över hur föreskrifterna kan anpassas till
            att omfatta även museer, konsthallar och nöjesparker efter de
            särskilda förutsättningar som råder där, som till exempel guidade
            visningar och utomhusmiljö. Man konstaterar att ”arrangemang inomhus
            innebär större risker än sådana som äger rum utomhus och därför
            kan ett större antal personer tillåtas på arrangemang utomhus.
            Sammankomster där deltagarna sitter ner innebär mindre risk för
            smittspridning av covid-19 än sammankomster med stående personer
            eller aktiviteter med rörelse. Sittande sammankomster kan generellt
            jämföras med att besöka restaurang och aktiviteter med rörelse
            som handelsplatser. I båda dessa fall finns det idag föreskrifter
            som reglerar antal i personer i ett och samma sällskap, avstånd
            mellan olika sällskap samt maxantal utifrån yta. Liknande föreskrifter
            kan bli aktuella för arrangemang av motsvarande karaktär.”
          </p>
          <p xml:id="i-4naiR9rqcGQmUshfp84PZK">
            De goda intentionerna att kunna anpassa restriktionerna efter
            de specifika förutsättningarna för de olika besöksanläggningarna
            och kulturarrangemangen är välkomna. En teateranläggning med sittande
            besökare utomhus och med ansenliga ytor mellan scenerna skulle
            rimligtvis inte behöva klassificeras under samma restriktioner
            som butiker, köpcentrum eller museer.
          </p>
          <p xml:id="i-12YGbQaowpFcTmdQQMQVnf">
            Trots detta innehåller inte den tabell som Folkhälsomyndigheten
            redovisar någon spalt för maximalt antal personer vid sittande
            arrangemang utomhus. Inte heller finns någon beräkningsgrund kopplat
            till den areal som står till förfogande för besökarna.
          </p>
          <p xml:id="i-WaBSQsL6JxWFQxYCnc4Lwj">
            För en teaterpark, som Astrid Lindgrens värld, där besökarna
            rör sig över 180 000 kvadratmeter, motsvarande mer än 22 fotbollsplaner,
            och där det finns flera scener, vardera med plats för 2 000 sittande
            personer, skulle man utan problem kunna ta emot 600 sittande besökare
            vid vardera scenen och ändå upprätthålla goda avstånd mellan olika
            familjer och sällskap. Det kan knappast bedömas enligt samma mall
            som exempelvis en nöjespark, där besökare trängs vid åkattraktioner,
            eller ett konsertevent.
          </p>
          <p xml:id="i-Y18fmLvLgy6CqTdY8t3VzG">
            Dessutom skapar det problem om man ska lyda under två restriktioner
            samtidigt, dels antal kvadratmeter per gäst, dels regelverket
            för allmän folksamling då man spelar teater. Detta försvårar planeringen
            påtagligt, och det finns överhängande risk för ännu en säsong
            med stora ekonomiska förluster.
          </p>
          <p xml:id="i-DsgDcVxhinqVuF9hFpwuuD">
            Enligt min uppfattning vore det rimligaste att varje verksamhet
            med stort antal besökare bedöms utifrån sina förutsättningar att
            kunna upprätthålla smittsäkerhet.
          </p>
          <p xml:id="i-PDXMkNisw2kMpgyWrknutm">
            Min fråga till kultur- och demokratiminister Amanda Lind är med
            hänvisning till ovanstående:
          </p>
          <p xml:id="i-QxmtA857U2YhJVqDLV3DVB">
            Vilka åtgärder kommer ministern att vidta för att kommande sommar
            ge besöksnäringen rimliga planeringsförutsättningar och Sveriges
            familjer möjlighet till kulturupplevelser under smittsäkra förutsättningar
            i stora temaparker med sittplatser utomhus?
          </p>
        </div>
      </div>
    </body>
  </text>
</TEI>
