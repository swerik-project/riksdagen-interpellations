<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0342">
  <teiHeader>
    <fileDesc>
      <titleStmt>
        <title>Sveriges Sydafrikapolitik</title>
        <author>Samuelsson, Marianne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges Sydafrikapolitik till statsminister Göran Persson om Sveriges Sydafrikapolitik</title>
          <idno type="rdwebb">GO10342</idno>
          <ref type="dokument_url_text">http://data.riksdagen.se/dokument/GO10342/text</ref>
          <ref type="dokument_url_html">http://data.riksdagen.se/dokument/GO10342</ref>
          <ref type="dokumentstatus_url_xml">http://data.riksdagen.se/dokumentstatus/GO10342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NAZHDwfGffE63ZZmJW4qqn</idno>
            <persName>Samuelsson, Marianne (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-6w6yFBDYZxwduwBySwkAu6" corresp="i-3kVCtR7mCK6mW2F6oaBMR5">
          <date when="2001-04-03"/>
        </correspAction>
        <correspAction type="answered" xml:id="i-H26JcXJZx6p9nbvtJnz8TD" corresp="i-V19ff9MeDZhTGpv5xEprbu">
          <date when="2001-05-08"/>
        </correspAction>
        <correspAction type="sent" xml:id="i-Snj6ePaYxSz63wjETnYA3S" corresp="i-NAZHDwfGffE63ZZmJW4qqn">
          <date when="2001-03-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XVQAVcYb7UZcvTCyZdpwbJ">
            Interpellation 2000/01:342 av Marianne Samuelsson (mp) till statsminister
            Göran Persson om Sveriges Sydafrikapolitik
          </p>
        </div>
        <div type="ipqSubmissionInfo">
          <p xml:id="i-TCrm5wmsnzdHaEpMyjnu7y">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HNuoz6dVzu2yTU9KmB8KJP">
            Ett övergripande mål för svenskt utvecklingssamarbete är "att
            höja de fattiga folkens levnadsnivå". Gemensamt mål för utrikespolitiken
            och det internationella samarbetet har varit fattigdomsbekämpning,
            kampen för mänskliga rättigheter, rättvisa och solidaritet.
          </p>
          <p xml:id="i-TkgiYApLw4zbDuFpAE2BTW">
            Det gäller bl.a. i de skrivelser som regeringen presenterat till
            riksdagen om hur de mänskliga rättigheterna ska genomsyra utrikespolitiken
            inklusive handelspolitiken.
          </p>
          <p xml:id="i-5WbZAHdnrnuMFiWZmsWk6Y">
            Det handlar om skrivelsen om de fattigas rätt, och "Afrika i
            förändring för en förnyad Afrikapolitik inför 2000-talet" som
            båda betonade att det var de fattigas och utsattas situation som
            ska vara i fokus i våra relationer.
          </p>
          <p xml:id="i-FNWFcMdewTByKfoBGdKaga">
            Denna politik har skapat ett stort förtroendekapital för Sverige
            i framför allt många av de fattiga länderna som också i sin kamp
            för förbättringar haft stöd och hjälp av Sverige.
          </p>
          <p xml:id="i-DUBDwCSSaX5MdMTYDVqBo3">
            De svenska relationerna med Sydafrika har till stor del präglats
            av dessa mål och kampen mot apartheid. Sverige blev genom detta
            en viktig samarbetspartner med Sydafrika. Förväntningarna på fortsatt
            bra samarbete inom andra delar är därför stora och det är därför
            extra allvarligt när kyrkor och fackföreningsrörelsen riktar kritik
            mot svenskt agerande i vapenaffären med JAS.
          </p>
          <p xml:id="i-227hJ1TTF8HNBJYNMSyDPw">
            I en rapport som Diakonia och Kristna fredsrörelsen tagit fram,
            påvisas klara fakta om en massiv och extraordinär statlig insats
            till stöd för försäljning av JAS 39 Gripen till Sydafrika under
            senare år. Löften om lån, exportkrediter och motköp har funnits
            med som viktiga försäljningsargument.
          </p>
          <p xml:id="i-NVyCLVvyvkDdLDbkbjDFBh">
            Statsministern har den 2 december 1999 svarat mig att han "varit
            mycket försiktig med att verka för eller tala för att Sydafrika
            skulle köpa flygplanet." Den granskning som Diakonia och Kristna
            freds tagit fram ger en helt annan bild av regeringens agerande.
          </p>
          <p xml:id="i-TY85G8XBWcenvUe1uHmY8d">
            Det finns också en allvarlig kritik från folkrörelserna i Sydafrika
            som kritiserar det stora och dyra vapeninköpsprogram som kostar
            14 gånger så mycket som det som satsas på hälsovård. Detta i ett
            land där det beräknas att fem@tio miljoner människor är på väg
            att dö @ inte i krig @ utan i hiv/aids.
          </p>
          <p xml:id="i-HJ96RfTYcvVmub6zhNq5fU">
            Jubelkampanjen i Sydafrika räknar med att vapeninköpsprogrammet
            kommer att öka från 34 miljarder kronor som regeringen först redovisade
            till 120 miljarder kronor fram till år 2010.
          </p>
          <p xml:id="i-MSALyjeEEuqdfDZUviW5rK">
            En av huvudpunkterna i den internationella rörelsen Jubel 2000
            är kritiken mot de rika industriländerna och de multinationella
            institutionerna Världsbanken, Internationella Valutafonden och
            världshandelsorganisationen WTO för att de inte tar hänsyn till
            de fattiga människornas situation och deras behov.
          </p>
          <p xml:id="i-KWYBFQAfUZ8EH8FygsKFCd">
            De sydafrikanska folkrörelserna har i ett tidigt skede ifrågasatt
            den sydafrikanska regeringens rustningsplaner. Trots alla löften
            om motköp, handel och investeringar har man genom enkla konsekvensanalyser
            ifrågasatt om vapeninköpsprogrammet skulle kunna gynna Sydafrikas
            fattiga. En stor del av motköpen syftade till att stärka den sydafrikanska
            vapenindustrin.
          </p>
          <p xml:id="i-DaYRTj9HNBXM6p6xmif5gs">
            En industri som enligt fackföreningsrörelsen Cosatus nya rapport
            kännetecknas av att gynna enbart ett fåtal välutbildade vita huvudsakligen
            män som bor i städerna. Inte Sydafrikas svarta outbildade och
            fattiga.
          </p>
          <p xml:id="i-TS1uj7G3YJDVfqT2hJAqij">
            Folkrörelserna i Sydafrika drar den enkla slutsatsen att statens
            skattemedel kan ge långt fler människor arbete och gynna de fattiga
            om de används på annat än vapenköp.
          </p>
          <p xml:id="i-DvLjM8LvspznQXQNDt9vQj">
            Tidigare har den sydafrikanska regeringen lovat att vapeninköpsprogrammet
            inte ska ske på bekostnad av andra sociala utgiftsposter.
          </p>
          <p xml:id="i-UrL7d3MzUeKDCrofkpLNAN">
            Långtidsbudgeten som presenterades i Sydafrika talar tyvärr ett
            annat språk. Mellan 2000@2001 och 2003@2004 beräknas militärkostnaderna
            öka med 30 %. Hälsovårdskostnaderna tillåts bara öka med 8 % under
            samma period.
          </p>
          <p xml:id="i-PXa1yWhbqr9V4TdCNa3Chn">
            I detta sammanhang undrar jag vilka mekanismer och processer
            som ska garantera att vår handelspolitik och vapenförsäljningspolitik
            inte sker på bekostnad av de fattigas rätt och vårt försvar av
            de mänskliga rättigheterna.
          </p>
          <p xml:id="i-HD4au3YV5vVCP492zzXTBR">
            Finns det koordinens mellan skrivelsen om de mänskliga rättigheterna,
            de fattigas rätt och agerandet i EKN, SEK och vapenaffärer till
            fattiga länder?
          </p>
          <p xml:id="i-VnxoQ6Df1RxsXUAt7itgik">
            På vilket sätt avser statsministern verka för att den svenska
            vapenexporten till Sydafrika följer det övergripande målet om
            fattigdomsbekämpning?
          </p>
        </div>
      </div>
    </body>
  </text>
</TEI>
