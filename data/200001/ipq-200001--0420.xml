<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0420">
  <teiHeader>
    <fileDesc>
      <titleStmt>
        <title>dubbelbeskattning av boendet</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>dubbelbeskattning av boendet till finansminister Bosse Ringholm om dubbelbeskattning av boendet</title>
          <idno type="rdwebb">GO10420</idno>
          <ref type="dokument_url_text">http://data.riksdagen.se/dokument/GO10420/text</ref>
          <ref type="dokument_url_html">http://data.riksdagen.se/dokument/GO10420</ref>
          <ref type="dokumentstatus_url_xml">http://data.riksdagen.se/dokumentstatus/GO10420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Attefall, Stefan (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8KvM7JCuaNdYo15YrMqHsf" corresp="i-A5R84cTmpky3NHJ7nLKaEt">
          <date when="2001-05-02"/>
        </correspAction>
        <correspAction type="answered" xml:id="i-X8gJU7xAuL6VTjRdzrLGSn" corresp="i-A5R84cTmpky3NHJ7nLKaEt">
          <date when="2001-05-29"/>
        </correspAction>
        <correspAction type="sent" xml:id="i-8ea7B36Ro1z6VETETkBNKy" corresp="i-Fa75ePV6JC2wN91aE4xcYD">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Qj35nHdGaYVCq5iHDXYD7M">
            Interpellation 2000/01:420 av Stefan Attefall (kd) till finansminister
            Bosse Ringholm om dubbelbeskattning av boendet
          </p>
        </div>
        <div type="ipqSubmissionInfo">
          <p xml:id="i-Vzw4pDcxmywqmmvX1t7Juj">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3n5MRUoAY16FCpRWCui42C">
            I samband med den stora skattereformen 1991 sänktes inkomstskatten,
            och skatten på bl.a. boendet höjdes kraftigt.
          </p>
          <p xml:id="i-KP2mAR5BRNuB8pDstkJXF2">
            Inför skattereformen analyserades beskattningen av boendet i
            två olika utredningar. I utredningen som kallades RINK (SOU 1989:33)
            drogs slutsatsen att bostäder skulle beskattas som en kapitalplacering.
            Att exempelvis köpa en villa eller en hyresfastighet skulle skattemässigt
            likställas med att köpa värdepapper. Därmed skulle ägande av hus
            beskattas med kapitalskatt. Utifrån vissa beräkningar kom man
            fram till att en fastighetsskatt på 1,5 % av taxeringsvärdet skulle
            motsvara en kapitalskatt på 30 %. Dessutom reavinstbeskattas försäljningen
            av en bostad på liknande sätt som försäljning av värdepapper.
          </p>
          <p xml:id="i-UdicCEszyxpN1kDiHEN3yt">
            I en annan utredning som kallades KIS (SOU 1989:35) drogs slutsatsen
            att kapital som placeras i nya bostäder i stället skulle beskattas
            som konsumtion. Full moms skulle läggas på byggande av hus eftersom
            fastigheter skulle beskattas som vilken konsumtion som helst.
            Samtidigt lades även full moms på uppvärmning, vatten, el, fastighetsskötsel
            etc.
          </p>
          <p xml:id="i-Eiy9YRqBwSnpDouVyxHYMp">
            I ivern över att åstadkomma en stor inkomstskattereform lade
            ansvariga politiker ihop dessa två utredningar och beskattade
            investeringar i nya bostäder både som en kapitalinvestering och
            som en konsumtionsutgift. Resultatet blev en skattechock som drabbade
            nyproduktionen hårt. Till detta kom att räntebidragen avvecklades
            under 1990-talet på grund av det statsfinansiella läget.
          </p>
          <p xml:id="i-M1Gv73i4fzjF8VKaMTMAsn">
            Effekten av denna politik blev att boendekostnaderna som andel
            av hushållens inkomster steg till vad som förmodligen är världens
            högsta nivå samtidigt som nyproduktionen föll till vad som förmodligen
            är världens lägsta nivå. Även ombyggandet sjönk kraftigt. Den
            uppgång som vi nu ser i nyproduktion av lägenheter är mycket blygsam,
            både i ett historiskt och internationellt perspektiv.
          </p>
          <p xml:id="i-BEvhPAQgAEBXpudYm7CwP">
            Genom ett dubbelfel i tänkandet i samband med skattereformen
            har vi fått den absurda situationen att nya bostäder beskattas
            både som konsumtion och kapital (även om fastighetsskatten är
            reducerad de första tio åren). Detta strider vad jag förstår mot
            skattesystemets principer. Inga andra varor eller tjänster beskattas
            på detta sätt. Uppgifter från byggbranschen gör gällande att skattetrycket
            på en ny hyreslägenhet till följd av detta uppgår till ca 65 %
            när full fastighetsskatt erläggs. Detta innebär att nya bostäder
            tillsammans med alkohol, tobak och bensin är belagda med en särskilt
            hög skatt.
          </p>
          <p xml:id="i-Vpu1dFew29DXtwqrfD23CE">
            Av hälso- och miljöskäl har vi i Sverige extra hög skatt på alkohol,
            tobak och energi. Men vilka principiella skäl finns det för att
            extrabeskatta boendet?
          </p>
          <p xml:id="i-EQwbGbRR2YujcLjCvZ5Hz7">
            Min fråga till finansminister Bosse Ringholm är därför:
          </p>
          <p xml:id="i-NSeiLddqLt4svLQVZv5n75">
            Vilka åtgärder tänker finansministern vidta för att komma till
            rätta med den rådande dubbelbeskattningen av boendet?
          </p>
        </div>
      </div>
    </body>
  </text>
</TEI>
