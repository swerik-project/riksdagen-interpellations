<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0396">
  <teiHeader>
    <fileDesc>
      <titleStmt>
        <title>rättssäkerheten</title>
        <author>Erik Hedlund, Carl (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssäkerheten till finansminister Bosse Ringholm om rättssäkerheten</title>
          <idno type="rdwebb">GO10396</idno>
          <ref type="dokument_url_text">http://data.riksdagen.se/dokument/GO10396/text</ref>
          <ref type="dokument_url_html">http://data.riksdagen.se/dokument/GO10396</ref>
          <ref type="dokumentstatus_url_xml">http://data.riksdagen.se/dokumentstatus/GO10396</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BDyTfvRPbqHRWnog75qTEp</idno>
            <persName>Hedlund, Carl Erik (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CbGD37eGJcqro8nS5GgyPv" corresp="i-A5R84cTmpky3NHJ7nLKaEt">
          <date when="2001-04-24"/>
        </correspAction>
        <correspAction type="answered" xml:id="i-HUwMV1rujgmjN4Tush1bf1" corresp="i-A5R84cTmpky3NHJ7nLKaEt">
          <date when="2001-05-29"/>
        </correspAction>
        <correspAction type="sent" xml:id="i-6qicEJycLQd1McwztVQRx2" corresp="i-BDyTfvRPbqHRWnog75qTEp">
          <date when="2001-04-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WiYPjRscRkupb5xYHxzxJ5">
            Interpellation 2000/01:396 av Carl Erik Hedlund (m) till finansminister
            Bosse Ringholm om rättssäkerheten
          </p>
        </div>
        <div type="ipqSubmissionInfo">
          <p xml:id="i-HonT52obgMvNAvZ2uh3nyj">
            den 20 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SxxU5LD45WzsKCoZ8EE1AV">
            Respekten för lagstiftningen hos allmänheten fordrar en objektiv
            och saklig hantering av lagarna från myndigheter. Detta gäller
            inte minst skatteområdet. Skattemoralen förutsätter att skattemyndigheten
            även tillvaratar medborgarnas intressen. Myndigheten får absolut
            inte utvecklas till partisk fogde som ensidigt företräder den
            starkes, dvs. statens, rätt. Under mina år som riksdagsledamot
            har jag träffat många medborgare som känt sig orättvist behandlade
            av myndighetsföreträdare. I Svenska Dagbladet den 18 april 2001
            refereras ett skattemål där en idrottsklubb stämt staten för ett
            skadeståndskrav riktat mot skattekontoret i Ludvika. Klubben anser
            att man genom felaktiga informationer förorsakats en stor förlust.
            Det finns fler liknande fall.
          </p>
          <p xml:id="i-CJzCx9N2HDdGUhxNeGhhjE">
            Orsaken till missnöjet bland främst mindre företagare kan delvis
            hänga samman med att skattelagstiftningen är komplicerad, men
            som medborgare har man rätt att ställa höga anspråk på myndigheter.
            Det är en av grundpelarna i en rättsstat. Oväld och kompetens
            ska prägla myndighetspersoners agerande, i annat fall eroderar
            allmänhetens förtroende snabbt. Det finns anledning att utreda
            hur det förhåller sig inom t.ex. skatteområdet.
          </p>
          <p xml:id="i-5XqFbMegFkRidA3jf5VnLu">
            För ett antal år sedan fick skattemyndigheterna ökade resurser
            för att kunna genomföra skatterevisioner. Skattemyndigheter har
            också genomfört ett stort antal revisioner, vilkas avkastningsresultat
            mätts i form av beslut om upptaxering inklusive skattetillägg
            och ränta. Skattemyndigheters måttstock och avkastningskrav tar
            ej hänsyn till ett slutgiltigt taxeringsbeslut i domstolar och
            någon uppföljning har mig veterligen inte skett.
          </p>
          <p xml:id="i-KtWWjKH8oWpsXZYE2rCFP2">
            I massmedierna har uppmärksammats ett antal fall där det har
            ifrågasatts om inte objektivitetsprincipen på detta sätt satts
            ur spel och därmed också rättssäkerheten. Skattemyndigheten får
            ett egenintresse att ta in så mycket skatt som möjligt, påföra
            skattetillägg och ränta. Detta leder till ett jävsförhållande
            för skattemyndigheten i strid med bl.a. grundlag, förvaltningslag,
            taxeringslag och RSV:s "Handledning vid skatterevision".
          </p>
          <p xml:id="i-T7H5nDiVyxRM38vwjLgi8y">
            Anstånd med betalning efter skatterevision för den skattskyldige
            nekas ofta av skattemyndigheten med motiveringen: "Skattemyndigheten
            anser att rätten inte kommer att ändra beslutet varför anstånd
            inte meddelas." Det är således samma myndighet som beslutat om
            en upptaxering som bedömer utfallet av en rättsprövning! Den enskilde
            medborgarens rätt att få saken prövad har åsidosatts av en part
            i målet.
          </p>
          <p xml:id="i-W5gdakJyL7AVAT8j6drKU5">
            Skattskyldiga i form av enskilda personer, företag, idrottsklubbar
            m.fl. har satts i konkurs före rättslig prövning. Skattskyldiga
            som följt skattemyndighetens anvisningar men sedan av samma myndighet
            upptaxerats har dessutom i många fall fått rätt vid domstolsprövning
            av sakfrågorna. Ett antal exempel gavs bl.a. i TV-programmet "Uppdrag
            granskning" den 31 januari 2001.
          </p>
          <p xml:id="i-E3ZrCX1dMjXwnnHh4KxBhm">
            Skattemyndighetens serviceskyldighet
          </p>
          <p xml:id="i-9L6YjukLNMVM4Y3pJZhjK4">
            RSV har det övergripande ansvaret för skatteförvaltningens verksamhet.
            Myndigheter har en serviceskyldighet gentemot enskilda enligt
            4 § förvaltningslagen. Denna serviceskyldighet innebär att myndigheten
            ska lämna upplysningar, vägledning, råd och annan sådan hjälp
            i fråga som rör myndighetens verksamhetsområde.
          </p>
          <p xml:id="i-Y2Vm1wChFoW5pE78VDADuV">
            För att den skattskyldige ska kunna göra rätt för sig krävs att
            skattemyndigheter lämnar erforderliga anvisningar och råd om hur
            skatteområdets lagar och förordningar ska tillämpas, och att myndigheterna
            sedan står för de anvisningar och råd som har getts.
          </p>
          <p xml:id="i-GYqgrmwdEjnJP3HYdRCUUq">
            Den förenkling av skattesystemet som eftersträvades i den stora
            skattereformen år 1990 har blivit betydligt reducerad. Dagens
            skattelagstiftning är fortfararande komplicerad. Detta gäller
            inte minst på den indirekta beskattningens område. RSV ger därför
            tillsammans med berörda skattemyndigheter den skattskyldige skriftlig
            information i form av broschyrer, blanketter med information och
            anvisningar, rekommendationer, föreskrifter, handledning mm.
          </p>
          <p xml:id="i-VyUDLwJej22eFRMLr2owpR">
            Det är dock minst lika viktigt ur rättssäkerhetssynvinkel att
            de skattskyldiga kan få erforderlig muntlig hjälp och information
            dvs. att de kan ringa och ställa frågor samt att diskutera olika
            problemställningar med skatteförvaltningen.
          </p>
          <p xml:id="i-KbriC9mhX7NLnPybt7jkvt">
            Under de senaste åren har företrädare för bransch- och arbetsgivarorganisationer
            samt företrädare för ideella organisationer påtalat för bl.a.
            RSV hur skattemyndigheten (SKM) och Särskilda Skattekontoret i
            Ludvika (SSK/RSV) hanterar vissa frågor avseende mervärdesskatten,
            reklamskatten och artistskatten. Den kritik som därvid framkommit
            har vid ett flertal tillfällen behandlats i såväl TV som i tidningar.
          </p>
          <p xml:id="i-GuDTZm3B4AkqTwq54bhq9g">
            Vid tidigare skatterevisioner under 1990-talet avseende artistskatten,
            reklamskatten och momsen har den reviderade fått godkänt när man
            följt praxis och de anvisningar som SKM och SSK/RSV givit. Sedan
            ett antal år underkänner samma myndigheter sina egna tidigare
            besked och tillämpningar utan att lagstiftningen ändrats. Med
            andra ord synes det som var rätt ena dagen vara fel nästa dag.
            SKM och SSK/RSV har också beslutat att beskattning ska gälla retroaktivt
            och påför skattetillägg och ränta trots att de skattskyldiga i
            tidigare revisioner och vid direkta förfrågningar hos SKM och
            SSK/RSV fått klartecken beträffande viss tillämpning.
          </p>
          <p xml:id="i-3UC77MywrYYSgGstWCj2he">
            De berörda företagen och organisationerna har utgått från anvisningar
            lämnade av SKM och SSK/RSV, och har rimligen inte haft någon avsikt
            att göra annat än vad lagstiftningen tillåter.
          </p>
          <p xml:id="i-VwVDJvGmWn3ZJBdFRS82Hr">
            RSV:s anvisningar och blanketter beträffande reklamskatten (RSL)
          </p>
          <p xml:id="i-RAsu32pJYBnnwLszVvs2dc">
            För skattskyldiga av reklamskatt (RSL) finns en blankett om betalningsbefrielse,
            som varit så felaktigt och bristfälligt utformad att den misslett
            den skattskyldige och därmed bedömningen av vilka publikationer
            som kan anses ha varit återbetalningsberättigade för reklamskatt.
            RSV:s blankett 5479 (utgåva 1@6) har varit felaktigt utformad
            alltsedan dess första utgåva på 1970-talet, något som skattskyldiga
            och branschföreträdare påpekat vid ett flertal tillfällen. De
            har kunnat redovisa i vilka delar blanketten brustit i olika utgåvor.
            Först efter upprepade påpekanden om blankettens brister och felaktigheter
            har RSV fr.o.m. juli 2000 (utgåva 7) åtgärdat blankettens brister.
            Bättre sent än aldrig.
          </p>
          <p xml:id="i-RHedjdgyL6HRp261oNC4Jz">
            Sedan cirka fyra år har ett flertal skatterevisioner initierats
            av Särskilda Skattekontoret i Ludvika (SSK/RSV) där SSK/RSV hävdar
            att de skattskyldiga lämnat oriktiga uppgifter när ansökan om
            betalningsbefrielse på RSV:s blankett 5479 (utgåva 1@6) lämnats
            in.
          </p>
          <p xml:id="i-2LxC872FPnqMJWXSBCE3Nu">
            I proposition 1991/92:93 s. 117 sägs bl.a. beträffande befrielsemöjligheten
            att den ska tillämpas restriktivt och främst vid fel av beskattningsmyndigheten.
          </p>
          <p xml:id="i-Rnn6myDawKNPs7jgxN58LP">
            Även om muntliga och skriftliga svar inte är bindande för SSK/RSV
            borde det vara uteslutet att efterbeskatta en skattskyldig som
            bevisligen följt myndighetens råd och anvisningar. Det är stötande
            för rättskänslan när SSK/RSV efterbeskattar skattskyldiga när
            man själv begått fel. Och det undergräver allmänhetens tilltro
            till myndigheter.
          </p>
          <p xml:id="i-2oJk7yCkrxprQuUfpB1Hgb">
            Skattemyndighetens tjänsteanteckningar
          </p>
          <p xml:id="i-GMYR3xr1ZfZjnfokmmgkGs">
            SSK/RSV har beträffande artistskatten (LSI) samt beträffande
            reklamskatten (RSL) i olika ärenden refererat till sina tjänsteanteckningar.
            När de skattskyldiga begärt att få granska sina akter hos myndigheten
            har det visat sig att SSK/RSV i flera fall, över huvud taget,
            ej fört några tjänsteanteckningar. Detta trots att de skattskyldiga,
            per telefon, vänt sig till myndigheten för att få anvisningar
            och råd i komplicerade skattefrågor. Denna generella kritik mot
            avsaknaden av tjänsteanteckningar är relevant när det gäller att
            avgöra sannolikheten för att vissa svar har lämnats till de skattskyldiga
            som ringt till SSK/RSV och ställt frågor om LSI och RSL.
          </p>
          <p xml:id="i-DpW2R1cUvV32DwMBV5JSW6">
            Det hävdas också att SKM ska ha utelämnat viktig information
            som skattemyndigheten erhållit. Information som ej passat ihop
            med skattemyndighetens egna syften inför den rättsliga prövningen.
          </p>
          <p xml:id="i-RbLHw3Dohu1seFwvrfXBZ8">
            Förfördelade skattebetalare hävdar att SSK/RSV och SKM har plockat
            bort underlag som inte passat myndigheternas syften. Skattemyndigheter
            vet mycket väl vilka underlag som är av vikt för olika ärenden
            vid rättslig prövning. Enligt 16 § förvaltningslagen (1986:223)
            har den skattskyldige rätt att få ta del av allt material med
            de begränsningar som följer av 14 kap. 5 § sekretesslagen (1980:100).
          </p>
          <p xml:id="i-F8zahkp5pjGGP3Fd8LnAKo">
            De skattskyldiga ska ha berövats sin lagliga rätt till partsinsyn,
            en grundläggande rättighet som är nödvändig för att part ska kunna
            bevaka sina intressen i ett ärende. Det ska observeras att rätten
            att ta del av det som tillförts ärendet gäller allt material,
            dvs. såväl allmänna handlingar som övriga handlingar som tillhör
            ärendets handläggning.
          </p>
          <p xml:id="i-4EWbux5Zr8DoYXNUMhnXsE">
            Ovanstående exempel beträffande skattemyndighetens rutiner, agerande
            m.m. innebär att skattemyndigheten och de skattskyldiga är indragna
            i ett stort antal rättsliga processer som kommer att pågå under
            åtskilliga år i svenska och internationella domstolar. Detta till
            stora kostnader för den svenska staten som dessutom riskerar att
            stämmas för brott beträffande bl.a. bristande tjänsteansvar och
            för brott mot Europakonventionens sjätte artikel.
          </p>
          <p xml:id="i-S6sQhw3FNquLpkdeirYMDB">
            Ovanstående uppgifter har jag så långt det för mig varit möjligt
            granskat. De stämmer dessutom överens med tidigare påståenden
            från företagare i skilda delar av landet. Det är inte min avsikt
            att diskutera de enskilda fallen, men de är symtom på något som
            inte är bra i förhållandet mellan skattebetalare och myndigheter.
            Min uppfattning är att det borde ligga i allas intresse att utreda
            huruvida och i vilken utsträckning som skattemyndigheter åsidosätter
            sin uppgift att på ett opartiskt sätt utföra sina uppgifter.
          </p>
        </div>
        <div type="ipQuestion">
          <p xml:id="i-EE1SkESA2PuLLfDMmEsGfm">
            Jag har därför följande frågor till finansministern:
            <list rend="unordered">
              <item>
                1. På vilket sätt ämnar finansministern förvissa sig om att skattemyndighetens
                agerande är i överensstämmelse med de lagar som styr skattemyndighetens
                verksamhet?
              </item>
              <item>
                2. På vilket sätt avser finansministern att försäkra sig om att
                innehållet i skattemyndighetens revisionspromemorior inte styrs
                av ackordsliknande system?
              </item>
              <item>
                3. Vilka åtgärder ämnar finansministern vidta för att stärka
                den enskilde medborgarens ställning gentemot skattemyndigheten
                i syfte att rättssäkerheten ska öka?
              </item>
              <item>
                4. Är finansministern beredd att föreslå att skattetilläggen
                i dess nuvarande omfattning slopas?
              </item>
            </list>
          </p>
        </div>
      </div>
    </body>
  </text>
</TEI>
