<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0361">
  <teiHeader>
    <fileDesc>
      <titleStmt>
        <title>policy för spelfrågor</title>
        <author>L Bjälkebring, Charlotta (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>policy för spelfrågor till statsminister Göran Persson om policy för spelfrågor</title>
          <idno type="rdwebb">GO10361</idno>
          <ref type="dokument_url_text">http://data.riksdagen.se/dokument/GO10361/text</ref>
          <ref type="dokument_url_html">http://data.riksdagen.se/dokument/GO10361</ref>
          <ref type="dokumentstatus_url_xml">http://data.riksdagen.se/dokumentstatus/GO10361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7XJQkFtojnsGkBWJ4ArrFx</idno>
            <persName>Bjälkebring, Charlotta L (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FxKrCpF4B4pnSXAn4XxJo5" corresp="i-3kVCtR7mCK6mW2F6oaBMR5">
          <date when="2001-04-17"/>
        </correspAction>
        <correspAction type="answered" xml:id="i-DbunGLTd9f7QepLRSrmRzT" corresp="i-A5R84cTmpky3NHJ7nLKaEt">
          <date when="2001-05-14"/>
        </correspAction>
        <correspAction type="sent" xml:id="i-GS2Rfxa2UZZpjSxuwSbM7d" corresp="i-7XJQkFtojnsGkBWJ4ArrFx">
          <date when="2001-04-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8pgMVqV6gkwc9Rj8189Thp">
            Interpellation 2000/01:361 av Charlotta L Bjälkebring (v) till
            statsminister Göran Persson om policy för spelfrågor
          </p>
        </div>
        <div type="ipqSubmissionInfo">
          <p xml:id="i-U6WCFzHFuxrALBGBqeoG5F">
            den 4 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4QGi8gTj9Th1zFZ6QeeGzR">
            En grundläggande princip inom olika samhällssektorer är att den
            som har en granskande funktion ska vara oberoende av föremålet
            för granskningen. Det är orimligt att någon granskar sig själv.
            Ändå är det faktiskt så det går till på spelområdet: Finansdepartementet
            bereder ärenden om spelmarknadens utveckling, har ansvaret för
            Svenska Spel AB och inom politikområdet Finansiella system och
            Tillsyn, som lyder under samma departement, finns även den granskande
            myndigheten Lotteriinspektionen. Här har Finansdepartementet alltså
            en trippelfunktion!
          </p>
          <p xml:id="i-PR4FfqhH5rUjk8ehi61rgR">
            Spelbolagen lägger ned ca 1,5 miljon kronor om dagen på att marknadsföra
            sina produkter och företag. Så länge de kan fortsätta med en sådan
            marknadsföring och så länge som ständigt nya och även farligare
            spelformer introduceras där möjliga vinster och förluster mångdubblas,
            så länge måste vi också räkna med att spelberoendet ökar, med
            allt vad det innebär av personliga tragedier för spelaren och
            hans eller hennes närmaste omgivning.
          </p>
          <p xml:id="i-XRPw8hb6dHLGU2SpUoDvrf">
            Att regeringen gör så lite åt detta problem torde kunna förklaras
            av att Finansdepartementets ekonomiska hänsyn får dominera för
            starkt. Detta i sin tur hänger troligen samman med att man inom
            regeringen organiserat arbetet med spelfrågorna på det vis som
            jag nyss beskrivit.
          </p>
          <p xml:id="i-UzKeiSYqL3jPQHKuEZrUKb">
            I Sverige satsas det 30 miljarder på spel om året och 5 miljarder
            av dessa går till staten. Staten satsar i sin tur 4 miljoner,
            alltså mindre än en tusendel av de pengarna, på att förhindra
            spelmissbruk. Jag tycker de siffrorna talar sitt tydliga språk:
            Det är inte i första hand förströelse de statliga spelen vill
            ge oss, det handlar i stället om att få in pengar till statskassan.
          </p>
          <p xml:id="i-WwNcEiF3fhgr2HMooxyaMZ">
            Koncentration av makt är sällan bra. Troligen är det också en
            konsekvens av en sådan maktkoncentration vi ser, när vi kan iaktta
            hur dåligt folkhälsoargumentet gjort sig gällande på spelområdet.
            Folkhälsoinstitutet och Socialdepartementet har båda en svag ställning
            när det gäller att föra fram frågan om spelberoendeproblem och
            resurser för att avvärja dessa. Om vi jämför med alkoholområdet
            så sorterar det statliga bolaget Vin &amp; Sprit AB under Finansdepartementet,
            men den granskande myndigheten, Alkoholinspektionen, sorterar
            under Socialdepartementet. Folkhälsoargumentet får därmed en starkare
            ställning när det gäller alkoholfrågor. Möjligen är det därför
            som staten som ägare av Systembolaget har ansvaret för en övergripande
            policy vad gäller alkoholfrågor. På spelområdet däremot är det
            Svenska Spel AB som självt har att besluta om huruvida man ska
            vidta åtgärder eller ej.
          </p>
          <p xml:id="i-RM6h6UenXQ5CE53yq5ET9R">
            Vore det inte rimligt att staten hade en motsvarande policy även
            på spelområdet?
          </p>
          <p xml:id="i-DbPf93mR7rzEiQ47AcwYe2">
            När det gäller alkohol är det 20 år som är åldersgränsen för
            försäljning. För automat- och restaurangkasinospel är åldersgränsen
            18 år och för kasinon med internationella regler 20 år. Åldersgränserna
            är satta för att motverka ett ökat beroende bland unga människor.
            I dag kan vilken unge som helst köpa trisslotter och andra skraplotter,
            som också kan vara beroendeframkallande. Även barn och mycket
            unga människor utsätts för den starka reklam och propaganda som
            Svenska Spel sprider för nya och gamla spelvarianter @ en sådan
            reklam som är förbjuden när det gäller alkohol och tobak. Dessutom
            finns det mycket som tyder på att den tillsyn Lotteriinspektionen
            är satt att utöva inte fungerar, såtillvida att exempelvis åldersgränserna
            för spel med spelautomater inte hålls av alla automatinnehavare
            @ tvärtom finns det exempel på att 16-åringar samlat på sig stora
            spelskulder.
          </p>
        </div>
        <div type="ipQuestion">
          <p xml:id="i-F8YD7dMNqx1hAJS8bTqWbU">
            Jag har tidigare ställt frågor till justitieministern och kulturministern.
            Ingen av dem har svarat på frågorna, uppgiften att svara har fallit
            på finansministern. Detta är nog inte intressant enbart som en
            formfråga. Jag menar i stället att de politiska besluten påverkas
            av den gällande ansvarsfördelningen. Därför vill jag fråga statsministern:
            <list rend="unordered">
              <item>
                1. Vad tänker ministern göra för att stärka myndigheternas oberoende
                ställning i förhållande till de statliga spelbolagen?
              </item>
              <item>
                2. Vad tänker ministern göra för att lyfta fram folkhälsoargumenten
                på spelområdet?
              </item>
              <item>
                3. Vad tänker ministern göra för att effektivisera tillsynen
                så att åldersgränserna efterlevs?
              </item>
              <item>
                4. Kommer ministern att vidta några åtgärder för att införa åldersgränser
                respektive ändra åldersgränser för att förhindra uppkomsten av
                spelmissbruk hos barn och unga?
              </item>
              <item>
                5. Kommer ministern att vidta några åtgärder för att komma till
                rätta med spelreklamen och dess negativa verkningar?
              </item>
            </list>
          </p>
        </div>
      </div>
    </body>
  </text>
</TEI>
