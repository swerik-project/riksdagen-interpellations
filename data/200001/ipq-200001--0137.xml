<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0137">
  <teiHeader>
    <fileDesc>
      <titleStmt>
        <title>skatt på biobränsle</title>
        <author>Ek, Lena (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skatt på biobränsle till finansminister Bosse Ringholm om skatt på biobränsle</title>
          <idno type="rdwebb">GO10137</idno>
          <ref type="dokument_url_text">http://data.riksdagen.se/dokument/GO10137/text</ref>
          <ref type="dokument_url_html">http://data.riksdagen.se/dokument/GO10137</ref>
          <ref type="dokumentstatus_url_xml">http://data.riksdagen.se/dokumentstatus/GO10137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Ek, Lena (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-P3t7LGgEdfeWEACMxMF1c4" corresp="i-A5R84cTmpky3NHJ7nLKaEt">
          <date when="2000-11-28"/>
        </correspAction>
        <correspAction type="answered" xml:id="i-SkcXJRBiTWLGvS43c7Dn47" corresp="i-A5R84cTmpky3NHJ7nLKaEt">
          <date when="2001-02-06"/>
        </correspAction>
        <correspAction type="sent" xml:id="i-S4PM3wCmCow3unbiTvWZu2" corresp="i-85m2VX7KSiTFeJSnapgkxu">
          <date when="2000-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GDz288jcZBnnJTxLV8JRur">
            Interpellation 2000/01:137 av Lena Ek (c) till finansminister
            Bosse Ringholm om skatt på biobränsle
          </p>
        </div>
        <div type="ipqSubmissionInfo">
          <p xml:id="i-Qwd9jiYqGZkctpHPSritud">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JvwdfzbwRge1orMjKDv5Re">
            Vägtrafiken står för en stor del av Sveriges klimatpåverkande
            koldioxidutsläpp. Det är viktigt att konstatera att vi inte kommer
            att klara att minska klimatpåverkan från vägtrafiken i tillräcklig
            omfattning genom att höja bensinpriset och minska utsläppen från
            enskilda bensin- och dieselfordon. Därför måste vi skapa förutsättningar
            för att kunna fasa in kretsloppsanpassade biobränslen i trafiksektorn
            som icke-fossila alternativ. En viktig förutsättning för att fasa
            in kretsloppsanpassade biobränslen är att producenter och konsumenter
            ges tydliga spelregler och riktlinjer. Regeringen brister på denna
            punkt. Det finns ingen strategi och inga tydliga riktlinjer för
            en introduktion av biobränslen för fordonsdrift. Otydligheten
            är mest påtaglig när det gäller beskattningen av biodrivmedel.
          </p>
          <p xml:id="i-LnCFGhYpPE2gu6UvKSTh33">
            Beskattning av fordonsbränslen inom EU regleras av det s.k. mineraloljedirektivet.
            Direktivet anger att det ska finnas vissa minimiskattenivåer för
            samtliga fordonsbränslen, dvs. såväl fossila som förnyelsebara
            drivmedel. Mineraloljedirektivet ger dock medlemsstaterna möjlighet
            att medge skattelättnader för bränslen som används inom ramen
            för pilotprojekt som syftar till att utveckla mer miljövänliga
            bränslen. Med stöd av denna möjlighet har regeringen beviljat
            ett tjugotal företag, däribland Agroetanol AB i Norrköping, skattenedsättning
            för vissa biodrivmedel. Beslutet rörande Agroetanol innebär att
            energiskatt och koldioxidskatt under kalenderåren 1999@2003 inte
            ska tas ut för ren etanol och etanol som ingår i bränsleblandning
            med mineraloljeprodukter. Beslutet avser 50 000 kbm per kalenderår.
          </p>
          <p xml:id="i-W7gTTrdy4cU2nPURZJv3rz">
            Om vi på allvar ska kunna minska koldioxidutsläppen från vägtrafiken
            måste fler företag få möjlighet att producera och sälja biodrivmedel
            som är skattebefriade. Och fler företag står på kö, bl.a. Roma
            Etanolproduktion AB, men sedan februari 1998 beviljar inte den
            socialdemokratiska regeringen fler pilotprojekt. Anledningen är
            att regeringen anser att skattebortfallet skulle bli så omfattande
            att det skulle få allvarliga statsfinansiella konsekvenser och
            att en "subventionering" av storskalig etanolinblandning i bensin
            därmed inte skulle vara ett kostnadseffektivt sätt att bedriva
            miljöpolitik. I finansplanen går regeringen så långt att beskattning
            av biobränslen lyfts upp till ett mål.
          </p>
          <p xml:id="i-TVgTadXBD4WAheS9bWeVvr">
            "Energiskattens fiskala karaktär renodlas och skatteuttaget för
            olika energislag ska avspegla energiinnehållet. På sikt breddas
            basen för energiskatten genom att biobränslen inkluderas."
          </p>
          <p xml:id="i-LyhV7dbGSE8Pr64HoPeS3Z">
            En fullt logisk följd av denna skrivning är att regeringen tillsammans
            med Miljöpartiet och Vänsterpartiet avser att börja ta ut skatt
            på biodrivmedel. Som centerpartist blir jag upprörd över regeringens
            och dess stödpartiers agerande. Centerpartiet vill släppa fram
            biodrivmedel som etanol genom att gynna dem skattemässigt även
            efter 2003. Det minskar Sveriges oljeberoende, ökar tillväxten
            i ekonomin och ger samtidigt arbetstillfällen och inkomster på
            landsbygden. Regeringen vill uppenbarligen inte att biodrivmedel
            ska vara konkurrenskraftiga alternativ till bensin och diesel,
            eftersom det riskerar att minska statens skatteinkomster. Att
            låsa fast Sverige i ett fortsatt oljeberoende med motivet att
            det ger skatteintäkter till staten är ett osolidariskt agerande.
            Jag ser inga problem i att statens inkomster minskar om det samtidigt
            innebär att Sveriges klimatpåverkande koldioxidutsläpp minskar,
            för mig är det ett sätt att visa solidaritet med människor som
            riskerar att drabbas av klimatförändringarna. Om inte den rätta
            solidariteten finns, går det även att försvara ett skattemässigt
            gynnande av biodrivmedel rent ekonomiskt eftersom en sådan åtgärd
            minskar såväl nutida som framtida kostnader för miljöstörningar.
          </p>
        </div>
        <div type="ipQuestion">
          <p xml:id="i-6bQwj6aZew9EBWXcwkpREy">
            Mot bakgrund av det ovan anförda vill jag fråga finansministern:
            <list rend="unordered">
              <item>
                1. När och i vilken omfattning avser finansministern föreslå
                att Sverige ska börja ta ut skatt på biobränslen?
              </item>
              <item>
                2. Vilka ekonomiska incitament avser finansministern att använda
                för att skapa förutsättningar för att introducera biodrivmedel
                som alternativ till fossila bränslen?
              </item>
            </list>
          </p>
        </div>
      </div>
    </body>
  </text>
</TEI>
