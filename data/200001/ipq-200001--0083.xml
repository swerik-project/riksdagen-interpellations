<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0083">
  <teiHeader>
    <fileDesc>
      <titleStmt>
        <title>kontrollen av Schengens informationssystem</title>
        <author>Andreasson, Kia (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kontrollen av Schengens informationssystem till justitieminister Thomas Bodström om kontrollen av Schengens informationssystem</title>
          <idno type="rdwebb">GO1083</idno>
          <ref type="dokument_url_text">http://data.riksdagen.se/dokument/GO1083/text</ref>
          <ref type="dokument_url_html">http://data.riksdagen.se/dokument/GO1083</ref>
          <ref type="dokumentstatus_url_xml">http://data.riksdagen.se/dokumentstatus/GO1083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TtTt6tncGj7Z7obngWSti</idno>
            <persName>Andreasson, Kia (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-G24Eubc6UrppvHQMFrrQhJ" corresp="i-STyFs6Gu3boin31eFp1bNM">
          <date when="2000-11-07"/>
        </correspAction>
        <correspAction type="answered" xml:id="i-SsTvyN78yxCZaArkxkciRJ" corresp="i-STyFs6Gu3boin31eFp1bNM">
          <date when="2000-11-14"/>
        </correspAction>
        <correspAction type="sent" xml:id="i-3m8WLApaB6QRQKVfAwdA7v" corresp="i-TtTt6tncGj7Z7obngWSti">
          <date when="2000-11-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8ZP6DtrPE18jADMhDSh9y2">
            Interpellation 2000/01:83 av Kia Andreasson (mp) till justitieminister
            Thomas Bodström om kontrollen av Schengens informationssystem
          </p>
        </div>
        <div type="ipqSubmissionInfo">
          <p xml:id="i-82qxYg9ytQghCMHX3W9DeP">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QGy7Vjve2W3SqRedxaZXqx">
            Från den 1 januari 2001 provkörs Schengens informationssystem
            (SIS) i Sverige och de övriga nordiska länderna inför inträdet
            den 25 mars 2001. De stater som har ratificerat Schengenkonventionen
            har givit Gemensamma tillsynsmyndigheten som huvuduppgift att
            utöva tillsyn över den tekniska stödfunktionen i SIS.
          </p>
          <p xml:id="i-5dgVqMLk6gqk2p51Jnz6bJ">
            Gemensamma tillsynsmyndigheten riktar i sin fjärde verksamhetsrapport
            skarp kritik mot hur databasen fungerar ur demokratisk och juridisk
            synvinkel. Många av de människor som registrerats är ostraffade
            och ingen av dem har informerats om sina rättigheter. De vet inte
            ens om att de är registrerade. Dokument har försvunnit och information
            har läckt ut från Sirenekontor. I ett TT-telegram kan man läsa
            att Gemensamma tillsynsmyndigheten varnar för att SIS kan utvecklas
            till ett storebrorssystem som inte längre värnar medborgarnas
            intressen.
          </p>
          <p xml:id="i-FcmUFn7TTWMbHscppyMjbE">
            Till följd av att dokument försvunnit och information läckt ut
            på ett av Sirenekontoren anförtrodde Gemensamma tillsynsmyndigheten
            redan i december 1997 åt de nationella tillsynsmyndigheterna att
            kontrollera säkerhetsnivån på sitt Sirenekontor.
          </p>
          <p xml:id="i-48nJm7YmydbPDjb4qfuTdU">
            På grundval av de nationella rapporterna utarbetade Gemensamma
            tillsynsmyndigheterna ett sammanfattande dokument om säkerheten
            på Sirenekontoren. Rapporten innehöll tio rekommendationer och
            skickades till Schengens behöriga organ.
          </p>
          <p xml:id="i-63y4mQsdFJ2fG194AweNEE">
            Ett svar gavs den 19 november 1999 av vilket det bl.a. framgår
            att medlemsstaterna tycker att vissa förslag är besvärliga ur
            teknisk och organisatorisk synvinkel i förhållande till det mål
            som eftersträvas och att de åtgärder som rör datasäkerhet inte
            bör medföra någon oproportionerlig inskränkning av användandet
            av SIS-uppgifterna.
          </p>
          <p xml:id="i-RK3LYyLdtPG5du4mfau8Vn">
            Gemensamma tillsynsmyndigheten har beslutat sig för att fortsätta
            sina insatser för att förbättra och standardisera säkerheten på
            Sirenekontoren, trots det negativa mottagandet av rapporten. Detta
            är mycket bra.
          </p>
          <p xml:id="i-CKQ3gon2bsGWVKenP17Kv2">
            Tyvärr tilldelas inte myndigheten de personella eller ekonomiska
            resurser som är nödvändiga för att man framgångsrikt ska kunna
            bedriva en meningsfull kontroll. Gemensamma tillsynsmyndigheten
            har t.ex. inte någon egen budgetpost och disponerar inte heller
            någon personal på heltid för att sköta sitt sekretariat. En budget
            och sekretariatets stöd är väsentligt för att kunna garantera
            att myndigheten fungerar effektivt och kan utöva sin befogenhet.
            I nuläget är myndigheten ingenting annat än en tandlös tiger.
          </p>
          <p xml:id="i-NhEiKKZtmKntua5yTBQERq">
            De farhågor som Miljöpartiet de gröna hyste redan vid antagandet
            av reglerna om Schengensamarbetet avseende SIS har nu ytterligare
            en gång besannats. Rättssäkerheten och de mänskliga rättigheterna
            måste vara en prioriterad fråga. Det är helt oacceptabelt att
            dessa grundläggande och fundamentala spörsmål får stryka på foten
            på grund av att medlemsstaterna tycker att det är för besvärligt
            att införa nya rutiner som ökar säkerheten. Ur demokratisk synvinkel
            är det för övrigt också synnerligen stötande att medlemsstaterna
            är beredda att satsa åtskilliga miljarder på att bygga upp ett
            system för registrering av sina egna medborgare, medan de inte
            är villiga att satsa några nämnvärda resurser på att trygga rättssäkerheten.
          </p>
          <p xml:id="i-Ez44c9qqQn1yXoGBzXNH1p">
            Sverige har nu, med tanke på det förestående ordförandeskapet
            i EU, en ypperlig möjlighet att verka för att Gemensamma tillsynsmyndighetens
            rekommendationer tas på allvar och genomförs och att myndigheten
            tilldelas de ekonomiska, tekniska och personella resurser den
            så väl behöver.
          </p>
          <p xml:id="i-LEJLqkTfbcxr7MGejXDvpy">
            Mot bakgrund av ovanstående vill jag fråga justitieministern
            om regeringen, under Sveriges ordförandeskap i EU och i framtiden,
            tänker verka för att Gemensamma tillsynsmyndigheten tilldelas
            efterfrågade resurser och för att dess rekommendationer genomförs,
            och i så fall på vilket sätt man ämnar göra detta.
          </p>
        </div>
      </div>
    </body>
  </text>
</TEI>
