<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0324">
  <teiHeader>
    <fileDesc>
      <titleStmt>
        <title>situationen i Burma</title>
        <author>Biörsmark, Karl-Göran (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen i Burma till utrikesminister Anna Lindh om situationen i Burma</title>
          <idno type="rdwebb">GO10324</idno>
          <ref type="dokument_url_text">http://data.riksdagen.se/dokument/GO10324/text</ref>
          <ref type="dokument_url_html">http://data.riksdagen.se/dokument/GO10324</ref>
          <ref type="dokumentstatus_url_xml">http://data.riksdagen.se/dokumentstatus/GO10324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <persName>Biörsmark, Karl-Göran (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-UPompkF4kMn1u5wSwwS8Ko" corresp="i-S7LcGmD5NuSMrFDW8LBeJ1">
          <date when="2001-03-20"/>
        </correspAction>
        <correspAction type="answered" xml:id="i-EMwYvzMRcyiF4xWhFPsA68" corresp="i-S7LcGmD5NuSMrFDW8LBeJ1">
          <date when="2001-04-03"/>
        </correspAction>
        <correspAction type="sent" xml:id="i-46EW8dbjUwZnXxHgQvYSK3" corresp="i-NgCTKqp2fs7ZtdGdg2MLiL">
          <date when="2001-03-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8YvaMjTTpxPccjmR3j48jB">
            Interpellation 2000/01:324 av Karl-Göran Biörsmark (fp) till
            utrikesminister Anna Lindh om situationen i Burma
          </p>
        </div>
        <div type="ipqSubmissionInfo">
          <p xml:id="i-4KgbFvpRALw8Uta4HdFewm">
            den 13 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HdpWdykzohEr1qitcXs2bt">
            Situationen i militärdiktaturen Burma oroar. Under hela 1990-talet
            har militärjuntan i Burma vägrat tala med den demokratiska oppositionen
            och dess företrädare Aung San Suu Kyi. Så sent som förra året
            planerade generalerna bilda en ny regering bestående av några
            marginella etniska minoritetsgrupper och överlöpare från demokratirörelsen.
            Allt för att slippa samtala med Aung San Suu Kyi.
          </p>
          <p xml:id="i-PLCsUuQuhb3h2Ew5aGR8mB">
            På senare tid har det emellertid kommit signaler om att militärjuntan
            håller på att ändra sig och nu är beredd på att inleda samtal
            med oppositionen. Det finns dock all anledning att tvivla på sanningen
            i detta.
          </p>
          <p xml:id="i-Pzq1HMS4Dsf4Sz5u7f7GxQ">
            Aung San Suu Kyi och hennes NLD vann 1990 det första och hittills
            enda fria valet i Burma sedan militärkuppen 1962. NLD vann 392
            av 485 platser i det nya parlamentet, som dock militären förhindrade
            från att kunna samlas. Ett stort antal ledande oppositionspolitiker
            arresterades och sattes såsom Aung San Suu Kyi i mångårig husarrest.
            Andra lyckades gå i exil.
          </p>
          <p xml:id="i-B176ENed9MEvew3uiXRgJp">
            Burmas av militärjuntan självvalda isolering har fört landet,
            som juntan kallar Myanmar, till ekonomisk och social misär. Omfattande
            militära operationer genomförs mot olika etniska gerillaförband.
            Detta ledde under förra året till uppmärksammade gerillaaktioner
            i Thailand, där Burmas ambassad ockuperades liksom ett sjukhus.
          </p>
          <p xml:id="i-CZxCoHo7zqNFhbbtDd8bt7">
            Brotten mot mänskliga fri- och rättigheter är omfattande. Amnesty
            International rapporterar förra året att ett mycket stort antal
            människor greps av politiska skäl. 200, av vilka en del var samvetsfångar,
            dömdes till långa fängelsestraff. Mer än 1 200 politiska fångar
            som hade gripits tidigare, däribland 89 samvetsfångar och hundratals
            som skulle kunna vara det, kvarhölls, enligt uppgifter från Amnesty.
          </p>
          <p xml:id="i-V23kkijheRRwH6fUupZmcx">
            FN:s specielle rapportör för Myanmar förvägras fortlöpande inresetillstånd.
            Omfattande flyktingströmmar har under åren gått till grannländerna
            Thailand, Indien och Bangladesh. Aidssituationen i Burma bedöms
            av FN som katastrofal och i nivå med den i vissa afrikanska stater.
          </p>
          <p xml:id="i-AhtXVNGixYswRTABNirpvT">
            Efter den militära massakern den 8 augusti 1988, som bara i Rangoon
            kostade flera tusen civila demonstranters liv, och efter det att
            militären annulerade de fria valen i maj 1990, har Burma mötts
            av omfattande internationella påtryckningar och ekonomiska sanktioner
            från främst USA, EU, Kanada och Australien. Förutom det inhemska
            förtrycket har omvärldens förhållande till militärjuntan i Rangoon
            styrts av att Burma är en storproducent av narkotika, som smugglas
            vidare till konsumenter runtom i världen, och numera i allt högre
            grad också i Burmas grannstater.
          </p>
          <p xml:id="i-Rd4pZaY1qG56GQdtBRZ44M">
            Militärjuntans förtryck i Burma uppmärksammas årligen av FN:s
            kommission för de mänskliga rättigheterna. Försök att resa frågan
            i FN:s säkerhetsråd förhindras dock av Burmas särskilda skyddsmakt,
            Folkrepubliken Kina, men också av t.ex. Ryssland och Malaysia,
            som delar Kinas syn att FN inte ska lägga sig i staters "inre
            angelägenheter". EU har hittills vägrat att befatta sig med Burma
            inom ramen för den dialog som förs mellan EU och Asean.
          </p>
          <p xml:id="i-Jrwy1HJ9m5oPNbvuNdWgi3">
            Det är angeläget att omvärldens uppmärksamhet på förhållandena
            i Burma inte försvagas. EU bör fortsatt utöva starkast möjliga
            påtryckningar på regimen i Burma, så att den tvingas erkänna resultatet
            från det fria parlamentsvalet 1990 och Burma kan börja den svåra
            vägen mot demokrati.
          </p>
        </div>
        <div type="ipQuestion">
          <p xml:id="i-WfV1Qq1bSsbVPQWkLxNBY8">
            Med anledning av det ovan anförda vill jag ställa följande frågor
            till utrikesministern:
            <list rend="unordered">
              <item>
                Vad gör regeringen för att uppmärksamma de politiska fångarna
                i Burma och den bristande respekten för de mänskliga rättigheterna?
              </item>
              <item>
                Vad gör regeringen för att uppmärksamma och stödja den demokratiska
                oppositionen i Burma?
              </item>
              <item>
                Vilka initiativ är regeringen som ordförande i EU beredd att
                medverka till för att EU med större kraft ska sätta tryck på juntan
                i Rangoon?
              </item>
            </list>
          </p>
        </div>
      </div>
    </body>
  </text>
</TEI>
