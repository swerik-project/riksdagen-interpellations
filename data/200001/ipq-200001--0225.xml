<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0225">
  <teiHeader>
    <fileDesc>
      <titleStmt>
        <title>hästar till slakt utomlands</title>
        <author>Lindvall, Gudrun (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hästar till slakt utomlands till jordbruksminister Margareta Winberg om hästar till slakt utomlands</title>
          <idno type="rdwebb">GO10225</idno>
          <ref type="dokument_url_text">http://data.riksdagen.se/dokument/GO10225/text</ref>
          <ref type="dokument_url_html">http://data.riksdagen.se/dokument/GO10225</ref>
          <ref type="dokumentstatus_url_xml">http://data.riksdagen.se/dokumentstatus/GO10225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <persName>Lindvall, Gudrun (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VwpJ9UnTcQY3qHvUcj3yZ2" corresp="i-4qJ1WSYreoe9MGDFPCwZKy">
          <date when="2001-01-31"/>
        </correspAction>
        <correspAction type="answered" xml:id="i-BYJTZjxbmBRfWMdnWQnkcb" corresp="i-4qJ1WSYreoe9MGDFPCwZKy">
          <date when="2001-02-15"/>
        </correspAction>
        <correspAction type="sent" xml:id="i-fL8vPcg4PwdDkCBmBQ2U9" corresp="i-PvJTHCyJiaxUeJhG5osdHg">
          <date when="2001-01-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Mc7yWf19RNcofc576Gxekf">
            Interpellation 2000/01:225 av Gudrun Lindvall (mp) till jordbruksminister
            Margareta Winberg om hästar till slakt utomlands
          </p>
        </div>
        <div type="ipqSubmissionInfo">
          <p xml:id="i-TXAa8XBahZjuvjmcsqmGY3">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UuKTewFjMPL2mwefZaLT41">
            Vid flera tillfällen har TV visat fruktansvärda bilder från hästmarknaden
            i Anderlecht i Belgien. Utmärglade hästar piskas, faller och "slängs"
            upp på transporter. Vi såg skador och sår, illa skötta och inflammerade.
            Resignerade och lidande hästar. Det var bilder som visade en verklighet
            vi inte trodde fanns längre i vad vi vill kalla det civiliserade
            Europa. Men barbariet tycks bestå. Dessa hästar hålls vid liv
            tills slakterier betalar tillräckligt mycket för köttet. Omsorg
            om hästarna och djurskydd existerar uppenbarligen inte. De hålls
            bara vid liv.
          </p>
          <p xml:id="i-YTzm6etiz7j1yPuWBY7huG">
            Det är fullt möjligt att den utmärglade och plågade hästen vi
            såg på TV kom från Sverige. Säljs en häst billigt i landet händer
            det ofta att den som köper verkar rätt ointresserad av hästen,
            utan bara kommer och hämtar den. Att det är en person som handlar
            med hästar är fullt klart. Frågan är vad som händer med den sedan.
          </p>
          <p xml:id="i-19CiqMKZxJB3wE6RzTLYh">
            Det försvinner ca 5 000 hästar ur statistiken varje år i Sverige,
            hästar som inte tycks vara kvar i livet, men inte heller har slaktats
            i landet. Siffran är osäker. Man tror att de hamnat i den "slaktprisspekulationscirkus",
            som förekommer. Skälet? Pengar naturligtvis. Slaktpriset för en
            häst i Sverige ligger ca 1 000 kr lägre än det i Belgien, där
            många hästar slaktas. Det är den skillnaden, som gör att många
            hästar utsätts för ett stort lidande den sista tiden i livet,
            i transporter och på marknader, i väntan på att slaktpriset ska
            bli tillräckligt högt. Det paradoxala är att Sverige importerar
            hästkött motsvarande ca 3 000 hästar från just Belgien och länder
            däromkring.
          </p>
          <p xml:id="i-XCFkmHhWJGPV3W79LV75no">
            Sverige har ett anseende som ett land som värnar djuren. Den
            svenska regeringen understryker att djuren ska slaktas så nära
            uppfödningsplatsen som möjligt. Vi kritiserar andra länder för
            långa transporter och dålig djurhållning. Hanteringen av slakthästar
            från Sverige rimmar illa både med detta och med den syn på djurskydd,
            som är den svenska. Eftersom transporterna och hanteringen av
            slakthästar, liksom många av de andra transporter inom EU som
            kritiseras, motiveras av att efterfrågan är större och priset
            bättre någon annanstans än i närort kan jag inte se att detta
            problem kan lösas annat än med ekonomiska styrmedel. För ett förbud
            lär väl inte vara möjligt? I Hästutredningen tas detta problem
            upp, men ingen lösning föreslås.
          </p>
          <p xml:id="i-NjhuX4MUtik1SwTvfKTWLe">
            Jag vill fråga ministern:
          </p>
          <p xml:id="i-DZnTK9xXvb4MhDa83WFU3x">
            Vilka åtgärder avser ministern vidta för att få bukt med den
            ovan beskrivna situationen?
          </p>
        </div>
      </div>
    </body>
  </text>
</TEI>
