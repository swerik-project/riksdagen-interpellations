<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0265">
  <teiHeader>
    <fileDesc>
      <titleStmt>
        <title>det kristna kulturarvet i sydöstra Turkiet</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>det kristna kulturarvet i sydöstra Turkiet till statsrådet Maj-Inger Klingvall om det kristna kulturarvet i sydöstra Turkiet</title>
          <idno type="rdwebb">GO10265</idno>
          <ref type="dokument_url_text">http://data.riksdagen.se/dokument/GO10265/text</ref>
          <ref type="dokument_url_html">http://data.riksdagen.se/dokument/GO10265</ref>
          <ref type="dokumentstatus_url_xml">http://data.riksdagen.se/dokumentstatus/GO10265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>Maj-Inger Klingvall</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HVMBrKTCccauTdUirRvasx" corresp="i-NxhWABYZtDAg5RbsxD7VBv">
          <date when="2001-03-06"/>
        </correspAction>
        <correspAction type="answered" xml:id="i-2vLU4Lm88JmGq95DyFhwW3" corresp="i-NxhWABYZtDAg5RbsxD7VBv">
          <date when="2001-03-06"/>
        </correspAction>
        <correspAction type="sent" xml:id="i-6rtGzxPSH1CKQGhrRYSeQn" corresp="i-NzHKC9iUGaf1xUAcp3VKCA">
          <date when="2001-02-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9xq3TPBYaFCGELyrBystR9">
            Interpellation 2000/01:265 av Inger Lundberg (s) till statsrådet
            Maj-Inger Klingvall om det kristna kulturarvet i sydöstra Turkiet
          </p>
        </div>
        <div type="ipqSubmissionInfo">
          <p xml:id="i-VGYeSoTXx9r6khMYZRBeEH">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WMGJwxEBGAKPwQnyrW9sfw">
            Riksdagsledamöterna Carina Hägg och Yilmaz Kerimo har för den
            socialdemokratiska riksdagsgruppens räkning närvarat vid den rättegång,
            som den turkiska staten hållit mot prästen Yusuf Akbulut. I sin
            redovisning till gruppen har de också givit en bild av det mycket
            allvariga tillståndet för många värdefulla byggnader och andra
            kulturminnen med anknytning till assyrier/syrianer. Frågan har
            vid flera tillfällen också uppmärksammats av t.ex. Svenska Kommittén
            för Assyrier (SKA). Innan de dramatiska förföljelserna mot folkgruppen
            under första världskriget fanns två miljoner assyrier/syrianer
            i området. De hade levt i sydöstra Turkiet i årtusenden och byggt
            upp ett kulturarv med rötter i de första århundradena efter Kristus.
            I dag lever bara ett par tusen assyrier/syrianer kvar i sydöstra
            Turkiet och inte mer än kanske 10 000 i hela landet.
          </p>
          <p xml:id="i-9kGw5XMw5v4eAK9BCa4cYD">
            De tvingas se att deras kulturarv förfaller. Prästen Yusuf Akbulut
            verkar i S:t Maria kyrka i Diyarbakir. Församlingen omfattar inte
            mer än en liten grupp familjer, men ett viktigt skäl för att man
            valt att ha en aktiv präst i församlingen är att bevara kyrkan
            från att förstöras eller övertas av andra. I sydöstra Turkiet
            finns mängder av kyrkor och kloster med stort historiskt intresse.
            Det förefaller finnas nästintill oövervinnerliga svårigheter att
            underhålla och renovera fastigheterna. Så var t.ex. ett mycket
            bevarandevärt mosaiktak i S:t Maria kyrka på väg att förfalla.
            I urgamla kloster i området upprätthålls traditionerna av en liten,
            men historiskt och religiöst engagerad grupp människor, som våndas
            över att byggnader förstörts, omvandlats till andra ändamål och
            på olika sätt konfiskerats. Yilmaz Kerimo och Carina Hägg har
            också fått allvarliga rapporter om att församlingarna i området
            i den mån de haft resurser för att renovera t.ex. sina kyrkor
            stoppats av statliga myndigheter.
          </p>
          <p xml:id="i-SgZGD9vcJeZ1Tww8msTHbJ">
            Det finns skäl att se med stort allvar på det internationella
            samhällets ansvar för assyrier/syrianers kulturarv i sydöstra
            Turkiet. Det berör det internationella samfundet som sådant, men
            också stora grupper medborgare i vårt land. Runt 60 000 assyrier/syrianer
            lever nu i Sverige och delar ansvaret för att bygga det nya Sverige.
            För deras och deras anhörigas skull spelar kulturarvet i sydöstra
            Turkiet en viktig roll för identitet och självkänsla.
          </p>
          <p xml:id="i-DdC7d8AugWJRsv79mANavq">
            Turkiets närmande till EU och de incitament på ökat engagemang
            för mänskliga rättigheter, som förmärkts i delar av det turkiska
            samhället utgör ett starkt hopp för den lilla grupp assyrier/syrianer,
            som fortfarande lever kvar i landet. Det måste vara naturligt
            för Sverige att med sitt ansvar för ett gemensamt världskulturarv
            ta initiativ inom EU för att i samverkan med församlingarna i
            sydöstra Turkiet och den turkiska staten vidta åtgärder för att
            säkra att det kulturarv assyrier/syrianer har i sydöstra Turkiet
            bevaras och utvecklas. Ett bevarande kommer att kräva en insats
            av biståndsmedel.
          </p>
          <p xml:id="i-EeAQMoMecGEopc4p11cxon">
            Jag vill därför fråga biståndsministern om hon avser att ta initiativ
            till att Sverige, EU och andra internationella organisationer
            medverkar till att bevara kulturarvet i sydöstra Turkiet.
          </p>
        </div>
      </div>
    </body>
  </text>
</TEI>
