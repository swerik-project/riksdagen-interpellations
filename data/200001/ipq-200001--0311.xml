<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0311">
  <teiHeader>
    <fileDesc>
      <titleStmt>
        <title>utredning av arbetsplatsolyckor</title>
        <author>Wisberg, Carlinge (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utredning av arbetsplatsolyckor till statsrådet Mona Sahlin om utredning av arbetsplatsolyckor</title>
          <idno type="rdwebb">GO10311</idno>
          <ref type="dokument_url_text">http://data.riksdagen.se/dokument/GO10311/text</ref>
          <ref type="dokument_url_html">http://data.riksdagen.se/dokument/GO10311</ref>
          <ref type="dokumentstatus_url_xml">http://data.riksdagen.se/dokumentstatus/GO10311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMar3ymewi3De3DPoKYJD8</idno>
            <persName>Wisberg, Carlinge (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9zcrJzUHJWqxPjdSFBiRcH" corresp="i-GFJcxAB9fyzG2VN1HakscJ">
          <date when="2001-03-13"/>
        </correspAction>
        <correspAction type="answered" xml:id="i-WkjEhQu2p1RjAY5L7DkV1f" corresp="i-GFJcxAB9fyzG2VN1HakscJ">
          <date when="2001-03-20"/>
        </correspAction>
        <correspAction type="sent" xml:id="i-EnVGZMk8SpoMRvndXftLry" corresp="i-MMar3ymewi3De3DPoKYJD8">
          <date when="2001-03-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-55nyEH3JwN79sT7QKYL42Q">
            Interpellation 2000/01:311 av Carlinge Wisberg (v) till statsrådet
            Mona Sahlin om utredning av arbetsplatsolyckor
          </p>
        </div>
        <div type="ipqSubmissionInfo">
          <p xml:id="i-RmcmwFPtstezedeRgrmBG1">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NqeLgHPypmjj5AdxLCvgSR">
            I en artikel i Dagens Arbete (DA) kan man ta del av en granskning
            som tidningen har genomfört av dödsfall på arbetet i de fyra fackförbunden
            Metall, Industrifacket, Pappers och Grafikerna mellan åren 1997
            och 2000.
          </p>
          <p xml:id="i-UY8awuTdmF6ud4QLxVbUG8">
            Resultatet som Dagens Arbete kan redovisa är nedslående @ alla
            fakta som här redovisas är hämtade från Dagens Arbete: Under 1997@2000
            har 29 personer inom industrin dött i olyckor på sina arbeten.
          </p>
          <p xml:id="i-Y8q2X5BEqSccrMpt5pMZXX">
            Av de 28 olyckorna (två förolyckades vid samma tillfälle) har
            tre lett till åtal och rättegång. De åtalade friades. I ett fall
            är arbetsgivaren (företagets vd) åtalad och rättegång väntar.
            I två fall har åklagaren delgivit någon, misstanke, troligen väntar
            rättegång. Polisens förundersökning har lagts ned i 19 av de 28
            fallen och i tre fall pågår fortfarande förundersökning.
          </p>
          <p xml:id="i-SaFGTT3hXsWqDgWEWSTjqn">
            Nu är det inget unikt för industrin att någon sällan ställs till
            svars för olyckor med dödlig utgång. DA har granskat domar som
            rapporterats in till Arbetsmiljöverket under åren 1995 t.o.m.
            1999. Under de fem åren dog 289 anställda på sina jobb, under
            den perioden ledde 18 dödsolyckor till rättegång. Vid 11 av de
            18 rättegångarna friades de åtalade, vid de 7 resterade rättegångarna
            blev det fällande domar.
          </p>
          <p xml:id="i-J11ztZvic4kNGEPZ2HhL1a">
            Bristande tillsyn och underhåll kan sällan betraktas som skäl
            nog att ställa någon till svars vid dessa situationer. Avsaknad
            av tydlig delegationsordning för arbetsmiljöarbetet har inte heller
            haft någon större betydelse för utgången av ansvarskrävande.
          </p>
          <p xml:id="i-5A3PUZSL25CYDwKgCivLHt">
            Vad värre är, är att Yrkesinspektionen tydligen sällan påtalar
            bristande dokumentation över ansvarsfördelning vad beträffar arbetsmiljöarbetet,
            något som Kenneth Strand på Industrifacket kommenterar på följande
            sätt:
          </p>
          <p xml:id="i-QqfsxouMks7mvYZLXyr6m4">
            "Man borde kunna begära tuffare krav från Yrkesinspektörerna
            att de ser till att delegationen av ansvar på företagen är tydlig.
            Instruktionerna för delegationsordning kom i början på 1990-talet.
            Det är inte rimligt att man inte klarat ut den delen ännu."
          </p>
          <p xml:id="i-BLLo4wR9RBEH23zkpYZynv">
            Obligatorisk bot bör tillämpas om Arbetsmiljöverkets föreskrifter
            ej följs samt vid varje konstaterad arbetsplatsolycka.
          </p>
          <p xml:id="i-93CBggLYy2JYkYnoDnvLj8">
            I det offentliga samtalet omkring den här frågan och varför det
            ser ut som det gör kan man skönja olika förklaringar som bottnar
            i att det skulle kunna saknas nödvändig kompetens. Man kan också
            få uppfattningen att det skulle behöva föreligga någon form av
            uppsåt för att det skulle vara möjligt att driva frågorna till
            rättslig prövning.
          </p>
          <p xml:id="i-Seksqo7gRHWWVJMDhsRZoe">
            Jag tar inte ställning till varför situationen är som den är,
            jag bara konstaterar att situationen är otillfredsställande och
            att något måste göras. Ur mitt eget perspektiv handlar det naturligtvis
            om, på kort sikt, att gällande lagstiftning ska tillämpas fullt
            ut. Det innebär naturligtvis att också tillsynen skärps.
          </p>
          <p xml:id="i-EraVkWHMAym7YfYHL63qwU">
            I ett längre perspektiv skulle en förändrad lagstiftning liknande
            den som finns i en del andra länder där det går att åtala juridisk
            person, i det här fallet företag, kunna vara en framkomlig väg
            för att åstadkomma en högre grad av rättslig prövning då det gäller
            olycksfall med dödlig utgång på arbetsplatserna.
          </p>
        </div>
        <div type="ipQuestion">
          <p xml:id="i-G4Fi2TsA5MMA8sVy8wdKXn">
            Med anledning av ovanstående vill jag fråga statsrådet:
            <list rend="unordered">
              <item>
                1. Avser statsrådet att vidta åtgärder som innebär att en bättre
                rättslig prövning sker av arbetsplatsolyckor?
              </item>
              <item>
                2. Avser statsrådet vidta några åtgärder så att företagsbot används
                oftare när Arbetsmiljöverkets föreskrifter ej följs?
              </item>
            </list>
          </p>
        </div>
      </div>
    </body>
  </text>
</TEI>
