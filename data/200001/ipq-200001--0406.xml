<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0406">
  <teiHeader>
    <fileDesc>
      <titleStmt>
        <title>kvinnobrist i vårdbolags styrelse</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnobrist i vårdbolags styrelse till socialminister Lars Engqvist om kvinnobrist i vårdbolags styrelse</title>
          <idno type="rdwebb">GO10406</idno>
          <ref type="dokument_url_text">http://data.riksdagen.se/dokument/GO10406/text</ref>
          <ref type="dokument_url_html">http://data.riksdagen.se/dokument/GO10406</ref>
          <ref type="dokumentstatus_url_xml">http://data.riksdagen.se/dokumentstatus/GO10406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Hägg, Carina (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-E5tK3xHPK4g6VXsjGedmQQ" corresp="i-ESKbhHz2VETwMj9meYcmxk">
          <date when="2001-05-02"/>
        </correspAction>
        <correspAction type="answered" xml:id="i-JRvPScpuCEm6999ptfYx5w" corresp="i-ESKbhHz2VETwMj9meYcmxk">
          <date when="2001-05-28"/>
        </correspAction>
        <correspAction type="sent" xml:id="i-WpdGE6FS8FwUjKuecR34eA" corresp="i-8Nio1rUw3hSjL6pvCGw22Y">
          <date when="2001-04-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G6SKLkxrnH8qw6AEGMrVu1">
            Interpellation 2000/01:406 av Carina Hägg (s) till socialminister
            Lars Engqvist om kvinnobrist i vårdbolags styrelse
          </p>
        </div>
        <div type="ipqSubmissionInfo">
          <p xml:id="i-1ajJVp7idTTKo2m1FMTPo">
            den 25 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NQ9u31Z38j3UBFGbY32hSU">
            Vi kan inte överlåta jämställdheten till marknaden. Vi vet att
            i de styrelser som tillsatts är det nästan alltid fler män än
            kvinnor och denna snedfördelning av makten kan innebära att vi
            snabbt går tillbaka när det gäller jämställdheten. Därför är det
            viktigt att vi både vågar se dagens snedfördelning och är beredda
            att vidta åtgärder.
          </p>
          <p xml:id="i-2GYxHFfqbcNWRUvehewEeN">
            I den undersökning som jag tidigare gjort och redovisat för regeringen
            så fann jag att Praktikertjänsts styrelse bestod av tretton personer,
            nio män och fyra kvinnor. Bure Hälsa och Sjukvårds styrelse av
            sex män, Partena Cares styrelse av sju män, M&amp;M Medicals styrelse
            av tre män, ISS Care Services styrelse av tre män, Carema Vård
            och Omsorg AB:s styrelse av sex personer, en kvinna och fem män.
            Ceratus hade då inte utsett sin styrelse än och andra vårdbolag
            valde att inte svara på mina frågor. Man kan utgå från att de
            som vägrade att svara inte hade något positivt resultat att redovisa.
            Bilden av hur den manliga makten stärks inom den privata vårdbranschen
            blev tydlig.
          </p>
          <p xml:id="i-5qPqgKHHzz9UjDrQvwtvK9">
            Inom politiken har vi sedan länge fört en hård kamp och en aktiv
            diskussion om hur viktigt det är att både kvinnor och män deltar
            på samma nivå. Vi socialdemokrater har inom den direkta politiken
            infört "varannan damernas". Även andra politiska partier har förändrat
            sin könsfördelning i olika representativa församlingar. Detta
            har visat sig vara ett viktigt redskap och visat sig fungera utmärkt.
          </p>
          <p xml:id="i-RuC3jXTmbsiC46RE1z9hbg">
            Men nu görs förändringar i maktstrukturerna. Och jag beklagar
            att vi även har politiska företrädare som tycks vackla. Men besluten
            av sjukvården tas fortfarande av politiska företrädare som är
            valda enligt ovanstående princip. Om det i stället kommer in en
            privat vårdgivare, där merparten av styrelseledamöterna är män,
            innebär det de facto en tillbakagång ur jämställdhetssynpunkt.
          </p>
          <p xml:id="i-E6oHGPST5XBoK8AsAKK1s4">
            Därför är det oerhört viktigt att vi inte kortsiktigt begränsar
            debatten till att bara resonera om kronor och ören, utan att vi
            också ser till helheten i de olika driftsformerna som finns. Det
            gäller inte bara den direkta vården utan även hur, och i vilka
            församlingar, besluten för vården ska tas. Den analysen bör finnas
            med innan man går vidare i debatten om privatisering. Utöver vård
            och omsorg finns viktiga samhällsfunktioner som transport och
            kommunikation samt kultur att lyfta fram även här.
          </p>
          <p xml:id="i-3i8wNPVKADdW6NztoUtYdD">
            Regeringen har som ett av delmålen i jämställdhetspolitiken att
            den ska vara en jämn fördelning av makt och inflytande mellan
            kvinnor och män i alla sammanhang. Men vi måste också aktivt verka
            för att denna inriktning får genomslag i det praktiska arbetet,
            alltså även i de församlingar där politiska beslut fattas på entreprenad.
          </p>
          <p xml:id="i-4DrX5fvoKUzae2dLLr5nGD">
            Vi kan inte lämna över till marknaden att själv besluta om jämställdheten.
            Man kan privatisera verksamhet och avhända sig styrmedel, men
            det politiska ansvaret för att driva på jämställdheten ligger
            kvar. Regeringen har genom socialminister Lars Engqvist framfört
            att situationen givetvis inte är tillfredsställande. Socialministern
            har även framfört att detta är en viktig aspekt att ha med sig
            i den fortsatta diskussionen kring en ökad mångfald inom hälso-och
            sjukvårdssektorn.
          </p>
          <p xml:id="i-E6ZK1AbvyRtq3puLqk7wpF">
            Nu har jag gjort en uppföljning av min tidigare undersökning.
            Den säger att Praktikertjänst fortfarande har tretton personer
            i sin styrelse, tio män och tre kvinnor. Capio AB:s, (tidigare
            Bure Hälsa och Sjukvård) styrelse består av sex personer, fem
            män och en kvinna.
          </p>
          <p xml:id="i-CgjXSJp8HnYto1r41Sj25t">
            Partena Care AB:s styrelse består av sex personer, fem män och
            en kvinna, ISS Care Partners (tidigare ISS Care Service) styrelse
            består av sex personer, tre män och tre kvinnor. Carema Vård och
            Omsorg AB:s styrelse består av åtta personer, sju män och en kvinna
            och slutligen har jag tittat på Förenade Care A/S (tidigare Curatus
            Senior AB) styrelse som består av endast två personer, båda är
            män.
          </p>
          <p xml:id="i-SkPgPADKANXZsdf3HKvhPd">
            Jag vill även understryka att representationen när det gäller
            jämställdhet i styrelserna ger en bild av hur man ser på jämställdheten
            i stort inom sin verksamhet. Tillsättandet av styrelse påverkar
            hela verksamheten. I de dialoger jag haft med företrädare för
            privat vård så har inte den önskade medvetenheten om jämställdhet
            framkommit.
          </p>
          <p xml:id="i-UJYWVJz6qRwTRxEEaLFqEh">
            Med anledning av att utvecklingen är oroande så vill jag framföra
            följande frågor.
          </p>
          <p xml:id="i-XoDtjDuX2XPZuMPRMxiQ5e">
            Vad har den dialog som socialministern föranstaltat om innehållit
            och konkret resulterat i? Kommer socialministern att vidta några
            åtgärder med anledning av bristen på jämställdhet inom vårdbolagens
            styrelser?
          </p>
        </div>
      </div>
    </body>
  </text>
</TEI>
