<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0268">
  <teiHeader>
    <fileDesc>
      <titleStmt>
        <title>Västsahara</title>
        <author>Zetterberg, Andre vice talman Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara till utrikesminister Anna Lindh om Västsahara</title>
          <idno type="rdwebb">GO10268</idno>
          <ref type="dokument_url_text">http://data.riksdagen.se/dokument/GO10268/text</ref>
          <ref type="dokument_url_html">http://data.riksdagen.se/dokument/GO10268</ref>
          <ref type="dokumentstatus_url_xml">http://data.riksdagen.se/dokumentstatus/GO10268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Kytbd3WZfQeKTPffXjTEpk</idno>
            <persName>Zetterberg, Eva (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Lp4gS3oUBzqbK4SJPt3bYL" corresp="i-S7LcGmD5NuSMrFDW8LBeJ1">
          <date when="2001-03-06"/>
        </correspAction>
        <correspAction type="answered" xml:id="i-Av57bVscJai6oLuY5LbU1a" corresp="i-S7LcGmD5NuSMrFDW8LBeJ1">
          <date when="2001-04-03"/>
        </correspAction>
        <correspAction type="sent" xml:id="i-Ti9pvoxYfupbvL1neUMwgz" corresp="i-Kytbd3WZfQeKTPffXjTEpk">
          <date when="2001-02-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-84TnQkgQuT6FxyFp1P44Lx">
            Interpellation 2000/01:268 av andre vice talman Eva Zetterberg
            (v) till utrikesminister Anna Lindh om Västsahara
          </p>
        </div>
        <div type="ipqSubmissionInfo">
          <p xml:id="i-GQsCaS7CgaoY2uQ24fm2n3">
            den 19 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9WvHukuph5Y8LrMkm25Lpk">
            I 25 år har Västsaharas folk kämpat för att nå nationell självständighet.
            Efter det att Spanien lämnade Västsahara 1975 har det varit annekterat
            av Marocko. Strax därefter inledde befrielserörelsen Polisario
            sin kamp för självständighet. I 20 år var det frågan om en väpnad
            kamp mot de marockanska ockupanterna.
          </p>
          <p xml:id="i-2TTNasGkZqn1JsMgryxNAH">
            1991 slöts ett vapenstillestånd och inom FN:s ram inleddes långa
            och svåra diskussioner om Västsaharas framtid. FN antog en fredsplan
            och parterna accepterade att frågan skulle avgöras genom folkomröstning.
            Båda sidor var alltså i princip överens om vilken metod som skulle
            användas för att nå ett avgörande i frågan.
          </p>
          <p xml:id="i-6DbsEMa9eYzEZKqER55UXh">
            Hur det tekniska genomförandet skulle gå till kom parterna överens
            om vid en senare tidpunkt. Den 16 september 1997 lyckades det
            Polisario, Västsaharas befrielseorganisation, och den marockanska
            regeringen, under FN:s och James Bakers ledning, att i Houston
            komma överens om ett folkomröstningsförfarande, som båda sidor
            accepterade.
          </p>
          <p xml:id="i-JqL8CcsbaWQNLuVwtARXsC">
            Enligt överenskommelsen skulle en registreringsprocedur av röstberättigade
            och en folkomröstning genomföras till december 1998. Sedan dess
            har den flera gånger skjutits upp.
          </p>
          <p xml:id="i-Kp6xkCyBLKpFd54PBM2KBu">
            Månaderna före tusenårsskiftet såg det ut som om en folkomröstning
            skulle kunna bli verklighet under sommaren år 2000. Marocko förhalade
            emellertid åter tidpunkten för en folkomröstning genom att hävda
            att registrerings- och överklagningsproceduren när det gällde
            vilka som skulle vara röstberättigade, inte var fullständigt genomförd.
            Sedan dess har hela processen gått i stå.
          </p>
          <p xml:id="i-5hqsXEZgu12LCRSwz6vrcJ">
            Det har blivit mycket tydligt att Marocko @ trots tidigare överenskommelser
            om att frågan skulle avgöras genom en folkomröstning och efter
            ett decennium av obstruktioner @ fortfarande försöker undvika
            att FN:s resolutioner och beslut om folkomröstning förverkligas.
          </p>
          <p xml:id="i-HvAaCpmsSxSu85ojQ2k19n">
            Folkomröstningen, som beslutats av FN, har varit uppe till behandling
            vid ett flertal tillfällen i FN:s Avkoloniseringskommitté. I dag
            händer ingenting när det gäller den fortsatta hanteringen av registreringen
            och överklagandena när det gäller röstberättigade. Marocko deltar
            i praktiken inte i detta arbete.
          </p>
          <p xml:id="i-8qFBeGT8JZGVhJGcjA36yp">
            Efter att under ett decennium accepterat förhandlingar och gått
            med på en uppgörelse om hur en folkomröstning ska gå till nonchalerar
            nu Marocko världssamfundet. Genom sin politik visar den marockanska
            regeringen en allvarlig brist på respekt för såväl Förenta nationerna
            som folkrätten.
          </p>
          <p xml:id="i-X4KaNTJ89QAFuzJ6n8U9jV">
            Den västsahariska befrielserörelsen Polisario har trots den långvariga
            marockanska obstruktionspolitiken visat stort tålamod under de
            tio år som vapenstilleståndet varat. Trots att Marocko nyligen
            bröt den vapenvila som rått, genom att låta marockanska trupper
            överskrida den överenskomna stilleståndslinjen och bege sig flera
            kilometer in på Polisarios område, har Polisario avstått från
            motangrepp.
          </p>
          <p xml:id="i-VejskHwvuEM6XowH8a9Hex">
            I dag är emellertid läget så skärpt att öppna stridshandlingar
            kan inträffa när som helst. Ett nytt krig kan utbryta. Polisario
            har förklarat att man är beredd att återuppta den väpnade kampen.
            Det finns dock, så länge inga strider blossar upp, en strimma
            av hopp om en fredlig uppgörelse @ en mycket tunn marginal, som
            nu krymper för var dag.
          </p>
          <p xml:id="i-SkbqH2QLm5FzvCgoEPA2XJ">
            I denna marginal kan Sverige och EU manövrera för att skapa fred,
            genom att EU med kraft ställer sig bakom en folkomröstning om
            Västsaharas framtid.
          </p>
          <p xml:id="i-U4iyvhX3MDsTxeSaJEGdk8">
            Det finns bara en väg till fred och det är att återvända till
            Houstonöverenskommelsen och genomföra en folkomröstning, som innebär
            att Västsaharas folk självt får bestämma sin framtid.
          </p>
          <p xml:id="i-Rfj2nkmABVXdzhnN28uHXh">
            Nya sammanstötningar och krig mellan Marocko och Polisario skulle
            följas av en serie negativa effekter även för Marockos folk. Förutom
            att unga marockaners liv skulle förspillas skulle ett krig även
            innebära ett allvarligt ekonomiskt avbräck för landet. En betydligt
            större del än de 20 % av nationalbudgeten @ som den nuvarande
            ockupationen av Västsahara kostar Marocko och som är nog så betungande
            för landet @ skulle slösas bort på ett förödande krig.
          </p>
          <p xml:id="i-URohiPfy8yav48ZoMpuFiY">
            I dag lever en stor del av Västsaharas befolkning i landsflykt
            i Algeriet. Deras framtid är osäker och skulle förvärras om strider
            skulle utbryta mellan Polisario och Marocko. En del företrädare
            för Marocko har förklarat att de inte betraktar de områden där
            de västsahariska flyktingarna lever som algeriska utan som marockanska.
            Det är alltså också tydligt att den västsahariska frågan påverkar
            stabiliteten i hela regionen.
          </p>
          <p xml:id="i-7E2i94kGTurAwdYzn6UWBs">
            Utrikesministern förklarade i riksdagens utrikesdebatt den 7
            februari att "När det gäller Västsahara stöder Sverige självklart
            Västsaharas rätt till självbestämmande. Vi stödjer också FN:s
            ansträngningar att hitta en lösning." Några initiativ från utrikesministerns
            sida angavs dock inte. Det finns vidare anledning att fråga sig
            vad utrikesministern avsåg med uttrycket "lösning".
          </p>
          <p xml:id="i-7VL1HZaDjjVD6DCN9o16Cp">
            Sverige har i sin hållning när det gäller Västsahara främst inriktat
            sig på humanitärt stöd till flyktingarna i Algeriet. Detta är
            självfallet bra, men torde i dag vara otillräckligt. Det finns
            i dag en möjlighet att rädda FN:s anseende, freden i västra Nordafrika
            och förverkliga västsahariernas strävan efter nationell självbestämmanderätt.
          </p>
          <p xml:id="i-LRoWY8VhZgtSAYypucaDc3">
            Det finns i dag fortfarande en marginal där Sverige och EU kan
            manövrera för att skapa fred. Den består i att Sverige håller
            fast vid folkrätten och FN:s beslut om en folkomröstning i Västsahara
            och genom att med kraft verka för detta i sin egenskap av ordförande
            i EU.
          </p>
          <p xml:id="i-GDYFAZ7VsL3uZcyxRTWyX2">
            Kärnfrågan är alltså vad Sverige ska göra nu, inom en snar framtid,
            och hur Sverige kommer att agera som ordförandeland i Europeiska
            unionen, när det gäller Västsaharafrågan.
          </p>
          <p xml:id="i-SZpxUE4rhLgbTxtsgUkeK3">
            Jag vill fråga utrikesministern:
          </p>
          <p xml:id="i-JSYHbZq8pxw42LQMPyBsiZ">
            Vilka initiativ avser utrikesministern ta i sin egenskap av ordförande
            i EU:s ministerråd för att förmå EU att understödja FN:s beslut
            om en folkomröstning i Västsahara?
          </p>
          <p xml:id="i-3CRsXmP2Jb3R27hiToAdxq">
            Vilka initiativ avser utrikesministern att ta för att förmå EU
            att värna om FN:s prestige och anseende i frågan en om folkomröstning
            i Västsahara?
          </p>
          <p xml:id="i-VcxSkM6j88UeHmLGtXQNd7">
            Vilka initiativ avser utrikesministern ta för att förmå EU att
            förhindra en fördjupad konflikt i västra Nordafrika?
          </p>
          <p xml:id="i-GLFtrXUZv9RgqcuWyoJYLB">
            Vilka initiativ avser utrikesministern att ta för att förmå EU
            att ge de västsahariska flyktingarna ett starkare stöd och ökat
            bistånd?
          </p>
        </div>
      </div>
    </body>
  </text>
</TEI>
