<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0046">
  <teiHeader>
    <fileDesc>
      <titleStmt>
        <title>besöksförbudslagen</title>
        <author>Johnsson, Jeppe (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>besöksförbudslagen till justitieminister Thomas Bodström om besöksförbudslagen</title>
          <idno type="rdwebb">GO1046</idno>
          <ref type="dokument_url_text">http://data.riksdagen.se/dokument/GO1046/text</ref>
          <ref type="dokument_url_html">http://data.riksdagen.se/dokument/GO1046</ref>
          <ref type="dokumentstatus_url_xml">http://data.riksdagen.se/dokumentstatus/GO1046</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqQ96z9hf4LQtMxJfJm6ZQ</idno>
            <persName>Johnsson, Jeppe (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8vwZwKtX9zSzCJH4HxW86E" corresp="i-STyFs6Gu3boin31eFp1bNM">
          <date when="2000-10-24"/>
        </correspAction>
        <correspAction type="answered" xml:id="i-CoReiG6N6zxLNRHPwKvuzc" corresp="i-STyFs6Gu3boin31eFp1bNM">
          <date when="2000-10-27"/>
        </correspAction>
        <correspAction type="sent" xml:id="i-45ms8g4TdrBkdqDmNuwi52" corresp="i-QqQ96z9hf4LQtMxJfJm6ZQ">
          <date when="2000-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F6RsHZBPbqSMXdbRLDYUZK">
            Interpellation 2000/01:46 av Jeppe Johnsson (m) till justitieminister
            Thomas Bodström om besöksförbudslagen
          </p>
        </div>
        <div type="ipqSubmissionInfo">
          <p xml:id="i-4ssXFBoF3QPxbchdfoKrHi">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FZLm3R5JAnA8kDBYNRLwiu">
            "Kvinna skars i halsen @ Hon överfölls på krogen av sin före
            detta pojkvän @ han misstänks för mordförsök". Detta var en av
            rubrikerna i en av lokaltidningarna i Blekinge måndagen den 16
            oktober.
          </p>
          <p xml:id="i-P421HeddNitYnbbZcyKvZy">
            Detta överfall skedde inför ett antal vittnen. Mannen hade besöksförbud.
            Att kvinnan snabbt kom under vård kommer förmodligen att rädda
            hennes liv. De flesta av brotten mot kvinnor sker dock oftast
            utan vittnen, med undantag av att barn i många fall tvingas att
            bevittna och uppleva förnedringen, hoten och misshandeln.
          </p>
          <p xml:id="i-9vPCfAXd4KRn5kT1SGHABu">
            Exemplet är bara ett av många fall där kvinnor hotas, förnedras,
            trakasseras, misshandlas och t.o.m. dödas av sina före detta sambor
            eller män. Under 90-talet har vi haft en kraftig ökning av antalet
            anmälda våldsbrott mot kvinnor. Våld mot kvinnor är ett allvarligt
            och utbrett problem och skyddet mot utsatta kvinnor måste förbättras.
          </p>
          <p xml:id="i-5zj53xfkucE4NWtYMycUzR">
            Kvinnomisshandel begås ofta av en man som kvinnan är socialt,
            känslomässigt och ekonomiskt beroende av. Misshandeln sker oftast
            inomhus och mörkertalet bedöms som stort. Även om gärningsmannen
            döms och straffas upplever ofta kvinnorna att det är deras rörelsefrihet
            som begränsas i stället för gärningsmannens.
          </p>
          <p xml:id="i-4E4MiHFdNFFEBSfufXfarZ">
            Besöksförbudslagen trädde i kraft 1988. Såväl antalet besöksförbud
            som antalet brott mot den har ökat under 90-talet. Mindre än hälften
            av alla anmälda brott mot besöksförbudslagen klarades upp i slutet
            av perioden. Den låga uppklaringsprocenten för brott mot besöksförbudslagen
            beror på att i många av de anmälda fallen står ord mot ord. Någon
            ytterligare bevisning föreligger inte varför brotten i dessa fall
            förblir ouppklarade. Resurserna till polis och åklagare har dessutom
            dragits ned under socialdemokratisk regeringstid, vilket ytterligare
            har försämrat möjligheterna att säkra bevis vid misstanke om brott
            mot besöksförbudslagen.
          </p>
          <p xml:id="i-BVaaVnLZbtVxHZ5pxV3W4s">
            I USA har man sedan ett antal år använt sig av elektronisk övervakning
            vid besöksförbud. Brottsförebyggande rådet (BRÅ) har på uppdrag
            av regeringen gjort en förstudie om de praktiska och tekniska
            förutsättningarna för en försöksverksamhet i Sverige med elektronisk
            övervakning av män som begått brott mot besöksförbudslagen.
          </p>
          <p xml:id="i-UdrSVuTBe2aTjqCVctpUmA">
            Enligt rapporten utgör, med nuvarande teknik, inte elektronisk
            övervakning av besöksförbudet ett egentligt skydd mot män som
            bestämt sig för att skada eller på annat sätt trakassera en kvinna.
            Men, elektronisk övervakning verkar avskräckande på män som annars
            varit benägna att bryta mot besöksförbudet. Den elektroniska övervakningen
            ger också möjlighet att skapa klarhet i om ett brott mot besöksförbudet
            har begåtts, dvs. om mannen trots förbudet befunnit sig i närheten
            av kvinnans bostad eller om han har manipulerat med fotbojan.
          </p>
          <p xml:id="i-YF3FpXirV35iD3vmsAeuy8">
            BRÅ:s sammanfattande bedömning är att den teknik som finns tillgänglig
            i dag möjliggör en användning av elektronisk övervakning vid besöksförbud.
            Utrustningen har sådana funktioner att det finns anledning att
            se positivt på möjligheterna att den ska kunna bidra till att
            antalet brott mot besöksförbudslagen minskar och att tryggheten
            för de kvinnor som blir föremål för detta skydd därmed ökar.
          </p>
          <p xml:id="i-EbQikTi8etNaeHmf9hXoHh">
            Regeringen har haft gott om tid på sig att komma med förslag
            till elektronisk övervakning av män med besöksförbud. Men, ärendet
            verkar ha hamnat i "långbänk". Redan våren 1999 hade undertecknad
            en interpellationsdebatt med dåvarande justitieministern om bl.a.
            elektronisk övervakning av män med besöksförbud. Hennes svar var
            då: "Innan vi kan ta ställning till införandet av en försöksverksamhet
            måste dock de rättsliga och de organisatoriska förutsättningarna
            utredas." Utredning är förmodligen vad som fortfarande sker, det
            har i alla fall inte kommit några förslag.
          </p>
          <p xml:id="i-TZ8see2HU1CPsaCWiNzQLv">
            Jag anser att brott mot besöksförbudslagen ska straffas betydligt
            hårdare än i dag. I dag kan den som bryter mot besöksförbudet
            dömas till böter eller fängelse i högst ett år. I ringa fall utdöms
            inget straff. Den som fått ett besöksförbud har fått en varning
            och kan inte vara ovetande om vad han har gjort eller varför han
            fått besöksförbud. Jag anser därför att samhället måste se betydligt
            hårdare på dem som bryter mot besöksförbudet.
          </p>
          <p xml:id="i-8MtUSpZrXMrVPphwtVMoUM">
            Jag anser att straff ska kunna utdömas även i det s.k. ringa
            fallet och att straffmaximum för normalfallet ska höjas. Besöksförbudet
            ska också kunna kombineras med elektronisk övervakning. Detta
            skulle ge kvinnan en tidsfrist och i många fall vara bevis för
            att mannen försökt bryta mot förbudet. I de fall mannen manipulerar
            med eller försöker avlägsna fotbojan är detta ett bevis för att
            mannen brutit besöksförbudet.
          </p>
          <p xml:id="i-F4Q2RCYKH1tDwqge5zjmv4">
            Är justitieministern beredd att pröva elektronisk övervakning
            av de män som bryter mot utfärdat besöksförbud?
          </p>
          <p xml:id="i-DnQgfTu34nHKRTXDTJbEZZ">
            Är justitieministern beredd att skärpa straffsatserna för brott
            mot besöksförbudslagen?
          </p>
        </div>
      </div>
    </body>
  </text>
</TEI>
