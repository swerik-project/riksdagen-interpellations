<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0129">
  <teiHeader>
    <fileDesc>
      <titleStmt>
        <title>migrän</title>
        <author>Pethrus Engström , Desirée (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>migrän till socialminister Lars Engqvist om migrän</title>
          <idno type="rdwebb">GO10129</idno>
          <ref type="dokument_url_text">http://data.riksdagen.se/dokument/GO10129/text</ref>
          <ref type="dokument_url_html">http://data.riksdagen.se/dokument/GO10129</ref>
          <ref type="dokumentstatus_url_xml">http://data.riksdagen.se/dokumentstatus/GO10129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Pethrus Engström, Desirée (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-15bEM3g1Ta8ZvcCAofVdhN" corresp="i-ESKbhHz2VETwMj9meYcmxk">
          <date when="2000-11-28"/>
        </correspAction>
        <correspAction type="sent" xml:id="i-W6tjhPhWjCGF3KkhUvoFjC" corresp="i-BaBRFz7sgjhbuqYiz8u7vt">
          <date when="2000-11-20"/>
        </correspAction>
        <correspAction type="answered" xml:id="i-BjUi7QF5z31F3NRYiVAtu4" corresp="i-ESKbhHz2VETwMj9meYcmxk">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3wdSevC48fbWpzFgK8Mvsp">
            Interpellation 2000/01:129 av Desirée Pethrus Engström (kd) till
            socialminister Lars Engqvist om migrän
          </p>
        </div>
        <div type="ipqSubmissionInfo">
          <p xml:id="i-NYiDAtAwQvF3JZjGGPck1f">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6rAcVrLAYhZB2KScwK6Huo">
            Den 14 november presenterade Anders Raak, företagsläkare vid
            Saab i Linköping, en undersökning om vad huvudvärk hos personalen
            kostar näringslivet. Omräknat på alla anställda skulle produktionsbortfallet
            bli tre dagar per anställd och år, en kostnad motsvarande 7 200
            kr per person. Kostnaderna för huvudvärken för Saab beräknar Raak
            till 36 miljoner kronor om året. Om motsvarande siffror användes
            på Sverige som helhet skulle kostnaderna för nedsatt produktion
            bli 14 miljarder kronor per år!
          </p>
          <p xml:id="i-6irPLwzGXbzJ3Xq5eqnQXW">
            Detta innebär alltså att det, förutom att det lindrar mänskligt
            lidande, är lönsamt att sätta in åtgärder för att komma till rätta
            med detta problem, för annars riskerar migrän att slå ut människor
            ur arbetsliv och social gemenskap.
          </p>
          <p xml:id="i-Lx3q8Rtcv7o4m8xpGGMxmj">
            Migrän @ ett dolt handikapp
          </p>
          <p xml:id="i-9EuQ2oBHg7idgnsH3WF6w3">
            Ungefär en miljon människor i Sverige lider av svår huvudvärk.
            Ungefär 850 000 av dessa lider av migrän. I snitt har de drabbade
            1,3 migränanfall i månaden. För 350 000 svenskar är migrän ett
            än större handikapp, eftersom de får migränanfall många gånger
            per månad. Sjukdomen är vanligare hos kvinnor än hos män. Var
            femte kvinna och var åttonde man lider av migrän. Migrän kan därför
            anses vara en folksjukdom.
          </p>
          <p xml:id="i-AZwW1ZCsvJe2xQLfzPCYh8">
            Migränbehandling är inte enbart en angelägenhet för landstingen,
            eftersom kostnader för mediciner och sjukskrivningar drabbar staten.
            Det är därför viktigt att staten deltar i arbetet för att förbättra
            situationen för migräniker. Även om ingen regelrätt bot finns
            så kan antalet anfall minskas och smärtan lindras genom rätt medicinering.
            Information och rådgivning kan lära de drabbade att leva med sin
            sjukdom på bästa möjliga sätt och därmed förhindra sjukskrivningsperioder.
          </p>
          <p xml:id="i-53yC3KRDtvz9by5K9kcrsX">
            Anders Raak förvånades när han i sin utredning upptäckte att
            så få söker hjälp inom vården @ mindre än 5 % av de som uppgivit
            att de led av huvudvärk. Han menar att ett skäl till detta kan
            vara att migrän fortfarande ses som en åkomma man inte gärna talar
            om, vilket gör det än mer angeläget för staten att lyfta detta
            problem och vidta åtgärder.
          </p>
          <p xml:id="i-13iKfR8CRhuuzZZYDVg6AT">
            Effektiv medicinering nödvändig
          </p>
          <p xml:id="i-2B8GWTW9gK42if7TpwUqpx">
            Trots problemets storlek görs få satsningar från stat och landsting
            på denna folksjukdom. Medicinkostnaderna kostar, enligt tidigare
            beräkningar, samhället ca 650 miljoner kronor per år, sjukskrivningskostnaderna
            är höga och många får dessutom förtidspension som en följd av
            migränproblemen.
          </p>
          <p xml:id="i-TZ7Vj6LRQgWzcc9jG2XPZ9">
            Försäkringskassan har en viktig funktion i att ordna effektiv
            rehabilitering och landstingens läkare behöver ge undervisning
            om hur en migräniker bör leva och vilka effektiva mediciner som
            finns. Visserligen är fortfarande en del av medicinerna för migräniker
            dyra, men de som får effektiva mediciner kan vara i arbete i stället
            för sjukskrivna, vilket är kostnadseffektivt.
          </p>
          <p xml:id="i-2hd6hjKmv6kvxBcPruTYix">
            I ljuset av detta är det märkligt att Läkemedelsverket och Socialstyrelsen
            menar att migräniker ska använda billigare, mindre effektiva mediciner.
            Dessutom jämför de migränmedicin med s.k. komfortmediciner som
            Viagra och Xenical. Denna jämförelse är inte rimlig, då många
            migräniker lider av extrem smärta. Dessa människor ska inte behöva
            oroa sig för att samhället ska begränsa möjligheterna till medicinering.
            Samhället måste slå fast att migräniker har rätt till den medicinering
            som kan lindra handikappet bäst.
          </p>
          <p xml:id="i-2fUabMvDuQHWv4k8CKsQWp">
            Migränskola och annat förebyggande arbete kan lindra
          </p>
          <p xml:id="i-7n3wTjhcZSdrFGDMZRVvYv">
            För många migräniker skulle förebyggande behandlingar minska
            antalet anfall och därmed medicinkonsumtionen. I dag finns det
            dock bara ett rehabiliteringscenter för migräniker @ Sommarsol
            i Vejbystrand i Skåne. Där får migräniker under två veckor lära
            sig hur de bäst lever med migrän och hur förebyggande behandling
            kan lindra. Denna utbildning och behandling kan bryta migränikernas
            onda smärtcirkel, varför försäkringskassorna borde satsa på att
            köpa platser på sådana rehabiliteringscentra. Få migräniker får
            i dag tillgång till adekvat rehabilitering.
          </p>
          <p xml:id="i-D2BjXERyQFhCyT7VhicshJ">
            Bäst vore om migräniker liksom diabetiker snabbt efter diagnos
            fick en utbildning på sin sjukdom en s.k. migränskola. Den kan
            finnas på primärvårdsnivå eller på specialistklinik och bör erbjudas
            patienten inom en viss tid efter diagnos (jmf. med diabetesskola).
          </p>
          <p xml:id="i-AvELu99YnB1Vm62LRyJVq">
            Det är också av största vikt att försäkringskassan snabbt agerar
            och lägger upp en individuell rehabiliteringsplan för att minska
            antalet migränanfall för den som har hög sjukfrånvaro, och därigenom
            förebygga långa sjukskrivningar. Många migräniker hamnar, eftersom
            de är rädda för att vara borta från jobbet, i en ond cirkel av
            smärta som riskerar att bli kronisk. Dessa blir så småningom sjukpensioneringsfall.
          </p>
          <p xml:id="i-Fb8GGpH1f8e3dDLPUEjvKz">
            Migrän @ en stor kostnad för den enskilde
          </p>
          <p xml:id="i-31rPGbURpm5gRNYxpKdnW7">
            Migrän innebär en stor kostnad för den enskilde. Förutom medicinkostnaden
            så drabbas migränikern av karensdagar och lönebortfall vid sjukdom.
            Dessutom har ofta migräniker kostnader för olika behandlingar,
            t.ex. avspänning genom massage och sjukgymnastik. Höjningen av
            högkostnadsskyddet från den 1 juli 1999 innebar också en svår
            ekonomisk stöt för migräniker. De ska nu klara av att betala 1
            800 kr för medicinerna per år i stället för 1 300 kr. För långtidssjukskrivna,
            sjukpensionärer eller människor som på grund av sin migrän arbetar
            deltid slår detta extra hårt. Det finns anledning att se över
            detta, och kanske erbjuda migräniker gratis medicin då de alltså
            har andra stora kostnader som är relaterade till sjukdomen.
          </p>
          <p xml:id="i-KpodCmG16kuf7R6JHGZ6RJ">
            Barn är särskilt drabbade
          </p>
          <p xml:id="i-HXfm9EFzQ6j4ZyQHjeDsQz">
            Barn tillhör en grupp som är särskilt drabbad av huvudvärk. Undersökningar
            visar att av skolbarn mellan 7 och 15 år lider 4@6 % av migrän
            och ytterligare 6 % av spänningshuvudvärk. Fortfarande har många
            av dessa barn svårt att få förståelse för sina problem i skolan,
            vilket leder till mobbning. Kunskapsluckor hos lärarkåren gör
            att det faktiskt finns lärare som tror att barnen simulerar eller
            försöker skolka. Trots utbredningen och det angelägna ämnet sker
            också väldigt lite forskning kring barn och migrän. Läkemedlen
            som finns är anpassade för, och får i stort sett bara användas
            av, vuxna. Här måste staten gå in och initiera ytterligare forskning.
          </p>
          <p xml:id="i-SrbHt9HkXrvFEMjRF61J12">
            Nationell information om migrän och migränikers situation
          </p>
          <p xml:id="i-QmZXjPPHBCWnJw9kqwSYuW">
            Migrän och migränikers situation bör tas upp i det nationella
            folkhälsoprogrammet som regeringen arbetar med. En nationell informationskampanj
            bör initieras kring problemen med svår huvudvärk då det finns
            ett stort behov av att ge information om migrän till allmänhet,
            arbetsgivare, försäkringskassor och läkare för att motverka många
            av de fördomar och det dåliga bemötande som många migräniker drabbas
            av. Information bör också integreras i befintliga program, t.ex.
            Folkhälsoinstitutets arbete med kvinnors hälsa.
          </p>
          <p xml:id="i-TcjPb98P4BWQNgQZnTXAgJ">
            Mot bakgrund av det anförda @ vad avser socialministern och regeringen
            göra för att komma till rätta med det lidande och de samhällsekonomiska
            kostnader som migrän innebär?
          </p>
          <p xml:id="i-S6CsNofkjEVF5ZicDLuMNS">
            Vad avser socialministern och regeringen göra för barn som drabbas
            av migrän?
          </p>
        </div>
      </div>
    </body>
  </text>
</TEI>
