<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0330">
  <teiHeader>
    <fileDesc>
      <titleStmt>
        <title>Sveriges oskyddade kulturarv</title>
        <author>Hedlund, Carl-Erik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges oskyddade kulturarv till kulturminister Marita Ulvskog om Sveriges oskyddade kulturarv</title>
          <idno type="rdwebb">GO10330</idno>
          <ref type="dokument_url_text">http://data.riksdagen.se/dokument/GO10330/text</ref>
          <ref type="dokument_url_html">http://data.riksdagen.se/dokument/GO10330</ref>
          <ref type="dokumentstatus_url_xml">http://data.riksdagen.se/dokumentstatus/GO10330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BDyTfvRPbqHRWnog75qTEp</idno>
            <persName>Hedlund, Carl Erik (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PuygwcdM4Y2LwHKyKLAauE" corresp="i-JchxQfU1zc3XVbvadFgBSn">
          <date when="2001-03-27"/>
        </correspAction>
        <correspAction type="answered" xml:id="i-7z8g1j8m6doLdVqRofY9Ap" corresp="i-JchxQfU1zc3XVbvadFgBSn">
          <date when="2001-04-24"/>
        </correspAction>
        <correspAction type="sent" xml:id="i-BEZ8sYwLDB8G1c7Und4PSV" corresp="i-BDyTfvRPbqHRWnog75qTEp">
          <date when="2001-03-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DhWNfuabF7GAHDrfffNRb4">
            Interpellation 2000/01:330 av Carl-Erik Hedlund (m) till kulturminister
            Marita Ulvskog om Sveriges oskyddade kulturarv
          </p>
        </div>
        <div type="ipqSubmissionInfo">
          <p xml:id="i-QBQ27tsCViF7ZVVzbk4yWD">
            den 20 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tt9XdJpjSEi7WKfnr3ixXj">
            I januari ställde jag en skriftlig fråga till kulturministern
            angående brandsäkerheten för kulturbyggnader och museer. Utgångspunkten
            för min fråga var att eftersom staten inte försäkrar sin egendom
            finns det inget försäkringsbolag som i eget intresse förvissar
            sig om brandsäkerheten. I sitt svar på min fråga skrev kulturministern:
          </p>
          <p xml:id="i-VAdppEznZaNJyQxgv9FXj2">
            "Jag känner mig dock förvissad om att de myndigheter som förvaltar
            såväl kulturbyggnader som museisamlingar har eget intresse av
            att bevara och trygga dessa från såväl brand som andra olyckor.
            Risken för brand går dock aldrig att helt eliminera. Frågan hur
            skyddet för både brand och stölder kan förbättras följs därför
            fortlöpande av Kulturdepartementet vad gäller våra myndigheter."
          </p>
          <p xml:id="i-Efc4x4HDA7vpX5dWydNyLz">
            Min skriftliga fråga och svaret på denna blev uppmärksammade
            och jag har därefter haft tillfälle att följa med på en brandsyn
            på några museer i Stockholm. Brandsynen gjordes av en mycket erfaren
            brandingenjör, som i mer än 25 år arbetat med förebyggande åtgärder
            mot brand och bl.a. genomfört en total genomgång av kungliga slottet.
          </p>
          <p xml:id="i-FVXu7NRGQNpgSsf48znUtb">
            Jag har även fått en utförlig och genomträngande analys av ett
            tjugotal stora bränder av kulturbyggnader m.m. i Sverige och utomlands.
            Genomgående är att trots att brandkårer varit på plats inom 5@15
            minuter har skadorna oftast blivit totala. I hälften av fallen
            har bränderna varit anlagda. I övrigt har brandorsakerna varit
            "heta arbeten", fel på elektriska installationer, renoveringar,
            självantändning m.m.
          </p>
          <p xml:id="i-KXLWpiRWCmQPo4HnJaX4yC">
            I det senaste numret av Räddningsverkets tidning Sirenen finns
            ett antal artiklar under samlingsrubriken De oskyddade skatterna.
            Där beskrivs hur illa ställt det är med brandskyddet i ett antal
            av våra mest berömda slott och museer med samlingar av fantastiska
            värden, som om de härjas av brand är helt oersättliga. Samlingarna
            finns oftast förvarade i gamla byggnader, som det kostar åtskilligt
            att göra mer brandsäkra.
          </p>
          <p xml:id="i-2PxTWcq34zhR4STX5BxoUg">
            Kulturministern skriver att man inte helt kan eliminera risken
            för brand. Detta är i och för sig sant. Man kan dock göra en hel
            del för att förebygga brand och det finns mycket som kan göras
            för att begränsa skadorna, om olyckan är framme. Efter att ha
            varit runt på museerna kan jag konstatera att det finns åtskilligt
            mer att göra för att förebygga och begränsa brandskador. I Sirenen
            finns ännu fler exempel.
          </p>
          <p xml:id="i-NJKjMuKsw3facZHzHD7j4V">
            Det är riktigt att det bör vara verksamhetsledningarna som har
            ansvar för att brandskyddet är effektivt. Men det är samtidigt
            regeringen som ytterst är ansvarig för att verksamhetsledningar
            får tillräckligt med pengar för att skapa ett effektivt brandskydd.
            Enligt räddningstjänstlagen har ägaren ett ansvar för att "vidtaga
            de åtgärder som behövs för att förebygga brand och för att hindra
            eller begränsa skador till följd av brand".
          </p>
          <p xml:id="i-6DhhrHnWax4MgNsXgAnURg">
            Den insikten har också kulturministern gett uttryck för i svaret
            på min skriftliga fråga: "Frågan hur skyddet för både brand och
            stölder kan förbättras följs därför fortlöpande av Kulturdepartementet."
          </p>
          <p xml:id="i-6Zj9nX5vFKQr57bGcxsRJ5">
            Jag har ett förflutet som företagsledare i bl.a. försäkringsbranschen
            och har utan att vara brandutbildad skaffat mig erfarenhet hur
            man kan skydda sig mot brand.
          </p>
          <p xml:id="i-2MSd3FUMUuidRMX9nwAo8r">
            Vid brandsynen kunde jag konstatera att uppenbara risker kan
            elimineras. Verkstäder, ateljéer, personalrum, gångar m.m. skapar
            i kombination med en stor trångboddhet en miljö, där en liten
            oförsiktighet snabbt kan utvecklas till en förödande brand. Husen
            är byggda på 1800-talet eller i början av 1900-talet för verksamheter
            som var betydligt mindre än i dag. Ombyggnader, improvisationer
            har skapat en interiör som är oacceptabel från brandsäkerhetssynpunkt.
          </p>
          <p xml:id="i-6UUVggyaC2tutcehKoGZzr">
            Byggnadskonstruktionen i t.ex. Nordiska museet är sådan att risken
            är mycket påtaglig för en totalskada om en brand uppstår t.ex.
            i någon av de verkstäder som finns på nedre plan. Det finns genomgångar
            för brand och rök från botten till vind. Museet är till stor del
            en träkonstruktion och det är tveksamt vad Stockholms brandförsvar
            skulle kunna göra för att kunna rädda byggnaden. Att museets samlingar
            som förvaras i utställningshallar och magasin skulle skatta åt
            förgängelsen är tyvärr alltför sannolikt. Ett kulturarv som inte
            går att ersätta. "Jag kan inte längre ta ansvar för skyddet",
            säger avgående styresmannen. Museets styrelse har också förgäves
            gjort framställningar till Kulturdepartementet om behovet av att
            förstärka brandskyddet.
          </p>
          <p xml:id="i-4Fp3hUf8AYjbgGoVNjA7PU">
            På samma sätt är det på Naturhistoriska riksmuseet, där de botaniska
            och zoologiska samlingarna ligger i en byggnad, som är oskyddat
            för brand. Det finns endast automatiskt brandlarm. Samlingarna
            förvaras till stor del i pappkartonger högt staplade på trähyllor
            eller i förvaringsskåp av trä. De äldsta herbarierna är från 1600-talet,
            men de ligger dock tillsammans med delar av Linnés samlingar i
            brandskåp som tål 120 minuters brand. Det är påfallande hur utomordentligt
            trångt och hoppackat övrigt material förvaras. Samlingarna utsätts
            inte bara för brandrisk utan även för annan förstörelse på grund
            av mycket låg luftfuktighet och hög temperatur. "Det är torrt
            som fnöske" säger museichefen i en intervju.
          </p>
          <p xml:id="i-SrMM9Q1LZHhi5rw4hiLPQm">
            Nationalmuseum har liknande problem, som inte kan accepteras.
            Även här finns endast automatlarm. Ateljeer med brandfarliga vätskor
            finns i direkt anslutning till samlingarna.
          </p>
          <p xml:id="i-Y3mhzdpaz5dTicmYfaebCU">
            I Sirenen finns angivet ytterligare objekt, där riskerna beskrivs
            som helt oacceptabla. Bl.a. Gripsholms slott med statens unika
            porträttsamling är oskyddat. Strängnäs brandkår har en insatstid
            på 20 minuter och på den tiden kan hela slottet brinna kraftigt.
            Erfarenheterna från bl.a. Windsor Castle visar hur snabbt branden
            sprider sig i gamla slott med trätak, trägolv och träkonstruktioner
            för tornen.
          </p>
          <p xml:id="i-3zmzt2NiSTJCatB89k6ZdK">
            Katarina kyrka i Stockholm blev en totalskada trots att brandkåren
            var på plats inom 5 minuter.
          </p>
          <p xml:id="i-HPibTyC5QVAB5x4Tprj5td">
            Min uppfattning är att det är helt nödvändigt att ordentliga
            riskanalyser görs för samtliga kulturbyggnader, att tekniker som
            sektioneringar/brandceller genomförs, att automatiska larm installeras
            samt att i möjligaste mån sprinklersystem av lämplig typ installeras
            och att Kulturdepartementet förvissar sig om att det finns ordentliga
            insatsplaner från brandförsvaret, att det finns beredskapsplaner
            och utbildningsplaner lokalt, att personalen motiveras för den
            dagliga tillsynen m.m.
          </p>
          <p xml:id="i-Dvi7UsLfv9fZVX5jvbGQ32">
            Europarådets kommitté för kulturarv utfärdade 1992 rekommendationer
            om skyddet av kulturbyggnader och dessas innehåll, som kan tjäna
            som underlag för åtgärdsplaner.
          </p>
          <p xml:id="i-J3t69crmaMD5mJGke1JhLC">
            I Sirenen säger kulturministern att hon är medveten om bristerna
            när det gäller brandskyddet, men att det också är intressekonflikter
            i verksledningarna. "Det kan exempelvis vara att kombinera antikvariska
            hänsyn med bästa möjliga brandskydd för föremål och byggnader."
            Detta är nog en missuppfattning, som lätt kan undanröjas genom
            en ordentligt genomförd riskanalys. Verksledningarna är inte alltid
            medvetna om riskerna och eftersom det inte finns någon myndighet
            eller annan som ställer krav på brandskyddet blir detta inte föremål
            för åtgärder i tillräcklig omfattning.
          </p>
          <p xml:id="i-K4Chm4PA68sErZsjALyzpo">
            Enligt räddingstjänstlagen åligger det brandförsvaret att kontrollera
            att ägaren lever upp till sitt ansvar och detta görs också när
            det gäller att minska riskerna för att människoliv ska komma i
            fara. Däremot har brandförsvaret inte varit lika intresserat av
            att göra föreläggande när det gäller skyddet för egendom. Detta
            bör givetvis rättas till, men det minskar inte ägarens ansvar
            för att skydda sin egendom. När det gäller svenska folkets kulturarv
            är det staten, dvs. Kulturdepartementet, som har ägaransvaret.
          </p>
          <p xml:id="i-BBUwkKyzCGnFze54cYiWcP">
            I samband med min rundvandring kunde jag också konstatera att
            trångboddheten också medför att förvaringen av samlingarna inte
            är ändamålsenlig. Det radikala för att förbättra såväl brandskyddet
            som övrigt skydd av kulturskatterna vore att omgående flytta ut
            verkstäder, ateljéer etc. från museerna och att bygga ändamålsenliga
            magasin för förvaring av samlingarna. Själva museerna ska så långt
            det är möjligt säkras för såväl brand som inbrott genom lämpliga
            åtgärder.
          </p>
          <p xml:id="i-K5yPavZ2fFvqRmqHHBKTpq">
            Det politiska ansvaret för vårt kulturarv har regeringen och
            det måste således vara regeringen som förvissar sig om att kulturarvet
            skyddas på ett optimalt sätt och vidtar erforderliga åtgärder.
            Det är endast regeringen som kan tillse att nödvändiga finansiella
            resurser skapas för att så långt det är möjligt skydda vårt kulturarv.
            Till detta ska läggas vården av samlingarna och deras magasinering,
            som också hotas av förstörelse på grund av olämpliga förvaringsutrymmen.
          </p>
          <p xml:id="i-LoKekuKgNenb4qd1mYAPuT">
            Mot bakgrund av ovanstående vill jag ställa följande frågor till
            kulturministern:
          </p>
          <p xml:id="i-96zxZrYihpuaWPGygHJgLa">
            Vilka åtgärder avser kulturministern, (som ytterst ansvarig för
            vårt kulturarv i form av byggnader och samlingar), vidta för att
            försäkra sig om att skyddet av (detta) skyndsammast förstärks?
          </p>
          <p xml:id="i-CFdzsESdZuDfMBfaNSE3u7">
            Hur kommer kulturministern framöver att prioritera kostnaderna
            av en kraftig minskning av riskerna för de oskyddade kulturskatterna
            när det gäller Kulturdepartementets budget?
          </p>
          <p xml:id="i-5ShYzgicTNcfDHeR1FFccv">
            Är kulturministern beredd att föreslå riksdagen ökade anslag
            för brandskydd?
          </p>
        </div>
      </div>
    </body>
  </text>
</TEI>
