<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0298">
  <teiHeader>
    <fileDesc>
      <titleStmt>
        <title> arbetsfördelningen i regeringen</title>
        <author>Gennser, Margit (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title> arbetsfördelningen i regeringen till statsminister Göran Persson om  arbetsfördelningen i regeringen</title>
          <idno type="rdwebb">GO10298</idno>
          <ref type="dokument_url_text">http://data.riksdagen.se/dokument/GO10298/text</ref>
          <ref type="dokument_url_html">http://data.riksdagen.se/dokument/GO10298</ref>
          <ref type="dokumentstatus_url_xml">http://data.riksdagen.se/dokumentstatus/GO10298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <persName>Gennser, Margit (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-K4RDiHZw7WBKATd2NyqNeW" corresp="i-3kVCtR7mCK6mW2F6oaBMR5">
          <date when="2001-03-13"/>
        </correspAction>
        <correspAction type="answered" xml:id="i-6mNC6he6edvbNqFB4CyeFq" corresp="i-SySN6qMqpcrxHXHJgwvJdT">
          <date when="2001-03-20"/>
        </correspAction>
        <correspAction type="sent" xml:id="i-E2eV7xwLi21Hx3zLAY4Nvm" corresp="i-KFLLBh5CxVpZkUZaHy3pAz">
          <date when="2001-03-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SYPhiSqCNUZkYDzSrv1eAC">
            Interpellation 2000/01:298 av Margit Gennser (m) till statsminister
            Göran Persson om arbetsfördelningen i regeringen
          </p>
        </div>
        <div type="ipqSubmissionInfo">
          <p xml:id="i-DTBfiahL6nvfTEtgvGxoek">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-L3y1yLUT1mGffhDSk45TNQ">
            En av riksdagens viktigaste uppgifter är att utöva sin kontrollmakt
            över regeringen.
          </p>
          <p xml:id="i-P41oWabvjn9qPeoSkteVaz">
            Diskussionen om Apoteket AB:s beslut att inrätta logistiska centra,
            numera omdöpta till distansapotek, har visat att riksdagens möjligheter
            att få regeringens verksamhet belyst på ett tillfredsställande
            sätt är alltför begränsat. Detta hänger samman med regeringens
            arbets- och ansvarsfördelning.
          </p>
          <p xml:id="i-822z93YvhV3Nnd5b2y5RKF">
            Apoteket AB är ett helstatligt aktiebolag som arbetar under skyddet
            av ett för Sverige unikt detaljhandelsmonopol med läkemedel. Det
            statliga apoteksbolaget sorterar under Socialdepartementet beroende
            på att Socialdepartementet är ytterst ansvarigt för vård och omsorg
            och då också för läkemedelsförsörjningen.
          </p>
          <p xml:id="i-SkmthRXypU5FNE7FdQHENt">
            Detaljhandelsmonopolet och hur detta tillämpas utgör också en
            utomordentligt viktig konkurrensfråga. EU-inträdet föregicks av
            omfattande förhandlingar om detaljhandelsmonopolet med läkemedel,
            eftersom risken var stor att monopolet stod i konflikt med EU:s
            konkurrensregler. Förhandlingarna ledde till att monopolets fortsatta
            existens var avhängigt av att partihandeln (grossistledet) icke
            ingick i monopolet utan var konkurrensutsatt på en privat marknad.
            Dåvarande Apoteksbolaget, numera Apoteket AB, avyttrade därför
            grossistföretaget ADA AB till det finska Tamro. Detta bolag är
            noterat på Helsingforsbörsen. Apoteket AB betalades med Tamroaktier
            och Apoteket äger fortfarande närmare 20 % av aktierna i Tamro.
          </p>
          <p xml:id="i-8zRCMZGvEbwEzXweCpNTaC">
            Vid försäljningen deklarerade Apoteket inför Konkurrensverket
            i samband med godkännadet av ADA/Tamro-affären, att Apoteket i
            fortsättningen endast skulle bedriva detaljhandel med läkemedel.
            Dåvarande socialministern Ingela Thalén konstaterade att ADA:s
            försäljning var ett led i en renodling av Apotekets verksamhet
            till detaljhandel med läkemedel.
          </p>
          <p xml:id="i-TGodg7MKqcR3zcy4U8rbq9">
            Apotekets tillkännagivande i oktober 2000 om en ny logistikstruktur
            innebär att nuvarande partihandelsföretags existens inom läkemedelsbranschen
            äventyras, inte därför att företagen varit ineffektiva @ i stället
            har grossistledets kostnader varit de lägsta inom EU @ utan därför
            att apoteksmonopolet önskar integrera bakåt och överta alla de
            logistiktjänster som utgör partihandelns kärnverksamhet. Om de
            nu angivna planerna verkligen kommer till stånd undergrävs de
            två grossistföretagen Tamros och Kronans verksamhet men också
            det finska företaget Oriolas etablering på den svenska marknaden.
          </p>
          <p xml:id="i-YHzWtybCguWQtaY5A6V1ty">
            Redan nu har oron inom de två företagen fått negativa effekter.
            Nyckelpersoner har lämnat Tamro samtidigt som Apoteket bedrivit
            en aktiv rekryteringsverksamhet bland personer med specialistkunskaper.
          </p>
          <p xml:id="i-LrCCAiW2e8riPYxZ7zConn">
            Även aktieägarna i Tamro skadas. De har köpt aktier mot bakgrund
            av den svenska regeringens klara uttalanden att läkemedelsmonopolet
            endast skulle avse detaljhandeln. Vid sina överväganden har de
            som förvärvat aktier ansett sig kunna bortse från handelspolitiska
            risker i form av ett utvidgat statligt monopol. Om Apotekets planer
            blir verklighet, kommer tilltron till den svenska konkurrenspolitiken
            och den under senare år lyckosamma avregleringen på en rad områden
            med statlig verksamhet att försvagas på ett allvarligt sätt. En
            växande misstro mot regeringens avsikter att främja konkurrensen
            inom dessa typer av affärsområden kan i förlängningen skapa betydande
            statliga kapitalförluster och svårigheter att sälja ut statliga
            aktier till acceptabla kurser. Apotekets innehav av Tamroaktier
            är direkt utsatt för risker för betydande kapitalförluster.
          </p>
          <p xml:id="i-JcGkCHNU7ave4HSkb7wj7T">
            Den nu gjorda genomgången visar att Apotekets beslut om distansapotek
            inte är en isolerad socialdepartements- eller apoteksfråga. De
            stora problemen uppkommer på helt andra departementsområden, i
            första hand Näringsdepartementets men också åtminstone indirekt
            på Finansdepartementets, som i framtiden negativt kommer att beröras
            av risken för minskad tilltro till statens avregleringspolitik
            och sjunkande statliga aktievärden. Denna tendens till en begynnande
            misstro kommer att förstärkas av andra konkurrenssnedvridande
            effekter som Apotekets monopol skapar på läkemedelsförsörjningens
            område.
          </p>
          <p xml:id="i-2URjDHTJDS6zWSLxURWnkn">
            Apotekets totala verksamhet omfattar många affärsområden förutom
            det nu berörda "logistikområdet". Apotekets dominerande ställning
            ger dessutom upphov till svag eller obefintlig konkurrens på områden
            som egentligen inte omfattas av det legala monopolet. Den bristande
            konkurrensen kommer delvis till synes på områden utanför läkemedelsdistributionen.
            I utlandet är konkurrensbilden en annan.
          </p>
          <p xml:id="i-KLvkx6T43AVcgRbPsd2jac">
            En delförklaring till högre priser i dagligvaruhandeln jämfört
            med andra länder inom EU utgörs av apoteksmonopolet och Systembolagets
            ensamrätt till försäljning av läkemedel respektive sprit, vin
            och starköl. Detta skapar helt andra och sämre marknads- och intäktsförhållanden
            i Sverige än i jämförelseländerna (se SOU 1994:110 avsnitt 6.10
            och 6.11 s. 131@140) och då också en högre prisnivå.
          </p>
          <p xml:id="i-UcoYShkAvmmQzzviYhijpG">
            Statsrådet Lars Engqvist på Socialdepartementet har inte den
            kompetens vad gäller de tunga konkurrensfrågor som en utvidgning
            av apoteksmonopolet skapar. För riksdagen är det otillfredsställande
            att regeringen på grund av en oklar, gammalmodig och stel arbets-
            och ansvarsfördelning hela tiden hänvisar frågor och interpellationer
            gällande konkurrensfrågor avseende Apoteket ställda till Näringsdepartementets
            chef Björn Rosengren till Socialdepartementets chef. Detta innebär
            att kvalificerade konkurrensfrågor inte kan få sin rätta belysning
            i riksdagen.
          </p>
          <p xml:id="i-Dz8vaf4zRVrgPouFZgL7oU">
            Ytterligare problem i samband med Apotekets inrättande av s.k.
            distansapotek (tidigare logistiska centra) hänger samman med förslagets
            regionalpolitiska inriktning. Tyngdpunkten i Apoteket AB:s verksamhet
            ligger i södra Sverige. Befolkningen är gles i Norrland, särskilt
            övre Norrland, vilket självklart leder till relativt få apotek
            och liten apoteksförsäljning i förhållande till storstadsområdena
            och södra Sverige. Trots detta ska två av sju logistikcentra förläggas
            till övre Norrland, Boden och Sollefteå. Andra utpekade orter
            är Falun och Hässleholm. Alla dessa orter är tidigare regementsorter
            och var lovade ersättningsjobb vid nedläggning av regementen.
            Den socialdemokratiske talesmannen i försvarsdebatten tillstod
            att regeringens löften att "skapa jobb" snarare kunde beskrivas
            som "att flytta jobb". I detta fall tycks det som det är det privata
            näringslivet och deras anställda som ska bära hela bördan. Detta
            innebär vad jag kan förstå ett betydande rättssäkerhetsproblem,
            en form av konfiskation med hjälp av ett statligt aktiebolag,
            som tilldelats exklusiva rättigheter i form av detaljhandelsmonopol
            på läkemedel.
          </p>
          <p xml:id="i-6HNPdGEtPgHouEpgtoZKgs">
            Regionalpolitiken sorterar under Näringsdepartementet, inte Socialdepartementet
            och i samband med försvarsbeslutet tillsattes en "omställningsgrupp"
            direkt under en statssekreterare inom Näringsdepartementet. Generaldirektören
            för denna omställningsgrupp Lars Jeding har tidigare varit särskild
            utredare av Apoteket AB. I det nu berörda fallet går det inte
            att bortse från tunga regionalpolitiska motiv kopplade till försvarsbeslutet.
            Riksdagens ledamöter måste ha rätt att få ställa interpellationer
            till dem som ytterst är ansvariga för regionala satsningar och
            konkurrenspolitiken i samband med apotekets utvidgning av sitt
            monopol. Allt annat leder till en skadlig försvagning av riksdagens
            ställning och insyn och därmed vår demokrati.
          </p>
          <p xml:id="i-9kL9L5mySLd3M2rqC9e8eJ">
            Ett antal frågor om Apotekets planer och deras effekter på konkurrens-
            och regionalpolitiken har ställts till näringsminister Rosengren.
            De har alla hänvisats till socialministern som inte företräder
            regeringen i konkurrens- och regionalpolitiska frågor och således
            saknar den kompetens och den översikt som krävs för att kunna
            ge riksdagen de underbyggda analyser som fordras för att riksdagen
            ska kunna fullgöra sina uppgifter på ett fullgott sätt.
          </p>
          <p xml:id="i-PFqBmCNXdVQYe7ckqHr1yL">
            Statsministern bär det fulla ansvaret för arbets- men också ansvarsfördelningen
            inom regeringen. Ovan beskrivna fall visar på allvarliga brister
            i detta hänseende.
          </p>
          <p xml:id="i-2ZjLxPL7pgaiJmTYnPXmFW">
            Vilka åtgärder avser statsministern vidta för att skapa en tydligare
            och mer konsekvent, dvs. mer transparent arbets- och ansvarsfördelning,
            som gör det möjligt för riksdagen att utföra en av sina huvuduppgifter,
            kontrollmakten, på ett tillfredsställande sätt?
          </p>
        </div>
      </div>
    </body>
  </text>
</TEI>
