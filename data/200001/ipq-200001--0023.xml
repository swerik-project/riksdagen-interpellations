<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0023">
  <teiHeader>
    <fileDesc>
      <titleStmt>
        <title>ersättning till  läkaren Lennart Ransnäs</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättning till  läkaren Lennart Ransnäs till statsminister Göran Persson om ersättning till  läkaren Lennart Ransnäs</title>
          <idno type="rdwebb">GO1023</idno>
          <ref type="dokument_url_text">http://data.riksdagen.se/dokument/GO1023/text</ref>
          <ref type="dokument_url_html">http://data.riksdagen.se/dokument/GO1023</ref>
          <ref type="dokumentstatus_url_xml">http://data.riksdagen.se/dokumentstatus/GO1023</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Leijonborg, Lars (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Uwgne3LbEgWBEgFSqExkhH" corresp="i-3kVCtR7mCK6mW2F6oaBMR5">
          <date when="2000-10-10"/>
        </correspAction>
        <correspAction type="answered" xml:id="i-4XiZgmYXENRmBxyKxPMKbf" corresp="i-ESKbhHz2VETwMj9meYcmxk">
          <date when="2000-10-19"/>
        </correspAction>
        <correspAction type="sent" xml:id="i-4ysHwRieE1Z35tgp7ksWU5" corresp="i-NZES3NTTAs3ZaBTU3RVkYE">
          <date when="2000-10-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SqhwvuEaiLWfYfpHZQz37">
            Interpellation 2000/01:23 av Lars Leijonborg (fp) till statsminister
            Göran Persson om ersättning till läkaren Lennart Ransnäs
          </p>
        </div>
        <div type="ipqSubmissionInfo">
          <p xml:id="i-6zE7diTRhfK9YfZgAS7iuB">
            den 3 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SK8ZfRjPTPuPM8GALjqoNe">
            Göteborgsläkaren Lennart Ransnäs och hans företag Medanalys AB
            utsattes 1995 för en polisrazzia, som initierats av Socialstyrelsen.
            Tillslaget motiverades med allvarliga anklagelser mot Ransnäs
            om att hans företag eftersatte patientsäkerheten.
          </p>
          <p xml:id="i-VLWu7c3pgUpL7eRXgKKNws">
            Det visade sig mycket snart att anklagelserna helt saknade grund.
            Flera rättsvårdande instanser har i efterhand prövat fallet. Redan
            under den efterföljande polisutredningen stod det klart att det
            inte fanns någon substans i anklagelserna mot Ransnäs. Åtal väcktes
            aldrig och Ransnäs läkarlegitimation drogs aldrig in.
          </p>
          <p xml:id="i-A47sVHJFofyTej3agM8gDT">
            Men för Medanalys AB blev tillslaget ändå katastrofalt. Företaget
            gick i konkurs. Även för ägaren Lennart Ransnäs blev de ekonomiska
            och personliga konsekvenserna stora. Ändå har den svenska staten
            inte på något sätt medgivit sin skuld för det som inträffat eller
            kompenserat Ransnäs för de miljonförluster han drabbats av.
          </p>
          <p xml:id="i-CezEAdAEGGkxE1KQiy9ZXm">
            De prövningar av tillslaget som skett under åren därefter i bl.a.
            Kammarrätten har inte bara helt friat Ransnäs utan också blottlagt
            graverande uppgifter om Socialstyrelsens hantering av fallet.
          </p>
          <p xml:id="i-r9tZ2b9qXHrd347NQpko6">
            Behandlingen av Lennart Ransnäs är ingenting mindre än en rättsskandal.
          </p>
          <p xml:id="i-NEaM4bn5aqYafCHLufr8gi">
            Staten borde snabbt ta chansen att träffa en hedersam uppgörelse
            med Lennart Ransnäs. Han har behandlats illa av staten och det
            borde staten kunna erkänna. Den tjänsteman på Socialstyrelsen
            som hade huvudansvaret för beslutet om polisrazzian har av staten
            beviljats ett avgångsvederlag på flera miljoner kronor. Det är
            inte rimligt att staten nu utnyttjar Lennart Ransnäs svaga ekonomiska
            ställning till att genom utdragna rättsprocesser i praktiken omöjliggöra
            för honom att få upprättelse för det rättsövergrepp han varit
            utsatt för.
          </p>
          <p xml:id="i-R65egqLwkssPPRFSCNNUzt">
            Med hänvisning till att ersättningsfrågor "ex gratia" hanteras
            av regeringen har Justitiekanslern, JK, avböjt att ingå förlikning
            med Lennart Ransnäs för den skada han lidit. Det betyder att detta
            nu är en politisk fråga.
          </p>
          <p xml:id="i-5ez7ch2NXC1pxfZmFuSjLe">
            Min uppfattning är att regeringen borde ha modet och anständigheten
            att uppdra åt JK att utan hinder av förordningen om handläggningen
            av skadeståndsanspråk mot staten bevilja Lennart Ransnäs ersättning
            ex gratia för den skada staten åsamkat honom.
          </p>
          <p xml:id="i-GYe3VaDxvbniTmnzHpSPFu">
            Det finns också anledning att inför fallet Lennart Ransnäs begrunda
            om inte vissa regelförändringar bör genomföras för att ge individer
            större rättssäkerhet. Min uppfattning är att lagen i dag ger en
            makt till Socialstyrelsen som inte står i proportion till myndighetens
            kompetens i juridiskt hänseende. Att drabbas av ett beslut om
            tillslag innebär ibland mycket stora konsekvenser för den enskilde.
            Det bör därför utredas om inte lagen bör ändras så att ett beslut
            om tillslag från Socialstyrelsens sida alltid ska godkännas av
            en annan rättsinstans. En parallell är när polisen vill telefonavlyssna
            misstänkta brottslingar. Tillstånd ska då lämnas av en erfaren
            domare vid en tingsrätt.
          </p>
          <p xml:id="i-S11aG3gvCKjovNtQABfith">
            Ytterst handlar det om statens makt gentemot den enskilde individen.
            I ett rättssamhälle får individen aldrig vara rättslös, även om
            det är en statlig instans som anser sig ha skäl att ifrågasätta
            individens uppgifter. Fallet Ransnäs visar att skyddet för den
            enskilde måste stärkas.
          </p>
          <p xml:id="i-v6FgrHN4REKoJX7gvdu36">
            Mot bakgrund av detta vill jag ställa följande frågor till statsministern:
          </p>
          <p xml:id="i-8uwruRiNaJoYEjAJh1WKvg">
            Är regeringen beredd att skyndsamt medverka till att läkaren
            Lennart Ransnäs får ersättning ex gratia för den ekonomiska skada
            han lidit?
          </p>
          <p xml:id="i-7ggtm4BeeAr3KaATec1Vs9">
            Är regeringen beredd att, mot bakgrund av den s.k. Medanalysaffären
            ändra lagen så att ett beslut om tillslag från Socialstyrelsens
            sida alltid ska prövas av en annan rättsinstans?
          </p>
        </div>
      </div>
    </body>
  </text>
</TEI>
