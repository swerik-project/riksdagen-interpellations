<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0243">
  <teiHeader>
    <fileDesc>
      <titleStmt>
        <title>alkolås</title>
        <author>Rådhström, Jan-Evert (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>alkolås till näringsminister Björn Rosengren om alkolås</title>
          <idno type="rdwebb">GO10243</idno>
          <ref type="dokument_url_text">http://data.riksdagen.se/dokument/GO10243/text</ref>
          <ref type="dokument_url_html">http://data.riksdagen.se/dokument/GO10243</ref>
          <ref type="dokumentstatus_url_xml">http://data.riksdagen.se/dokumentstatus/GO10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9beYBFzEh8w1EjPQHXW3mC</idno>
            <persName>Rådhström, Jan-Evert (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PhLqFT7Y12fNrxiohJKbx6" corresp="i-HP26Ex6XfZD2gozC8P6pdm">
          <date when="2001-02-20"/>
        </correspAction>
        <correspAction type="answered" xml:id="i-EvbvfPLUxwwtf1mPFHn4X6" corresp="i-HP26Ex6XfZD2gozC8P6pdm">
          <date when="2001-03-09"/>
        </correspAction>
        <correspAction type="sent" xml:id="i-HJMYt6FCFJbNUZ1TrBnGPk" corresp="i-9beYBFzEh8w1EjPQHXW3mC">
          <date when="2001-02-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NhhQ3vGc8DjttFTPcosREr">
            Interpellation 2000/01:243 av Jan-Evert Rådhström (m) till näringsminister
            Björn Rosengren om alkolås
          </p>
        </div>
        <div type="ipqSubmissionInfo">
          <p xml:id="i-TLU3KxyuBrgGT3davod87">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GaR9FaEEkMtSPDhSiPzb89">
            Jag har tidigare interpellerat och frågat i ärendet alkolås och
            finner nu skäl att åter ta upp frågan.
          </p>
          <p xml:id="i-TmJTunnF1Hxy9ZQRB1Xz2y">
            I tidigare svar har näringsministern påtalat att det pågående
            försöket med alkolås är viktigt för att se om det kan medverka
            till att åstadkomma bättre levnadsförhållanden för försökspersonerna.
            Det är ett mål som vi är överens om. Det som varit min ståndpunkt
            är emellertid att den begränsning som projektet haft och den långa
            försökstid som är beslutad, nämligen fem år, bör kunna omprövas
            med tanke på de resultat som redan uppnåtts. Näringsministern
            däremot har i sina tidigare svar inte varit beredd att, som jag
            önskat, avbryta projektet och göra detta permanent i hela vårt
            land.
          </p>
          <p xml:id="i-L36juf4kw3Kj7xfs4oRpoR">
            Nu har två år gått av projekttiden och Vägverket har gjort en
            avstämning.
          </p>
          <p xml:id="i-NrP4o6TszjHMHVuRwvv1sE">
            Det har visat sig att under dessa två år har ca 160 personer
            deltagit i försöket. De som var de första att ingå i projektet
            har således varit delaktiga i försöket i två år. Resultatet visar
            att det är ett mycket litet antal som har återfallit i alkoholmissbruk
            och därför inte fått fortsätta. Man kan utläsa detta, inte bara
            på de regelbundet besiktigade alkolåsen, utan det bekräftas också
            genom att de medicinska värdena drastiskt förbättras hos försökspersonerna.
          </p>
          <p xml:id="i-FMVNkS8MZ4rmY9YUsSbr1p">
            En annan intressant iakttagelse från Vägverket är den skillnad
            som visat sig i olycksstatistik mellan personer som deltagit i
            försöket och personer som dömts för rattfylleri och inte ingått
            i försöket. Enligt min mening bör införandet av alkolås för dömda
            rattfyllerister nu kunna införas. Detta innebär att man omedelbart
            borde avsluta försöksprojektet och permanenta detsamma.
          </p>
          <p xml:id="i-GzKbXuxLJCWpXtxmkxWULd">
            Det är givet att, när möjligheten att installera alkolås blir
            en permanent lagstiftning, domstolarna måste beakta om alkolås
            är en medicinskt lämplig åtgärd. Det bör även fortsättningsvis
            vara så att var och en som döms till alkolås bekostar installation
            och kontroller m.m.
          </p>
          <p xml:id="i-7hCKY6ddGiarkgPZkZWUvT">
            Under förra året förekom 32 trafikolyckor med dödlig utgång i
            Norrbotten och Västerbotten. Vid dessa omkom 37 personer, varav
            25 var bilister. I 28 % av olyckorna var föraren alkohol- eller
            drogpåverkad. Dessutom visar Vägverkets statistik att majoriteten
            av bilisterna inte använde bilbälte vid olyckstillfället.
          </p>
          <p xml:id="i-N7bcUvxSbXP4YEkq3NmZ3Z">
            Den vanligaste olyckstypen i Norrbotten var mötesolyckor. Vid
            dessa omkom sju personer i sex olyckor. I Västerbotten däremot
            var singelolyckorna vanligast förekommande. Där omkom det i fyra
            olyckor nio personer. Statistiken visar att i hela 67 % av singelolyckorna
            var förarna alkohol- eller drogpåverkade.
          </p>
          <p xml:id="i-Q7CybD5Mp9i9y91kDeeThu">
            Enligt min mening så är möjligheten att döma till alkolås det
            enklaste och mest kostnadseffektiva sätt att öka trafiksäkerheten
            på våra vägar.
          </p>
          <p xml:id="i-5tQfQZZ4T763okGDH3c1ia">
            Är näringsministern beredd att nu avsluta försöksprojektet och
            i stället införa ett permanent system med alkohollås över hela
            landet?
          </p>
        </div>
      </div>
    </body>
  </text>
</TEI>
