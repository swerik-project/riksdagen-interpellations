<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0048">
  <teiHeader>
    <fileDesc>
      <titleStmt>
        <title>internationellt samarbete om kommunikationsrätt</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>internationellt samarbete om kommunikationsrätt till justitieminister Thomas Bodström om internationellt samarbete om kommunikationsrätt</title>
          <idno type="rdwebb">GO1048</idno>
          <ref type="dokument_url_text">http://data.riksdagen.se/dokument/GO1048/text</ref>
          <ref type="dokument_url_html">http://data.riksdagen.se/dokument/GO1048</ref>
          <ref type="dokumentstatus_url_xml">http://data.riksdagen.se/dokumentstatus/GO1048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XdiF37xZ5MUQMrGoXQhywC" corresp="i-STyFs6Gu3boin31eFp1bNM">
          <date when="2000-10-24"/>
        </correspAction>
        <correspAction type="answered" xml:id="i-XGEpgENuHAZdh6wTTJNNPb" corresp="i-STyFs6Gu3boin31eFp1bNM">
          <date when="2000-11-10"/>
        </correspAction>
        <correspAction type="sent" xml:id="i-V1Gys1LqYJv3RsbxwzmXyz" corresp="i-4SAiMdwrEthd2M8z2yjtkv">
          <date when="2000-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R3u7gNwWyvsgjpv78Yit9b">
            Interpellation 2000/01:48 av Ana Maria Narti (fp) till justitieminister
            Thomas Bodström om internationellt samarbete om kommunikationsrätt
          </p>
        </div>
        <div type="ipqSubmissionInfo">
          <p xml:id="i-TGHtmv4djcEXEjtYuZ8mte">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ThLFPdrnH8HrfsuYt6Lb8Q">
            Särskilda svårigheter uppstår för lagstiftaren när det gäller
            regleringar av kommunikationskanaler och budskap producerade och
            distribuerade med hjälp av de nya avancerade teknikerna. Flödet
            av meddelanden och budskap som cirkulerar via nätet rör sig obehindrat
            över alla gränser. Små eller stora grupper av producenter och
            distributörer kan utnyttja de till synes obegränsade nya möjligheterna
            för att sprida destruktiva budskap eller t.o.m. för att förbereda
            och begå brott. Också relationerna mellan EU:s nya lagar och det
            regelverk som styr världen utanför EU kompliceras. Samtidigt riskerar
            lokala och regionala omständigheter att bli försummade när intresset
            fokuseras på relationerna mellan teknik och lagstiftning i samspelet
            mellan nationell och internationell lagstiftning. Nationella lagar
            och EU:s regler kan sättas ur spel om de inte utvecklas i samma
            takt som den nya kommunikationen.
          </p>
          <p xml:id="i-B4TL3hKBGUS3iNEn8rrr2X">
            Under de senaste åren har rättssystemet upprepade gånger konfronterats
            med dessa helt nya frågor. Rasism på nätet, datorer och Internet
            som redskap för pedofiler och producenter av grov pornografi,
            sexhandel via IT uppmärksammas i detta sammanhang. Men också enkla
            vardagliga former av kommunikation kräver att nya lagar utformas:
            Banktransaktioner och handel, spridning av reklam och annan sorts
            information, hantering av dataregister, upphovsrätt och patent
            förflyttar sig till de nya medierna och hamnar inte sällan i en
            labyrint av bestämmelser som inte samordnas och därför riskerar
            att motverka varandra.
          </p>
          <p xml:id="i-sAW6ihCndgjLn1hqnXpiH">
            Vilket exempel man än väljer, från den senaste tiden, så tvingas
            man att konstatera att teknikens snabba utveckling och den galopperande
            globaliseringen kräver betydligt mer än små förändringar i nationella
            lagböcker eller enkla och fragmentariska justeringar mellan medlemsstaternas
            och EU:s lagar.
          </p>
          <p xml:id="i-NfiC3rCEizNCe8rTxBTSRA">
            Vad vi hittills har gjort har varit att revidera lagar påverkade
            av de nya teknikerna och de nya medierna och att bit för bit harmonisera
            nationella lagar med EU:s regelverk. Resultatet har blivit fragmentariska
            och ofta slumpmässiga insatser. Det händer att harmoniseringen
            genomförs men lokala praktiska omständigheter glöms bort eller
            att tvärtom hänsyn tas till praktiska krav från lokala aktörer
            i beslut som försvårar det internationella samspelet. Det händer
            också att en snabb juridisk hantering av nya medier inte speglar
            kommunikationens specifika tekniska villkor.
          </p>
          <p xml:id="i-TimAr8d4CfQa7mfce3ggug">
            Några exempel följer ur förra årets beslut. Den nya bokföringslagen
            försökte lösa problem orsakade av datorernas och IT:s inträde
            i ekonomin. Enligt den nya lagtexten ska bokföringsskyldiga garantera
            att maskiner, program och register hålls aktuella under tio år
            när det gäller arkivering; det krävs också att företag under fyra
            år behåller all räkenskapsinformation i den form denna information
            hade när den kom till företaget. Detta innebär att företagarna
            tvingas bevara utrustning och personal i stånd att hantera denna
            utrustning under minst fyra år efter en transaktion. Sådana krav
            kan leda till absurda situationer när tekniken förnyas och kommunikationsmetoderna
            utvecklas så hastigt som i dag.
          </p>
          <p xml:id="i-SCboHQPafdX241pKxaYkrB">
            När man antog en ny lag om konsumentskydd vid distansavtal och
            hemförsäljningsavtal (1999/2000:89) skulle man raskt genomföra
            Europaparlamentets och rådets direktiv (97/7/EG). Harmoniseringen
            var nödvändig och skulle verka stimulerande för unionens transnationella
            handel men denna version av lagen glömde fullständigt företagens
            och framför allt småföretagens villkor. När lagen antogs hade
            t.ex. postorderföretagen redan tryckt kataloger utformade enligt
            den äldre lagen.
          </p>
          <p xml:id="i-XbWZeLUgKLzSQ1nWbEuB7k">
            Oönskad reklam på Internet har vållat en storm av protester.
            Sverige valde ett system som få andra länder vill ha @ opt-out,
            en katalog av personer och organisationer som vägrar att automatiskt
            ta emot IT-reklam. Detta utsätter konsumenterna för groteska bombardemang
            med oönskad reklam och skapar svårigheter för de svenska operatörerna
            på internationella IT-nätverk. De svenska operatörerna riskerar
            att stängas ute ur viktiga kanaler när de flesta andra operatörer
            tillämpar den andra modellen, opt-in, alltså accepterar bara den
            reklam som mottagaren uttryckligen har önskat att ta emot.
          </p>
          <p xml:id="i-PKbLbd5Ju85fhWZYvLqVu">
            Många liknande exempel kan tas fram. Den snabba tekniska utvecklingen
            och de alltmer intima kontakterna mellan aktörer från hela världen
            kräver en kontinuerlig bearbetning av nationella och internationella
            lagar, en ständig process av förnyelse och återanpassning av lagtexterna
            både till vardagens konkreta villkor och till de etiska kriterier
            som ställs av ett demokratiskt internationellt samarbete.
          </p>
          <p xml:id="i-XEQeHH39DrE6iPFYKSjRJ1">
            De stora frågorna som kräver svar är desamma för alla aktörer
            i världen, men de lokala, regionala och nationella omständigheterna
            kan variera extremt mycket. Vem producerar information och kommunikation,
            vem distribuerar alla nya medieprodukter, hur förändras tekniken,
            vilka nya möjligheter kastas på marknaden, hur fungerar samspelet
            med lokala, regionala och nationella villkor? Dessa frågor kräver
            kontinuerlig bevakning och analys på alla nivåer.
          </p>
          <p xml:id="i-UD9RSpMkntFWgnpHewbtNx">
            Under det halva år då Sverige är ordförande för EU kan en skapande
            process sättas i gång. Sveriges regering kan verka för bildande
            av en internationell juridisk arbetsgrupp som övervakar och analyserar
            det som händer i Sverige, i EU och i hela världen. Finns det konkreta
            möjligheter för tillsättning av en sådan internationell arbetsgrupp?
          </p>
          <p xml:id="i-SZUgy3PsNdcSYZMT9MGPhz">
            Mot denna bakgrund vill jag fråga justitieministern på vilket
            sätt Sverige arbetar för juridiskt samarbete på detta område @
            en modern internationell kommunikationsrätt.
          </p>
        </div>
      </div>
    </body>
  </text>
</TEI>
