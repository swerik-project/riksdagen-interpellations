<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0372">
  <teiHeader>
    <fileDesc>
      <titleStmt>
        <title>nordiskt samarbete</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nordiskt samarbete till statsrådet Leif Pagrotsky om nordiskt samarbete</title>
          <idno type="rdwebb">GO10372</idno>
          <ref type="dokument_url_text">http://data.riksdagen.se/dokument/GO10372/text</ref>
          <ref type="dokument_url_html">http://data.riksdagen.se/dokument/GO10372</ref>
          <ref type="dokumentstatus_url_xml">http://data.riksdagen.se/dokumentstatus/GO10372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NyfAUw9LsH5rsC5axdVKjw" corresp="i-V19ff9MeDZhTGpv5xEprbu">
          <date when="2001-04-17"/>
        </correspAction>
        <correspAction type="answered" xml:id="i-VDbe3sNfvD137AvLnGep8V" corresp="i-JchxQfU1zc3XVbvadFgBSn">
          <date when="2001-05-02"/>
        </correspAction>
        <correspAction type="sent" xml:id="i-PJzWSZuEGwyCopjH9QPHsv" corresp="i-Gcjbk3nJyjWXPaa2dm3MFR">
          <date when="2001-04-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-StATBY5hLvSiW9EpSWLqBM">
            Interpellation 2000/01:372 av Elver Jonsson (fp) till statsrådet
            Leif Pagrotsky om nordiskt samarbete
          </p>
        </div>
        <div type="ipqSubmissionInfo">
          <p xml:id="i-2GoyKbh71XNKpVHexQvRt9">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VPsHVbnoT1R8CmUTi1FnxW">
            Det nordiska samarbetet bygger på en genuin värdegemenskap mellan
            fem länder och tre självstyrande områden i Norden. Det nordiska
            samarbetet är unikt i världen genom sin stabilitet, folkliga förankring
            och legitimitet. Styrkan i det nordiska samarbetet bygger inte
            minst på att det vilar på omfattande nätverk på alla nivåer. Det
            politiska samarbetet mellan regeringarna och inom Nordiska rådet
            har sin motsvarighet på kommunal nivå genom vänortssamarbetet
            och andra organisationer med lång tradition på gränsöverskridande
            verksamhet på folklig nivå genom Föreningen Norden.
          </p>
          <p xml:id="i-9Mr9cmUytZWDFPQKdZAkuH">
            Trots att samarbetet inom Norden i dag är väl utvecklat finns
            fortfarande en rad hinder för ett väl fungerande mellanfolkligt
            samarbete i gränsregionerna. Väl fungerande gränsrutiner är nödvändiga
            för såväl norska som svenska gränsregioner som ofta har en infrastruktur
            av glesbygdskaraktär. I Nordiska rådet har problemen för dem som
            bor på ena sidan om en nordisk gräns och arbetar på den andra
            varit som en följetong i decennier. Oftast har det gällt skatteproblem
            när man haft inkomst på ena sidan gränsen och varit folkbokförd
            på den andra. Det har också gällt problem med beskattning av fastigheter
            och fordon.
          </p>
          <p xml:id="i-Wg5EvKLa6sAkZfGVmQxqJj">
            Den sammansmältna Öresundsregionen är ett framgångsrikt exempel
            på nordiskt samarbete som också visat på behovet av samordning.
            Informationskontoret i Malmö har nu samlokaliserat Region Skåne,
            skatte- och försäkringskassa samt arbetsförmedlingar och länsstyrelsens
            aktuella organ.
          </p>
          <p xml:id="i-KMddQntJazwKWS8aWg26E3">
            Under 1990-talet har klimatfrågan blivit alltmer viktig också
            för ländersamarbetet. Hur ska vi kunna genomföra insatser som
            minskar koldioxidutsläpp och samtidigt hävda rationella kostnader?
            Nord-Els erfarenheter och den pågående nordiska energiforskningen
            i samarbete borde nu kunna ge svar på möjligheter att optimera
            behovet av god miljö och hanterlig ekonomi.
          </p>
          <p xml:id="i-CcvcRbcKFj2X1r6LrNvCom">
            Ett viktigt instrument för såväl språklig som kulturell förståelse
            är möjligheten att se varandras public service-kanaler. Detta
            är just nu en av de mest brännande frågorna inom det nordiska
            samarbetet.
          </p>
          <p xml:id="i-Sr7LJXkYVVwCM9i84UJehq">
            Vid Nordiska rådets session i Reykjavik i november 2000 aktualiserades
            frågan om det nordiska TV-samarbetet. Många uttryckte oro över
            vad som händer vid övergången från analoga till digitala sändningar.
            Innebär den nya tekniken tvärtemot alla tidigare löften från de
            nordiska regeringarna en försämring och inte en förbättring av
            möjligheterna att se grannlands-TV? Liksom så många gånger förr
            utlovade ansvariga ministrar vid sessionen snabba åtgärder för
            att säkerställa fortsatta sändningar av grannlands-TV även i det
            digitala marknätet och för en ökad distribution av TV-program
            i hela Norden.
          </p>
          <p xml:id="i-3EuYunXtFhToP5qJKWXYus">
            TV-frågan är inte bara en angelägenhet för folk i gränsbygder
            eller för språkliga minoriteter utan har ett stort allmännordiskt
            intresse. Målet måste vara att vi kan se public service-TV från
            alla nordiska länder i hela Norden. I och med digitaliseringen
            kommer möjligheten att se varandras TV-program att begränsas om
            inte särskilda tillstånd ges. Tekniken för att sända finns men
            för detta krävs särskilda avtal. Det är viktigt att de nordiska
            länderna är beredda att säkerställa fortsatt grannlands-TV i det
            digitala marknätet och använder den nya tekniken till ökad distribution
            av public service.
          </p>
          <p xml:id="i-2kegaxmCN8ModBcimxnETn">
            I en rapport från Europaparlamentet @ Utvecklingen av marknaden
            för digital television i Europeiska unionen @ noteras att en inre
            marknad för TV-tjänster, "television utan gränser" inte genomförts
            i Europa på grund av begränsningar i upphovsrättsliga avtal och
            skillnader i tekniska standarder som används för sändningar. Enligt
            rapporten har direktivet om television utan gränser utgjort ett
            av Europaparlamentets viktiga mål under de senaste åren men de
            upphovsrättsliga bestämmelserna förorsakar vissa spänningar med
            avseende på detta direktiv.
          </p>
          <p xml:id="i-HpGwDCnany3rzZQDfShuxf">
            Medborgare i andra medlemsstater kan inte lagligen abonnera på
            utländska plattformar eftersom dessa inte innehar rättigheterna
            för medlemsstaten i fråga. I dag säljs rättigheter för sändningsverksamhet
            endast på nationell nivå. Därför kan personer som bor utanför
            ett land inte abonnera på TV-tjänster från en annan medlemsstat
            än den de bor i, oavsett om det är gratis sändningsverksamhet
            eller avgiftsbelagda TV-operatörer.
          </p>
          <p xml:id="i-PJk1AJtYCTAYUDhm7qkuLt">
            Rapporten pekar på vikten av att verka för en inre marknad för
            digital-TV och menar att strikta nationella avtal om upphovsrätt
            inte får utgöra hinder för en television utan gränser. Rapporten
            menar att en gemensam inre marknad måste genomföras för digital-TV
            så att personer som är bosatta inom EU kan abonnera på tjänster
            som är tillgängliga i samtliga medlemsstater och att den enda
            begränsningen bör vara indelningen i sändningsområden. Problemen
            är alltså delvis desamma på europeisk nivå som på nordisk. På
            nordisk nivå borde vi därför kunna visa att man kan gå i bräschen
            för att lösa detta i förhoppning att kunna nå en bredare europeisk
            lösning.
          </p>
          <p xml:id="i-USnNVvfNFyB2ZJvvynwdSe">
            År 2001 är det europeiska språkåret. Arrangörer är EU och Europarådet.
            Önskan är att uppmärksamma det positiva med språklig mångfald.
            Arrangörerna vill väcka frågor kring språkets roll i människors
            liv, hur språket påverkar vår kultur, vår identitet och vårt tänkande.
            Dessutom är ett av målen med året att motivera ungdomar och vuxna
            att lära sig fler språk.
          </p>
        </div>
        <div type="ipQuestion">
          <p xml:id="i-31V5SdJnAuA1Wssxx5W69Y">
            Mot denna bakgrund vill jag fråga den nordiska samarbetsministern
            Pagrotsky:
            <list rend="unordered">
              <item>
                1. Vad avser statsrådet att göra för att undanröja "vardagshinder"
                för de nordiska medborgarna som t.ex. olikheter i skatte- och
                försäkringsvillkor och därigenom underlätta det gränsöverskridande
                samarbetet inom Norden?
              </item>
              <item>
                2. Vad avser statsrådet att göra för att den segdragna frågan
                om att säkerställa fortsatta sändningar av grannlands-TV i det
                digitala marknätet ska kunna ordnas?
              </item>
              <item>
                3. Vad avser statsrådet att göra för att den nya tekniken används
                till fullgod distribution av public service och därmed få till
                stånd en nordisk marknad för digital-TV?
              </item>
            </list>
          </p>
        </div>
      </div>
    </body>
  </text>
</TEI>
