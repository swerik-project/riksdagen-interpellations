<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0064">
  <teiHeader>
    <fileDesc>
      <titleStmt>
        <title>integrationspolitiken</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>integrationspolitiken till statsrådet Mona Sahlin om integrationspolitiken</title>
          <idno type="rdwebb">GO1064</idno>
          <ref type="dokument_url_text">http://data.riksdagen.se/dokument/GO1064/text</ref>
          <ref type="dokument_url_html">http://data.riksdagen.se/dokument/GO1064</ref>
          <ref type="dokumentstatus_url_xml">http://data.riksdagen.se/dokumentstatus/GO1064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-StDNmWR1kfWJiVV3oHUmDn" corresp="i-GFJcxAB9fyzG2VN1HakscJ">
          <date when="2000-11-07"/>
        </correspAction>
        <correspAction type="answered" xml:id="i-FouUY6aZXeJjvAMJDCSho1" corresp="i-GFJcxAB9fyzG2VN1HakscJ">
          <date when="2000-11-07"/>
        </correspAction>
        <correspAction type="sent" xml:id="i-LAcPRJkFcN8ALLAEiFVS2y" corresp="i-4SAiMdwrEthd2M8z2yjtkv">
          <date when="2000-10-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7BF4hvS29VX6E979rERVSs">
            Interpellation 2000/01:64 av Ana Maria Narti (fp) till statsrådet
            Mona Sahlin om integrationspolitiken
          </p>
        </div>
        <div type="ipqSubmissionInfo">
          <p xml:id="i-5Nsd9KGjkuLkdrUtcRhoEE">
            den 24 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7SK88QeA8fRm2DMiAA6Tdd">
            Relationerna mellan invandrarbefolkning och det svenska samhället
            har analyserats i ett antal vetenskapliga studier. Flera nya rapporter
            sänder larmsignaler till landets politiska ledning: De talar om
            djup misstro mot det svenska samhället och om stora svårigheter
            när det gäller minoriteternas förmåga att ta emot information
            och att orientera sig i vardagen. Skakande bevis om en allt större
            klyfta mellan svenskar och icke-svenskar och om total brist på
            kommunikation mellan dessa grupper kom i utredningen om brandkatastrofen
            i Göteborg (SOU 1999:68). Det står tydligt formulerat där:
          </p>
          <p xml:id="i-4rAnTZM9kwW471CSuwfZEL">
            "Stora grupper bland några av de etniska grupper som kommit från
            länder utanför Europa lever segregerat och har få kontakter med
            svenskar. Deras försörjning kommer i huvudsak från socialbidrag
            vilket innebär att deras ekonomiska resurser är små. De bor således
            för sig själva, står utanför arbetslivet och deltar föga i gemensamma
            samhällsaktiviteter. Klyftorna till det etablerade svenska samhället
            och dess värderingar är stora." Självfallet har detta betydelse
            för gruppernas mottaglighet för information. Många är negativa
            till det svenska samhället och de budskap som kommer därifrån.
            Också massmedierna uppfattas ibland som myndigheternas "megafoner."
          </p>
          <p xml:id="i-Lj1FLGoRh6VswUsdFJHYrJ">
            Denna avsaknad på kommunikation som kan ha förödande effekter
            bekräftas i färskare rapporter @ t.ex. riksdagsrevisorernas undersökning
            om invandrarnas ställning på arbetsmarknaden och om deras möjlighet
            att förvärva nödvändiga kunskaper i svenska språket.
          </p>
          <p xml:id="i-8xNGKMpJNixe2WHnYZGX7V">
            Integrationspolitiken brukar beskrivas i socialdemokratisk retorik
            som en ansträngning att överbrygga den katastrofala klyftan mellan
            majoritetsbefolkning och minoriteter. Storstadssatsningen är ett
            typiskt exempel på detta. Om regnet av miljoner från denna kampanj
            gett någon liten förbättring i relationerna mellan det svenska
            samhället och landets minoriteter skulle både utredningen från
            Göteborg och riksdagsrevisorernas undersökning pekat på åtminstone
            svagt positiva tendenser, eftersom storstadssatsningen redan var
            i gång när dessa nya studier genomfördes. Ingenting sådant kan
            upptäckas i dessa skrivelser. Invandrares bristfälliga förmåga
            att ta emot information, att kommunicera med myndigheter som arbetsförmedling
            och anordnare av språkstudier samt deras svårigheter att bilda
            effektiva kontaktnät i samhället är alltjämt stora problem. Bilden
            av det segregerade svenska samhället har blivit skarpare, trots
            en positiv utveckling i samhället, en klart bättre ekonomi och
            en sjunkande arbetslöshet.
          </p>
          <p xml:id="i-16P2ZSpspetm7hhprmfKPG">
            Är den "nya integrationspolitiken" verkligen ny? Allting i denna
            politik går via centrala beslut och strängt centraliserade hierarkier
            precis som i den gamla invandrarpolitiken. Majoritetssamhället
            planerar och genomför projekt avsedda att förbättra invandrarnas
            liv, samhället @ alltså majoritetssamhället @ "tar hand om invandrarna".
            Ett centralt storstadskansli skriver avtal med kommunerna och
            sedan planerar politiker och tjänstemän centralt i kommunerna
            hur och när pengarna ska användas. Var finns rum för människors
            @ invandrares @ egna initiativ? Var finns pengar och/eller finansieringsmöjligheter
            för planer och aktiviteter som invandrargrupper själva vill sätta
            i gång? Hur ska den segregerade befolkningen i s.k. utsatta områden
            kunna komma in i aktiva relationer med majoritetens företrädare,
            när de själva alltid behandlas som objekt för åtgärder och planer
            beslutade och genomförda av andra? Lika stor risk finns att den
            nyligen lanserade allomfattande arbetsmarknadsåtgärden @ aktivitetsgarantin
            @ automatiskt ska omvandla långtidsarbetslösa invandrare i åtgärdsobjekt.
          </p>
          <p xml:id="i-Sz74ALmTsRS5bzZmiRkEr3">
            En ännu allvarligare följd av det stigande avståndet mellan svenska
            samhället och dess nya invånare är att inte ens lagar avsedda
            att sätta stopp för segregegation och diskriminering kan få effekt.
            Vi har sedan den 1 maj 1999 en väl genomtänkt lag om åtgärder
            mot etnisk diskriminering i arbetslivet. Denna lag är okänd för
            både arbetsgivare och personalchefer å ena sidan och arbetssökande
            med utländsk bakgrund å andra sidan. De som rekryterar vet inte
            att det är ett brott att sortera bort människor med utländska
            namn. De vet inte att de i dag är skyldiga att åtminstone kalla
            till intervju alla kvalificerade sökande. Och invandrare som söker
            jobb vet inte att de har rätt till förhandlingar med arbetsgivarna
            @ med stöd från DO och facket @ och till skadestånd när de vägras
            tillträde till anställningsintervjuer. Om denna lag var känd skulle
            inte en diskussion behövas @ och det är konstigt att integrationsministern
            väcker en sådan tanke när lagen finns här och nu. Vi har instrumentet
            för att bekämpa diskriminering i arbetslivet @ men eftersom ingen
            vet att detta instrument existerar så händer ingenting i arbetslivets
            vardag. Hur @ konkret @ avser departementet att åstadkomma en
            fungerande dialog med landets olika etniska grupper? När och hur
            kan invånare med utländsk bakgrund själva börja arbeta för att
            sprida information om t.ex. den nya lagen mot diskriminering inom
            de egna grupperna?
          </p>
          <p xml:id="i-RHLPoesr1f2v6igZyJt955">
            Med anledning av ovanstående vill jag ställa följande fråga till
            statsrådet:
          </p>
          <p xml:id="i-TactcbcrT6axh7L26QvNWi">
            Vilka konkreta åtgärder avser integrationsministern att vidta
            för att överbrygga kommunikationsklyftan mellan samhället och
            de utlandsfödda invånarna?
          </p>
        </div>
      </div>
    </body>
  </text>
</TEI>
