<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0067">
  <teiHeader>
    <fileDesc>
      <titleStmt>
        <title>hantering av slaktavfall och djurkadaver</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hantering av slaktavfall och djurkadaver till jordbruksminister Margareta Winberg om hantering av slaktavfall och djurkadaver</title>
          <idno type="rdwebb">GO1067</idno>
          <ref type="dokument_url_text">http://data.riksdagen.se/dokument/GO1067/text</ref>
          <ref type="dokument_url_html">http://data.riksdagen.se/dokument/GO1067</ref>
          <ref type="dokumentstatus_url_xml">http://data.riksdagen.se/dokumentstatus/GO1067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-G1z679mLRyFpRvokYn3rUV" corresp="i-4qJ1WSYreoe9MGDFPCwZKy">
          <date when="2000-11-07"/>
        </correspAction>
        <correspAction type="answered" xml:id="i-WBBfpi2295FmL2VxHKuPVw" corresp="i-4qJ1WSYreoe9MGDFPCwZKy">
          <date when="2000-11-10"/>
        </correspAction>
        <correspAction type="sent" xml:id="i-6TAez7wz4dmBnPHFGFetZY" corresp="i-KtELEJ9HytY7HFgQExEzLq">
          <date when="2000-10-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4mMWkz5Cs8T7FxuG3opVB2">
            Interpellation 2000/01:67 av Sven Bergström (c) till jordbruksminister
            Margareta Winberg om hanteringen av slaktavfall och djurkadaver
          </p>
        </div>
        <div type="ipqSubmissionInfo">
          <p xml:id="i-8aYYB5rfjHNr2FNi36kX73">
            den 26 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GHKofQJ3E2rsKxChNs75oC">
            Den svenska jordbruksnäringens möjligheter att leva och utvecklas
            har avgörande betydelse för ambitionerna att hela landet ska kunna
            leva och utvecklas. I olika uttalanden har regeringen sagt sig
            vilja verka för att jordbruket i Sverige ska ges rättvisa villkor.
            Jordbruksministern har t.o.m. understrukit att för att hela Sverige
            ska kunna leva måste vi ägna jordbruket en särskild omsorg. Trots
            detta kan konstateras att den s.k. ryggsäcken i form av extra
            skatter och avgifter på det svenska jordbruket inte lyfts av.
            I stället har nya och tunga kostnader tillkommit som gör att förutsättningarna
            och framtidstron för näringen, särskilt i norra delen av vårt
            land, nu är starkt hotad.
          </p>
          <p xml:id="i-DQqBnMnXfh4fAbzsr4UyNh">
            Det som här avses är den kostnad för hantering av djurkadaver
            och annat animaliskt avfall från jordbruk, hästanläggningar och
            slakterier som drabbar näringen. Detta framstår som en av de mera
            svårbegripliga och kostsamma effekterna, ekonomiskt och miljömässigt
            av Sveriges medlemskap i EU. Oavsett om ett djur har dött en alldeles
            naturlig död, avlivats av någon orsak eller dött av okänd anledning
            betraktas det som riskavfall och måste numera fraktas till särskild
            destruktionsanläggning ofta mycket långt bort.
          </p>
          <p xml:id="i-4d8mVAtMHgkysvGw9VKdyd">
            Det kan i vissa fall handla om att frakta döda djur eller slakteriavfall
            från södra Norrland till Stenstorp i Skaraborg, en frakt på ibland
            upp till 80 mil enkel resa. Längre norrut i Norrland blir det
            fråga om transporter på ibland ännu längre sträckor till destruktionsanläggningar
            i Norge eller Finland.
          </p>
          <p xml:id="i-B3gyJRbLJ2avFm6rQMS4ER">
            Det föreskrivs nämligen i EU-direktivet 90/667/EEG att avfall
            av detta slag ska samlas in för bearbetning i särskild steriliseringsanläggning.
            I traditionell, nitisk, svensk anda har Jordbruksverket utfärdat
            tillämpningsföreskrifter omfattande 20 sidor text i SJVFS 1998:34
            som fullbordar ibland helt absurda regler. Endast vissa församlingar
            i Norrlands inland, liksom enstaka mindre djur, har undantagits
            från regelverket.
          </p>
          <p xml:id="i-GMGb8MfoSkfMSkCY6py2Lt">
            Det vällovliga syftet med bestämmelserna i denna fråga har angetts
            vara att förbättra smittskyddet. Men antalet självdöda eller nödslaktade
            djur i förhållande till den enorma areal som står till förfogande
            för nedgrävning är i norra Sverige mycket lågt. Det absurda läget
            uppstår då man försöker tillämpa exakt samma regler i det ytvida
            norra Sverige som i tätbefolkade delar av Europa med stor djurhållning.
          </p>
          <p xml:id="i-7WpW14ngyLm78DLADKW4Fn">
            I dag varnar dessutom många veterinärer för att effekterna av
            detta regelverk som syftar till förbättrat smittskydd, kan bli
            det rakt motsatta. När de lastbilar som utför insamlingen av döda
            djur far omkring från gård till gård med döda djur, finns naturligtvis
            en betydande risk för att djurrester, blod och kroppsvätskor läcker
            ut och spiller över på fält och gårdsplaner från de containrar
            och lastflak som används. Detta i sin tur medför paradoxalt nog
            att risken för smittspridning ökar i stället för att minska. En
            hantering som tidigare, med lokalt omhändertagande genom t.ex.
            utläggning i skogsmark, nedgrävning eller kompostering på kommunal
            avfallsanläggning, förefaller mycket säkrare och bättre ur alla
            synpunkter.
          </p>
          <p xml:id="i-DBRNrq6DqzTgYdpYgnkx7T">
            Den enda vetenskapliga undersökningen som gjorts av bl.a. Lantbruksstyrelsen
            (föregångare till Jordbruksverket), Statens veterinärmedicinska
            anstalt och djurhälsovården, hävdade att bl.a. av smittskyddsskäl
            kunde hela Norrland undantagas från dessa regler. I denna fråga
            är EU-reglerna ett direktiv, ingen förordning, vilket innebär
            att vi har möjlighet att i Sverige bestämma hur tillämpningen
            bäst kan ske.
          </p>
          <p xml:id="i-XepPat6rXcBYybkefpWhiK">
            Nuvarande ordning får, utöver att den är mycket tveksam ur smittskyddssynpunkt,
            fullkomligt orimliga ekonomiska konsekvenser för djurägare och
            slakterier. För den enskilde kan bortforslandet av ett enda större
            djur kosta flera tusen kronor. Och för ett slakteri kan det handla
            om flera miljoner i extrakostnader på ett år. En redan sviktande
            ekonomisk lönsamhet urgröps ännu mera.
          </p>
          <p xml:id="i-LMPftMbamRtZMUbxjoMBfJ">
            Miljöeffekterna av de många och långa transporterna är en annan
            negativ faktor i sammanhanget. Från slakterierna i berörda områden
            handlar det om flera transporter varje vecka med dieseldrivna
            lastbilar.
          </p>
          <p xml:id="i-47oEubkrvVEsmkKE9hXvVc">
            Mycket förbryllande är också de gränsdragningar som gjorts för
            dispens från detta regelverk. När en större mängd kreatur omkom
            vid en storbrand i norra Hälsingland denna sommar gick det att
            få dispens så att de döda djuren fick omhändertas vid den kommunala
            avfallsanläggningen. Men när en annan gård i landskapet drabbades
            av felfunktion i en kraftfoderanläggning och många djur bokstavligt
            talat åt ihjäl sig tvingades bonden att skicka de döda, men inte
            smittsjuka djuren, till en destruktionsanläggning med kostnader
            på tiotals tusen kronor som följd.
          </p>
          <p xml:id="i-CHzus5iqmW5iM91P8pkNiY">
            Innan nu gällande förordning trädde i kraft sköttes hanteringen
            av döda djur och slaktavfall i en konstruktiv dialog mellan berörda
            företag, ansvariga veterinärer och kommunala företrädare. Såvitt
            bekant fanns inte från något håll anmärkningar mot förfarandet.
          </p>
          <p xml:id="i-FBGnrf2zn1JsYwFMVawGHy">
            Även om det kan smärta att tvingas ändra ett beslut som nyligen
            börjat gälla, borde sunt förnuft kunna få råda även i detta fall.
            Och i det här fallet är det så uppenbart att byråkratin gått vilse
            att ju snabbare en omprövning kan ske desto bättre.
          </p>
          <p xml:id="i-JVKcNrjk1ihZxuNiGpwM9n">
            Mot denna bakgrund vill jag fråga:
          </p>
          <p xml:id="i-U6rBLN7jm9dEGVQZJ3Mcma">
            Vilka åtgärder avser jordbruksministern vidta för att ändra på
            regelverket för hantering av slaktavfall och djurkadaver?
          </p>
        </div>
      </div>
    </body>
  </text>
</TEI>
