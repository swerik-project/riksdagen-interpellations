<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0401">
  <teiHeader>
    <fileDesc>
      <titleStmt>
        <title>vindkraften</title>
        <author>Berggren, Inga (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vindkraften till miljöminister Kjell Larsson om vindkraften</title>
          <idno type="rdwebb">GO10401</idno>
          <ref type="dokument_url_text">http://data.riksdagen.se/dokument/GO10401/text</ref>
          <ref type="dokument_url_html">http://data.riksdagen.se/dokument/GO10401</ref>
          <ref type="dokumentstatus_url_xml">http://data.riksdagen.se/dokumentstatus/GO10401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CZYhqMaUy5VkTwsMNWg9pc</idno>
            <persName>Berggren, Inga (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FkeNLW4PSV895e73duYMf4" corresp="i-9ih4smVvRYKCMas4i52Xiw">
          <date when="2001-05-02"/>
        </correspAction>
        <correspAction type="answered" xml:id="i-3ER9TbVy2hJw7rCsAGdLAa" corresp="i-HP26Ex6XfZD2gozC8P6pdm">
          <date when="2001-05-07"/>
        </correspAction>
        <correspAction type="sent" xml:id="i-QHijzzEJmGmYSuMhQGRfBn" corresp="i-CZYhqMaUy5VkTwsMNWg9pc">
          <date when="2001-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2eEpJjczf5oLJmRcJFk7MH">
            Interpellation 2000/01:401 av Inga Berggren (m) till miljöminister
            Kjell Larsson om vindkraften
          </p>
        </div>
        <div type="ipqSubmissionInfo">
          <p xml:id="i-DZ7jDq5KGKCRb1XmGMtdAo">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EedXfYJk5zdYzxuKXSpMTH">
            En av de saker som gör vindkraften speciell är att de närboende
            kan påverkas trots att ingen etablering skett på deras mark. De
            externa kostnaderna är påtagliga för boende i närområdet för vindkraftsindustrins
            anläggningar. Utan att ha del i värdet av investeringen eller
            dess eventuella avkastning så drabbas de närboende av kostnader.
          </p>
          <p xml:id="i-HngiQQCnTu4FX8gdU69CKp">
            De som påverkas kan drabbas av fysiska störningar såsom sus,
            svischande ljud 1@3 gånger i sekunden, blinkande skuggor och en
            totalt förändrad landskapsbild. En av effekterna blir att fastighetsvärdena
            kan sjunka mellan 20 och 50 %, vilket har skett i områden med
            stora vindkraftsindustrianläggningar i Tyskland.
          </p>
          <p xml:id="i-PA96BSNsVqQu6VyPs2aSs4">
            I Sverige har de många grannar som hittills överklagat byggloven
            haft företrädare för statliga intressen som domare i både första
            och andra instansen. I länsstyrelsen har ärendet handlagts av
            samma tjänsteman som varit delaktig i arbetet med att fastställa
            vindkraftskvoter för de olika kommunerna i länet och att kräva
            in planer för hur man tänker sig att förverkliga dessa.
          </p>
          <p xml:id="i-QVfEN885F17cBDKiowRjxt">
            Utbyggnaden av vindkraftsindustrin sker med hjälp av stora subventioner
            ur statskassan. De som drabbas är alltså med och betalar för det
            som förstör deras närmiljö och sänker deras husvärden. Det finner
            jag stötande. Subventionerna medför också att det lönar sig att
            investera i den befintliga tekniken framför att utveckla ny teknik
            för framtiden. Det kan inte anses försvarbart att på lång sikt
            göra en kraftigt subventionerad produktionsmetod till en allt
            större och större del av den totala elkraftsproduktionen.
          </p>
          <p xml:id="i-QELiQYKReieztPvedrc8f4">
            Fastighetsägarna inom ett visst avstånd påverkas alltid, därför
            är det befogat att de som bor inom den radie som direkt påverkas
            av ljud och skuggor ges en starkare ställning vid projektering
            av vindkraftsindustri. Redan från den tidpunkt en ansökan om att
            uppföra ett vindkraftverk på en viss plats lämnats in till myndigheterna
            bör de närboende ha full insyn. Stora vindkraftverk bör inte byggas
            nära bostäder utan aktivt samtycke från fastighetsägarna.
          </p>
          <p xml:id="i-542HjgE5JStkVorHJrnxK2">
            Vindkraft kan kanske på lämpliga platser ge oss en del elkraft
            i framtiden utan att de problem som nu finns behöver övergå i
            stora ingrepp på vår natur och de närboendes miljö. För att det
            ska kunna ske så behöver vi tillse att närboende inte körs över
            och att landskapet inte blir en enda uppställningspark för vindkraftsindustrin.
            De kulturvärden som finns i landskapsbilden får inte totalt förändras.
            En fri horisont är något som många uppskattar och sätter värde
            på. Naturmiljön förändras drastiskt av hundra meter höga och snurrande
            vindkraftverk. Vissa unika kustområden och unika fjällområden
            bör skyddas från utbyggnad helt.
          </p>
          <p xml:id="i-J6M9D8YXcHvuSYSodzsjAY">
            Vindkraften har det inneboende problemet att det inte alltid
            blåser 12@14 meter i sekunden. Den installerade kapaciteten kan
            normalt utnyttjas till 25 % i jämförelse med vattenkraftens 97
            och kärnkraftens 85 %. Detta innebär att det behövs ersättningskraft
            till vindkraften. Det bör tas med i kostnadskalkylen för vindkraften.
            Eftersom regeringen avser att lägga ned kärnkraften och bevara
            de fyra återstående älvarna blir frågan vilken sorts ersättningskraft
            regeringen har tänkt sig. Alternativen som återstår är fossilkraft
            av alla slag, kolkraft och import (som mycket väl kan vara detsamma
            men mycket väl också kan vara kärnkraft).
          </p>
          <p xml:id="i-MtNUudu81sBU7CVBdv2pcX">
            EU tillåter inte subventioner av den typ som i dag ges till vindkraftsindustrin.
            Sverige måste senast den 1 januari 2003 ha anpassat sig till unionens
            direktiv. Regeringen har därför tillsatt en kommitté för att utreda
            utformningen av ett system för handel med s.k. gröna certifikat
            för förnybar elproduktion. Utredningen ska lämna sitt förslag
            senast den 31 oktober 2001.
          </p>
          <p xml:id="i-7SF6m3MhtS5g17BwShkHUv">
            Subventionerna av vindkraftselen är extremt stora i dagsläget.
            Det statliga tillägget är 9 öre per kWh, miljöbonusen är 16,2
            öre per kWh och investeringsbidraget på 15 % motsvarar på årsbasis
            3@5 öre per kWh. Försäljningspriset är 39@43 öre per kWh. Tillsammans
            utgör subventionerna mellan 66 och 77 % av intäkterna för producenten.
          </p>
          <p xml:id="i-5uaqhMqpUYKSpUgixG5BZs">
            Vem skulle köpa dessa certifikat? Redan i dag vet vi att intresset
            för att betala ett högre pris för s.k. grön el är ytterst blygsamt.
            Regeringen överväger därför att tvinga eldistributionsföretagen
            att köpa certifikat som motsvarar en viss kvot av förbrukningen.
            I slutändan skulle detta naturligtvis drabba elkonsumenterna.
          </p>
          <p xml:id="i-Wwvf2ANPndwpoyBXavtBqR">
            Försiktighetsprincipen är något som regeringen anser ska tillämpas
            inom ett flertal områden som har med människors miljö och omgivning
            att göra. Den säger att om man inte riktigt vet effekterna av
            något så ska man inte tillåta det. Konsekvenserna av en massiv
            utbyggnad av vindkraftsindustrin är inte känd.
          </p>
          <p xml:id="i-MAZE6qbjbRuR5RQ57YCNv7">
            Enligt TT sade näringsministern i kammaren den 9 mars i år att
            "vi är nu i ett skarpt läge för vindkraften", därför vill jag
            fråga ministern:
          </p>
          <p xml:id="i-MFVLVMo3ZqycDw1YEEvN24">
            Vilka åtgärder ämnar statsrådet vidta för att eliminera de externa
            kostnader som vindkraftsutbyggnad orsakar i form av minskade fastighetsvärden,
            förstörd naturturism samt sus och skuggblinkar som påverkar närboende?
          </p>
          <p xml:id="i-HwLPoQSrTWLgPV9iiXGFzu">
            Avser statsrådet ge fastighetsägarna inom närområdet ökat inflytande
            över besluten om bygglov för vindkraftverk?
          </p>
          <p xml:id="i-RRoJhbnsasaRTg7nnjapGg">
            Vad avser statsrådet göra för att det ska finnas reservkraft
            för de TWh som överstiger de sex TWh Energimyndigheten anser att
            vattenkraften kan ge vindkraften?
          </p>
          <p xml:id="i-CFN5LPmBxUNWQVJNujp3Q8">
            Avser statsrådet tillse att det ska finnas vindkraftsfredade
            områden vid unika kustområden på samma sätt som det finns fyra
            orörda älvar i Norrland?
          </p>
          <p xml:id="i-LmwpbxWDHx5ogtf9Bg7DTS">
            Vilken nivå på vindkraftsutbyggnad (i TWh) avser statsrådet subventionera
            utbyggnaden till?
          </p>
          <p xml:id="i-9gVzjoMjk7ZeECNwT3pmVU">
            Avser regeringen tvinga eldistributionsföretagen att köpa certifikat
            som motsvarar en viss kvot av deras eldistribution?
          </p>
        </div>
      </div>
    </body>
  </text>
</TEI>
