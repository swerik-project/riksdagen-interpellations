<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0117">
  <teiHeader>
    <fileDesc>
      <titleStmt>
        <title>den islamistiska reaktionen i Iran</title>
        <author>Artin, Murad (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den islamistiska reaktionen i Iran till vice statsminister Lena Hjelm-Wallén om den islamistiska reaktionen i Iran</title>
          <idno type="rdwebb">GO10117</idno>
          <ref type="dokument_url_text">http://data.riksdagen.se/dokument/GO10117/text</ref>
          <ref type="dokument_url_html">http://data.riksdagen.se/dokument/GO10117</ref>
          <ref type="dokumentstatus_url_xml">http://data.riksdagen.se/dokumentstatus/GO10117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-49NsrGrr1mktuYaMtH4YAk</idno>
            <persName>Artin, Murad (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-S4hf19csQAhvqMPDUNXfGh" corresp="i-SySN6qMqpcrxHXHJgwvJdT">
          <date when="2000-11-21"/>
        </correspAction>
        <correspAction type="answered" xml:id="i-E2AtDhEz6bASnTcp5cWNh8" corresp="i-S7LcGmD5NuSMrFDW8LBeJ1">
          <date when="2001-02-01"/>
        </correspAction>
        <correspAction type="sent" xml:id="i-BNyYq5D4WFz7fksQAmKmuk" corresp="i-49NsrGrr1mktuYaMtH4YAk">
          <date when="2000-11-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-41vi8vHhhwf1igcW3S18m8">
            Interpellation 2000/01:117 av Murad Artin (v) till vice statsminister
            Lena Hjelm-Wallén om den islamistiska reaktionen i Iran
          </p>
        </div>
        <div type="ipqSubmissionInfo">
          <p xml:id="i-Xx4SjrCTEv9yUzSQ44Sb2S">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QU6iEUuvN4cDNp5t4RQaNv">
            För 21 år sedan inträffade en folklig resning mot shahen Resa
            Palhevis diktatur. Denna explosiva folkliga resning kom att implodera
            i en islamistisk regim av politiskt kaos, krig och ekonomisk inkompetens.
            Denna regim med kvinnoförtryck, massavrättningar av politiska
            motståndare och religiöst oliktänkande och ett genomkorrumperat
            rättssystem har varit förhärskande fram till i dag. Författare
            och intellektuella kritiska till regimen samt fackligt aktiva
            har mördats eller "försvunnit".
          </p>
          <p xml:id="i-U8RJXnpQKkeRKQiAsJ1BDe">
            En ljusning tycktes inträda för två och ett halvt år sedan då
            ayatollah Khatami valdes till president. Det var inget demokratiskt
            val. Alla kandidater som av det islamistiska Väktarrådet inte
            betraktades som rättrogna muslimer hade rensats ut. Likafullt
            ansågs Khatami vara mer progressiv än sin företrädare, Rafsanjani,
            och landets s.k. andlige ledare Khamenei.
          </p>
          <p xml:id="i-WALC8ja9LvrXwxbub9bkoP">
            Under de två år som sedan följde tog folket sig självt allt större
            friheter. En mängd tidningar och tidskrifter med ett i förhållande
            till regimen kritiskt innehåll började komma ut och spridas i
            stor omfattning. Kritiska journalister avslöjade alltmer om regimen
            och dess förbrytelser. Detta förstärktes ytterligare efter valen
            till lokala församlingar och än mer i samband med valen till det
            iranska parlamentet i början av detta år, då de reformvänliga
            krafterna fick majoritet i parlamentet. Det bör dock klargöras
            att de reformvänliga inte är någon sammanhållen och enhetlig grupp.
            Den innehåller flera riktningar och fraktioner.
          </p>
          <p xml:id="i-W82fXmcEfRoxENBPYFEgj6">
            Det bör också poängteras att trots dessa förändringar när det
            gäller yttrandefriheten och pressfriheten som skedde under den
            tid som Khatemi innehaft presidentmakten har situationen i övrigt
            när det gäller mänskliga rättigheter inte förändrats. Stening
            av kvinnor för äktenskapsbrott har fortsatt liksom den flitiga
            tillämpningen av dödsstraff för såväl grova brott som lindriga
            förseelser. Förändringarna när det gäller yttrande- och pressfriheten
            var dock mer än tillräckligt för att de bakåtsträvande krafterna
            inom regimen, som deltagit och planerat avrättningar och mord,
            såväl i Iran som utomlands, kände att marken började gunga under
            deras fötter.
          </p>
          <p xml:id="i-KJ9adWLhibaHU114CWMCbj">
            Samtidigt som den folkligt förankrade kritiken mot regimen växte
            pågick @ och pågår @ en maktkamp inom regimen mellan presidentens
            och hans anhängare å den ena och den andlige ledaren och dennes
            anhängare å den andra sidan. Det bör särskilt understrykas att
            detta var en maktkamp inom systemet som pågick samtidigt som radikaliseringen
            av folket ägde rum vid sidan av denna inre maktkamp. Det var två
            självständiga processer, vilka dock ömsesidigt påverkade varandra.
          </p>
          <p xml:id="i-hWY2JkwsHRdQWn26V1etP">
            Bakåtsträvarnas motangrepp
          </p>
          <p xml:id="i-Kv7TN1WvchiybPFPrcqG7r">
            Medan de reformvänliga krafterna hade en del av tidningspressen
            i sin hand har de bakåtsträvande krafterna hela tiden haft makten
            över polis, militär och "rättsväsende". De har haft våldet på
            sin sida. I två ås tid förmådde bakåtsträvarna att inte göra bruk
            av sina våldsmedel för att bevara eller stärka sina politiska
            positioner. I dag har de emellertid slagit tillbaka med stor brutalitet
            och hänsynslöshet. Man har försökt mörda regimkritikerna Said
            Hadjarian och Massoud Benod. Under våren slog man till mot ett
            tjugotal tidningar och tvingade dem att stänga. Ett stort antal
            chefredaktörer och journalister fängslades och utsattes för tortyr
            och misshandel. Till dem hör den framstående journalisten Akbar
            Gandji.
          </p>
          <p xml:id="i-FozfS51tvkTgBsQCiAsRvN">
            Flera av studentrörelsens välkända gestalter såsom Ahmad Batebi,
            Hamid Alizadeh, Akbar Muhammadi, Manouchehr Mohammadi, Saeed Kashiloo,
            Behie Gilani, Hassan Zare-Zade, Akbar Mohammadi, Koorosh Sehati,
            Mohammad Yekta, Mehran Abdolbaghi, Ali Deldari, Yaghoob Salimi
            och Mohammad-Reza Kasrani hålls också fängslade.
          </p>
          <p xml:id="i-KstYXAbmkpr9CYeZpN5osi">
            Andra som fängslats är de tongivande journalisterna Muhammed
            Ghochani och Amed Zidabadi, den politiske kommentatorn Massoud
            Benod och den berömde kåsören Ibrahim Nabvani.
          </p>
          <p xml:id="i-9vTfYFHfKpoWKP4CMmUN79">
            Samtliga som deltog i den stora konferens som i våras arrangerades
            om utvecklingen i Iran av Heinrich Böll-stiftelsen i Berlin har
            arresterats och släpats inför rätta. Till dem hör den reformvänliga
            mullan Hassan Yousefi- Eshkevari, vilken anklagas för att vara
            "mot Gud" och mot den islamistiska regimen. Anklagelser som, om
            de anses bevisade, innebär dödsstraff. Tolkarna vid konferensen
            i Berlin, Said Sadr och Khalile Rostamkhani, hotas av dödsstraff.
            Det finns all anledning att oroa sig för deras liv.
          </p>
          <p xml:id="i-DpaQDQhAmgK8pvK1Li4Pxk">
            Till de anklagade hör Merangiz Kar, som är en av Irans främsta
            feministiska forskare som i Italien fått pris som årets kvinna.
            Hon har som svårt sjuk och nyopererad för cancer tvingats till
            domstolen för att "rannsakas" bakom lykta dörrar.
          </p>
          <p xml:id="i-VVdRnyfKQbGDoR6XMN8G3u">
            Till dem som släpats inför rätta hör också Shirin Ebadi, som
            i sin egenskap av advokat tagit emot och på video spelat in en
            redogörelse och bekännelse av en ledare inom Pasdaran om morden
            på flera iranska kritiska intellektuella. Hon hade även offentliggjort
            detta vittnesmål. Med andra ord: Den som avslöjar förbrytelser
            blir alltså ställd inför rätta för att av brottslingarna dömas
            som förbrytare. Några av dem som ska ställas inför rätta är utvandrade
            iranier med tyskt medborgarskap, bl.a. Saod Sadr, som deltog i
            Berlinkonferensen, men som befinner sig i Iran.
          </p>
          <p xml:id="i-N9AkirfMMuLA4uoLL7sWNn">
            Det är uppenbart att de bakåtsträvande krafterna i Iran, som
            är motståndare till demokratiska fri- och rättigheter och notoriska
            förbrytare mot de mänskliga rättigheterna, gått till ett nytt
            våldsamt angrepp mot kritiska röster och oliktänkande. Genom att
            statuera ett stort antal exempel avser man att tysta kritik och
            opposition. Regimens bakåtsträvare avser genom sina senaste åtgärder
            att kväsa folket och behålla makt och privilegier för egen del,
            samtidigt som den sociala och ekonomiska situationen för människorna
            i samhället förvärras och för många blivit katastrofal. Arbetslösheten
            ökar, löneutbetalningarna till de arbetande släpar efter månadsvis
            samtidigt som prostitution och drogmissbruk breder ut sig och
            antar katastrofala proportioner.
          </p>
          <p xml:id="i-2nVGRT7sQatNnytqZfmn7m">
            Den massmediala uppmärksamheten kring vad som skett och sker
            i Iran har på senare tid varit ringa, trots att den i hög grad
            berör västvärlden och Europa, där man trots sommarens och höstens
            politiska utveckling tycks leva i föreställningen att den relativa
            friheten från Khatemis första tid fortfarande består.
          </p>
          <p xml:id="i-2h9fsWGfhz2PPFWcoJdWkG">
            I samband med Mykonosrättegången i Tyskland, då rätten kunde
            konstatera att den andlige ledaren, Khamenei och dåvarande presidenten
            Rafsanjani, var direkt inblandade i mordet på Kurdiska Demokratiska
            Partiets ledare Sharafkandi, vidtog EU-länderna åtgärden att man
            kallade hem sina ambassadörer i Iran.
          </p>
          <p xml:id="i-9UF6Vca9Gh49n3LNpaVCCX">
            Nu har terrorn åter skärpts. Nu skrämmer och hotar man igen.
            Det finns all anledning att befara att man också snart åter kommer
            att mörda.
          </p>
          <p xml:id="i-Y69pqs2xQiPH4p3BbNQy4B">
            På senare tid har det talats mycket om att brott mot mänskliga
            rättigheter inte kan betraktas som staters inre angelägenheter.
            Detta har framförts i sammanhang där situationen varit mindre
            klar än när det gäller Iran. Därför vore ett ingripande mot brotten
            mot mänskliga rättigheter från Sveriges, EU:s och FN:s sida i
            dag angelägna och berättigade. Det torde inte i dagens läge räcka
            med att enbart hänvisa till den pågående s.k. kritiska dialogen,
            eftersom situationen är både ytterst angelägen och akut.
          </p>
        </div>
        <div type="ipQuestion">
          <p xml:id="i-TnnKgXvK6UfgoTrmjBYCVM">
            Jag vill fråga ministern:
            <list rend="unordered">
              <item>
                1. Vad avser regeringen göra för egen del och som medlem av EU
                för att stoppa nu aktuella rättegångar mot journalister, forskare,
                advokater och andra oliktänkande intellektuella i Iran?
              </item>
              <item>
                2. Vad avser regeringen göra i sin egenskap av ordförandeland
                inom EU under det kommande halvåret för att förbättra situationen
                när det gäller mänskliga rättigheter i Iran?
              </item>
              <item>
                3. Vad avser regeringen göra för att den försämrade situationen
                när det gäller mänskliga rättigheter tas upp i Förenta nationerna?
              </item>
              <item>
                4. Vad avser ministern vidta för åtgärder för att klargöra den
                försämrade situationen för vårt lands myndigheter när det gäller
                flyktingmottagande från Iran?
              </item>
            </list>
          </p>
        </div>
      </div>
    </body>
  </text>
</TEI>
