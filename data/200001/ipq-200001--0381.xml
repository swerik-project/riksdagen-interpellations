<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0381">
  <teiHeader>
    <fileDesc>
      <titleStmt>
        <title>palestinaflyktingar</title>
        <author>Biörsmark, Karl-Göran (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>palestinaflyktingar till statsrådet Maj-Inger Klingvall om palestinaflyktingar</title>
          <idno type="rdwebb">GO10381</idno>
          <ref type="dokument_url_text">http://data.riksdagen.se/dokument/GO10381/text</ref>
          <ref type="dokument_url_html">http://data.riksdagen.se/dokument/GO10381</ref>
          <ref type="dokumentstatus_url_xml">http://data.riksdagen.se/dokumentstatus/GO10381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <persName>Biörsmark, Karl-Göran (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-YSAF4oEoXyDwvVAu8VMgu4" corresp="i-NxhWABYZtDAg5RbsxD7VBv">
          <date when="2001-04-24"/>
        </correspAction>
        <correspAction type="answered" xml:id="i-97vTdd2TCi61qEycWS8u4Q" corresp="i-NxhWABYZtDAg5RbsxD7VBv">
          <date when="2001-05-08"/>
        </correspAction>
        <correspAction type="sent" xml:id="i-PBTNWA5JZG2AU8uE4wpHqD" corresp="i-NgCTKqp2fs7ZtdGdg2MLiL">
          <date when="2001-04-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y11MaCkuoYEPn7ew2E8ajQ">
            Interpellation 2000/01:381 av Karl-Göran Biörsmark (fp) till
            statsrådet Maj-Inger Klingvall om palestinaflyktingar
          </p>
        </div>
        <div type="ipqSubmissionInfo">
          <p xml:id="i-BUo81BKET86u9mMHbhQ9Hx">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VNZeMPLjJHVvHkoritu2Jc">
            Konflikten mellan Israel och Palestina förvärras dag för dag.
            Våldet ökar och hatet mellan människor växer. En snar fredslösning
            befinner sig utom synhåll, vilket givetvis är oerhört beklagligt.
            Det är angeläget att förhandlingar kommer i gång och att fredsprocessen
            återupptas. Det internationella samfundet med EU och USA i spetsen
            har en viktig uppgift i att sätta press på de båda parterna så
            att de omgående kan återgå till förhandlingsbordet. Det svenska
            ordförandeskapet i EU kan här spela en viktig roll.
          </p>
          <p xml:id="i-DMEunQJhZPvDmDmJCaAver">
            En fredslösning av Mellanösternkonflikten måste basera sig både
            på staten Israels rätt till existens inom säkra gränser och det
            palestinska folkets rätt till självbestämmande vid sidan av Israel.
            Denna inställning är den enda riktiga. Det är också den tanke
            som ligger till grund för den fredsprocess som startade med de
            fredssamtal som ledde fram till Osloavtalet 1993.
          </p>
          <p xml:id="i-2edpNT8FqRtRszy3nbYGoo">
            En allvarlig fråga i sammanhanget är situationen för de drygt
            3 miljoner palestinaflyktingar som befinner sig i området, varav
            ca 1,2 miljoner lever i flyktingläger. Att möjliggöra ett eventuellt
            återvändande för alla dessa flyktingar torde vara den kanske största
            utmaningen för Israel och Palestina framöver.
          </p>
          <p xml:id="i-Gr5oqvscwxULkLXeWYk96k">
            Flyktingarna har det mycket svårt där de bor. Tillgången till
            mat och vatten är begränsad. Sjukvården är undermålig. Skolundervisningen
            är bristfällig. Den stora frustrationen bland flyktingarna är
            som en tickande bomb och kan när som helst leda till en katastrof
            om problemen inte tas i tu med på allvar.
          </p>
          <p xml:id="i-P4PGxFeS8mxYtEithtbux7">
            UNRWA, FN:s hjälporganisation för palestinaflyktingar, har till
            uppgift att hjälpa och bistå de flyktingar som flydde sina hem
            i samband med den arabisk-israeliska konflikten 1948 liksom 1967
            års krig mellan Israel och grannländerna. Målet för UNRWA:s verksamhet
            är att trygga de omedelbara humanitära behoven hos de palestinska
            flyktingarna i Jordanien, Libanon, Syrien, Västbanken och Gaza.
          </p>
          <p xml:id="i-QXzF9YRFXn3mKdxS9FpVHD">
            UNRWA brottas med svåra ekonomiska problem. Underskottet i budgeten
            var förra året på hela 27 miljoner dollar. Det finns inte tillräckligt
            med resurser för att tillgodose de behov som finns bl.a. i flyktinglägren.
            Samtidigt förefaller det som om de resurser som finns tillgängliga
            ej utnyttjas tillräckligt effektivt.
          </p>
          <p xml:id="i-3EtgjQfuSb3tqkq2eLHP6v">
            Till skillnad från FN som helhet har UNRWA inget system med fastställda
            bidrag. Verksamheten finansieras nästan uteslutande genom frivilliga
            bidrag. Dessa utgör 95 % av organisationens inkomster. USA, EU,
            Sverige och Norge är de viktigaste bidragsgivarna.
          </p>
          <p xml:id="i-FzaoxbW6rzXQo5TJ1Rgio7">
            FN:s förlikningskommission för Palestina (UNCCP), är ytterligare
            en organisation som arbetar med palestinaflyktingarna. Under framför
            allt 1950- och 1960-talen hade organisationen en central ställning
            när det gäller att försöka nå en övergripande lösning av Palestinafrågan.
            Sedan dess har UNCCP haft en mer undanskymd roll. Det är således
            svårt att ha inblick i kommissionens verksamhet i dag.
          </p>
          <p xml:id="i-QGmRMP9mYec4CMY18TYPCp">
            Kommissionens arbete har dock aktualiserats åter då frågorna
            om palestinaflyktingarnas återvändande och kompensation för förlorad
            mark och egendom förts upp i debatten. Under 1950- och 1960-talen
            genomfördes ett omfattande arbete inom UNCCP för att identifiera,
            värdera och registrera de egendomar palestinaflyktingarna lämnat
            efter sig. Detta arbete genomfördes som en förberedelse för ett
            eventuellt kompensationsprogram för palestinierna. De omfattande
            register som arbetet resulterade i har bevarats i FN:s arkiv och
            bör kunna komma till användning när nu frågan ånyo hamnat i ljuset.
          </p>
        </div>
        <div type="ipQuestion">
          <p xml:id="i-XawbpcHjWze1sKDnQFa2cS">
            Med anledning av det ovan anförda vill jag ställa följande frågor
            till statsrådet Klingvall:
            <list rend="unordered">
              <item>
                1. Vilka initiativ är statsrådet beredd att vidta för att förbättra
                UNRWA:s finansiella situation?
              </item>
              <item>
                2. Vilka initiativ är statsrådet beredd att vidta för att förbättra
                effektiviteten i UNRWA:s verksamhet?
              </item>
              <item>
                3. Vilka initiativ är statsrådet beredd att vidta för att UNCCP
                ska kunna fullfölja sin viktiga uppgift?
              </item>
            </list>
          </p>
        </div>
      </div>
    </body>
  </text>
</TEI>
