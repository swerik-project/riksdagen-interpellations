<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0102">
  <teiHeader>
    <fileDesc>
      <titleStmt>
        <title>skattekonkurrens eller skatteharmonisering</title>
        <author>Erik Hedlund, Carl (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skattekonkurrens eller skatteharmonisering till finansminister Bosse Ringholm om skattekonkurrens eller skatteharmonisering</title>
          <idno type="rdwebb">GO10102</idno>
          <ref type="dokument_url_text">http://data.riksdagen.se/dokument/GO10102/text</ref>
          <ref type="dokument_url_html">http://data.riksdagen.se/dokument/GO10102</ref>
          <ref type="dokumentstatus_url_xml">http://data.riksdagen.se/dokumentstatus/GO10102</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BDyTfvRPbqHRWnog75qTEp</idno>
            <persName>Hedlund, Carl Erik (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XQ1sN2NpxAcoKk3BGcT5TN" corresp="i-A5R84cTmpky3NHJ7nLKaEt">
          <date when="2000-11-14"/>
        </correspAction>
        <correspAction type="answered" xml:id="i-6HSVrbyDidksZXJqCWRSzQ" corresp="i-A5R84cTmpky3NHJ7nLKaEt">
          <date when="2001-01-26"/>
        </correspAction>
        <correspAction type="sent" xml:id="i-Hpwo1kGj75ryzQaEcjnnqm" corresp="i-BDyTfvRPbqHRWnog75qTEp">
          <date when="2000-11-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-12MxpN3eEAGAJVnU6ehDeq">
            Interpellation 2000/01:102 av Carl Erik Hedlund (m) till finansminister
            Bosse Ringholm om skattekonkurrens eller skatteharmonisering
          </p>
        </div>
        <div type="ipqSubmissionInfo">
          <p xml:id="i-SvQmAHjEZeuX2hhLxTS17X">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WxUY1bYTdZmEmQX75rgepF">
            Det fanns en tid, då olika nationer trodde sig kunna beskatta
            sina medborgare efter eget gottfinnande. Valutaregleringar, gränshinder
            för varor och tjänster och stora svårigheter för medborgarna att
            flytta och få arbetstillstånd i andra länder var effektiva gränshinder.
            Denna epok är nu över. Den Inre Marknaden inom EU har skapats.
            Den fria rörligheten för varor, tjänster, kapital och människor
            skapar helt andra förutsättningar. Även i världen utanför EU rivs
            gränshinder och den globala konkurrensen ökar. Människor kan,
            om de så önskar, undvika höga skatter eller omfattande regleringar.
          </p>
          <p xml:id="i-NBvSHQm4hbFch2Zqea1jYd">
            Internationellt är EU ett högskatteområde även om det finns stora
            spänningar mellan olika medlemmars skattetryck. Ur det politiska
            elitperspektivet ses detta som ett problem, eftersom det blir
            svårare att upprätthålla höga skattenivåer.
          </p>
          <p xml:id="i-FgpFVYoVNw7AXDNhrPA3af">
            Lösningen för det politiska elitskiktet är därför att harmonisera
            skattenivåerna i Europa. Med lika skattenivåer kommer människor,
            kapital och företag inte att flytta på grund av lägre skatter.
            Därmed är det tänkt att höga nivåer kan bestå och kanske ytterligare
            utökas. Sedan flera år har medlemsländerna försökt komma överens
            om beskattning av sparande, dvs. räntor på banksparande och vissa
            obligationer. Svårigheterna att hitta lösningar bottnar i medlemsländernas
            olika skattekulturer. Det finns dock flera anledningar att undvika
            både eliternas högskatteperspektiv och harmoniseringslösningar
            i Europa.
          </p>
          <p xml:id="i-TEpFxNyntkgJUMGH3FEz2i">
            Ett första konstaterande är att en någorlunda omfattande skatteharmonisering
            skulle möta mycket stora praktiska problem. Medlemsländerna skiljer
            sig åt i skattestruktur på flera sätt. Medan en del lutar åt obligatorisk
            avgiftsfinansiering, väljer andra att finansiera socialförsäkringssystem
            via skatten. En del länder tar ut merparten av sina skatter på
            indirekt sätt, medan andra lutar åt direkta skatter. Det finns
            också betydande skillnader i fördelningen mellan statliga och
            kommunala skatter.
          </p>
          <p xml:id="i-WaFHUpjLEnFwbFN3Qy1suS">
            Detta kommer förutom den tekniska konstruktionen att skapa förhandlingsproblem
            kring nivåerna på varje enskild skatt, eftersom länderna har olika
            intresse av harmonisering på olika områden. Ett högskatteland
            har exempelvis lägre skatt på sparande än ett annat och får därför
            ett visst inflöde av sparpengar. Därför vill man inte gå med på
            att harmonisera skatten på just sparande. Ett annat land har låg
            moms och vill inte höja den, osv.
          </p>
          <p xml:id="i-TLQfgtRTbXXyN4aSEQcYyg">
            Till samordningsproblemen inom Europa kommer det faktum att omvärlden
            inte kommer att omfattas av harmoniseringarna. Redan i dag leder
            de höga europeiska skatterna till omfattande utflöde av kapital
            och välutbildade människor. En lyckad harmonisering av höga skattenivåer
            inom EU skulle alltså mycket lätt kunna visa sig vara en pyrrhusseger.
          </p>
          <p xml:id="i-68s3NEDpGwACbjgLchxGtS">
            I grunden är det ändå inte de praktiska problemen som är det
            främsta skälet att avstå från harmoniseringsvägen. De politiska
            eliternas överhetsperspektiv på skattefrågan är felaktigt. Utgångspunkten
            för beskattning bör inte vara att ta så mycket som möjligt från
            enskilda människor, utan i stället att ta så lite som möjligt.
            Skatter är ett nödvändigt ont för att finansiera ett fåtal genuint
            gemensamma åtgärder.
          </p>
          <p xml:id="i-MYVt91RvAXVPnwb3rLxkGf">
            Rörlighet, öppenhet och konkurrens mellan olika samhällssystem
            har alltid utgjort en civiliserande kraft på statsmakter med despotiska
            tendenser. När ädelmetaller blev betalningsmedel kunde människor
            lättare dölja sina tillgångar undan kunglig konfiskation, eller
            flytta med hela sin förmögenhet. Situationen är likartad i dag
            när de teknologiska förändringarna heter IT och kommunikationer.
          </p>
          <p xml:id="i-Y9zrphA4rjGTfpkXigQNYY">
            Enligt en rapport från Riksskatteverket behöver skatterna sänkas
            med ungefär 100 miljarder kronor på grund av globaliseringens
            effekter. Det handlar om lägre skatt på kapital för att inte investeringar
            och sparande ska ske utanför Sverige, om sänkt moms för att inte
            konsumtionen ska flytta och om avskaffad statsskatt för att inte
            längre bestraffa utbildning och höga inkomster bland mycket annat.
          </p>
          <p xml:id="i-BG5Y2qyjZuWGJcycMH5wYd">
            Ur det politiska elitperspektivet är den här typen av skattesänkningar
            en dålig nyhet. "Realisterna" hävdar av vi måste sänka åtminstone
            en del av skatterna, men inte för tidigt och inte för mycket.
            Andra stoppar huvudet i sanden och hoppas att inte så mycket ska
            märkas av att flyttlassen går.
          </p>
          <p xml:id="i-WEW5Fjh5vHSp6wrR1wEMT3">
            Ur ett medborgarperspektiv vore det tvärtom alldeles utmärkt
            om RSV:s skattesänkningslista genomfördes snarast. Företag skulle
            skapas och växa, och därmed öka anställningsmöjligheter och löner,
            om kapitalflödena vände och vi fick fler verksamheter förlagda
            i Sverige. Handeln skulle skapa innovationer och möjligheter i
            kombination med den nya kommunikationstekniken när svenska handelsvaror
            inte längre är dyrare av skatteskäl. Människor skulle känna tillförsikten
            i att arbete, entreprenörskap och utbildning är garantier för
            en bättre tillvaro när de får behålla resultatet av sina ansträngningar.
          </p>
          <p xml:id="i-F82GYXE1DG7QVA4J4k1z9o">
            Den skattekonkurrens som politiska eliter vill harmonisera bort
            är en unik möjlighet att utveckla de fyra friheternas Europa.
            Med politisk vilja skulle konkurrensen kunna bli en tillgång för
            Sverige genom att vi medvetet sänker skatterna och därmed lockar
            till oss kapital, företag och entreprenörer. Skatter är inte en
            uppgift för EU utan tillhör den nationella sfären. Genom att gå
            före snarare än släpa efter kan Sverige hjälpa till att få ett
            dynamiskt, levande och öppet Europa.
          </p>
          <p xml:id="i-PvxTTkVkTcRPfF2vijdd4q">
            Alternativet till en sådan utveckling är att sätta sitt hopp
            till den politiska harmoniseringscentralismen, och sakta vandra
            vägen mot mera slutna och stagnerande samhällen. Men då blundar
            vi för verkligheten. Det är en farlig väg.
          </p>
          <p xml:id="i-N4gyxLPpo46d2B5HJvTsbG">
            Under första halvåret 2001 är Sverige ordförandeland i EU. Ordförandeskapet
            innebär att man i viss utsträckning kan sätta en egen profil på
            arbetet. Sverige har därmed en möjlighet att påverka agendan och
            inriktningen av diskussionerna om skatteharmonisering inom EU.
            Sverige har flerfaldiga gånger hävdat att skatter tillhör medlemsländerna
            och inte är en överstatlig fråga. Eftersom diskussionerna om skattepaketet
            nu dragit ut på tiden, så är det möjligt att det är rätt läge
            att ta ett initiativ till att stryka momentet om upplysningsplikt
            alternativt minimisatser för källskatt. Det vore mer fruktbärande
            att diskutera hur EU:s medlemsländer ska möta en hårdnande institutionell
            konkurrens från andra länder.
          </p>
        </div>
        <div type="ipQuestion">
          <p xml:id="i-UjUFjP4euaqGTbYCoR8fyz">
            Med hänvisning till det anförda vill jag ställa följande frågor
            till finansministern:
            <list rend="unordered">
              <item>
                1. Ämnar finansministern medverka till att Sverige går före i
                Europa med skattesänkningar på områden med ökande skattekonkurrens?
              </item>
              <item>
                2. Sverige har länge varit för öppenhet, rörlighet och fri handel.
                I harmoniseringsfrågan måste vi välja väg. Hur ser finansministerns
                strategi ut när det gäller strävanden för en harmonisering av
                skatterna på överstatlig nivå inom EU?
              </item>
              <item>
                3. Hur avser finansministern agera under det svenska ordförandeskapet
                när det gäller skatteharmonisering?
              </item>
            </list>
          </p>
        </div>
      </div>
    </body>
  </text>
</TEI>
