<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0344">
  <teiHeader>
    <fileDesc>
      <titleStmt>
        <title>företagsansvar för mänskliga rättigheter</title>
        <author>Artin, Murad (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>företagsansvar för mänskliga rättigheter till utrikesminister Anna Lindh om företagsansvar för mänskliga rättigheter</title>
          <idno type="rdwebb">GO10344</idno>
          <ref type="dokument_url_text">http://data.riksdagen.se/dokument/GO10344/text</ref>
          <ref type="dokument_url_html">http://data.riksdagen.se/dokument/GO10344</ref>
          <ref type="dokumentstatus_url_xml">http://data.riksdagen.se/dokumentstatus/GO10344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-49NsrGrr1mktuYaMtH4YAk</idno>
            <persName>Artin, Murad (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DomMbzczd9ZnpPWk1eM7bf" corresp="i-S7LcGmD5NuSMrFDW8LBeJ1">
          <date when="2001-04-03"/>
        </correspAction>
        <correspAction type="answered" xml:id="i-TsVu2z954RdYCffZxYVoSw" corresp="i-S7LcGmD5NuSMrFDW8LBeJ1">
          <date when="2001-05-02"/>
        </correspAction>
        <correspAction type="sent" xml:id="i-6LX2YztthAywS5n7CA5jfY" corresp="i-49NsrGrr1mktuYaMtH4YAk">
          <date when="2001-03-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T2fD2EjKyfD3fE2tkRRu4T">
            Interpellation 2000/01:344 av Murad Artin (v) till utrikesminister
            Anna Lindh om företagsansvar för mänskliga rättigheter
          </p>
        </div>
        <div type="ipqSubmissionInfo">
          <p xml:id="i-93ENt4WHdp9wNZjWgBnMuQ">
            den 29 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VFTQ9oU71MuHBjgjDwg2JA">
            Anklagelser för brott mot mänskliga rättigheter brukar vanligtvis
            rikta sig mot stater, militära eller paramilitära organisationer.
            Men dessa bär inte ensamma skulden till vad som sker. Även företag
            kan bära skulden till brott mot mänskliga rättigheter. De är emellertid
            sällan direkt inblandade i de konkreta brotten men spelar en icke
            oväsentlig roll i sammanhanget.
          </p>
          <p xml:id="i-GiAG7RzCrtf1jBD1z3S4fj">
            Historien vimlar av exempel på blodiga militärkupper, massakrer
            och andra brott mot mänskliga rättigheter där stora företag varit
            inblandade. På 1950-talet avsattes och mördades president Abenz
            i Guatemala. Mest intresserad av den politiska förändringen var
            det stora amerikanska företaget United Fruit. När det gällde kriget
            i Kongo i slutet på 1950-talet och Katangaprovinsens utbrytningsförsök
            var det stora belgiska företaget Union Minière en av aktörerna.
            Sydafrikanska företag hade stort intresse av Unitas krig mot regeringen
            i Angola. Man var ute efter Angolas mineral- och diamanttillgångar.
          </p>
          <p xml:id="i-6Pmcw4fJbTT2e4JAo3UQcz">
            Svenska företag har inte heller varit oskyldiga. Grängesbergsbolaget
            var på 1960-talet inblandat i den s.k. Lamcoaffären. Svenska TV-journalister
            avslöjade att Lamco låtit polisen arrestera och fängsla strejkledare
            vid företaget. Det talades mycket från företagets sida om vad
            man gjorde för Liberia och för uppbyggandet av landets ekonomi.
            Det byggdes järnväg som skulle ge upphov till stationssamhällen
            och ett blomstrande näringsliv. Det blev intet av detta. När tillgångarna
            väl var tömda på malm gav sig exploatörerna i väg. Järnvägen växte
            snabbt igen. Kvar lämnade man ett stort tomt hål i marken. Det
            var allt. Liberias ekonomiska situation förbättrades inte @ snarare
            tvärtom.
          </p>
          <p xml:id="i-6vkmT1E6RgUqUbr1cBaSeF">
            Mönstret tycks i dag upprepa sig när det gäller Lundin Oil. Det
            byggs vägar fram till fyndigheterna. Den sudanesiska regeringen
            röjer väg genom att röja undan befolkningen. Detta förefaller
            vara väl dokumenterat i Christian Aids och Amnestys rapporter.
            I Aftonbladet den 25 och 26 mars finns förfärande beskrivningar
            av hur människorna behandlats. Man har även uppgifter, hämtade
            från Amnesty, att även legoknektar från legosoldatföretaget Executive
            Outcome har använts för att fördriva befolkningen.
          </p>
          <p xml:id="i-B9adjaB4o9T8irc7QVegSt">
            Lundin Oil har sannolikt inte ställt några krav till den sudanesiska
            regeringen på fördrivning av och mord på människor. Men det verkar
            alldeles orimligt att Lundin Oil skulle varit alldeles ovetande
            om vilken regim man hade att göra med och vad den var beredd till
            att göra.
          </p>
          <p xml:id="i-7GUfwkSGy6HMYKwqPkeFvD">
            Det är väl känt att de inkomster man får från oljan går till
            vapenköp. Det vore synnerligen egendomligt om inte Lundin Oil
            kunnat räkna ut mot vem dessa skulle användas i den situation
            som råder i landet. "Vi visste inget" må vara en gammal men likafullt
            lika genomskinlig undanflykt nu som när den först användes.
          </p>
          <p xml:id="i-XHmbdhzUMMVku1TMBYztcu">
            Det är utmärkt att utrikesministern uttalat sig för en utredning
            av Lundin Oils affärer i Sudan.
          </p>
          <p xml:id="i-XrqwNnDAQC9wvehXiarutX">
            Utrikesministern har dock förklarat att man ska invänta FN:s
            utredning om saken. Detta torde dock inte hindra att man i Sverige
            gör en egen utredning, allrahelst som det handlar om ett svenskt
            företag. För övrigt kommer den FN-rapport som inom kort kommer
            att presenteras sannolikt inte att innehålla mycket mer än vad
            som hittills är känt.
          </p>
          <p xml:id="i-UJRUWGB5P2eEKUWBd1eUP7">
            En sak tycks ställd utom allt tvivel: Några särskilda etiska
            eller moraliska hänsyn förefaller inte ha legat till grund för
            Lundin Oils verksamhet i Sudan.
          </p>
        </div>
        <div type="ipQuestion">
          <p xml:id="i-3QeauKtxAouE1Hor62VXP7">
            Jag vill sålunda fråga utrikesministern:
            <list rend="unordered">
              <item>
                1.Vad avser regeringen att göra när det gäller att förbättra
                situationen när det gäller mänskliga rättigheter i Sudan?
              </item>
              <item>
                2. Har regeringen för avsikt att utarbeta någon form av etiska
                regler för svenska företags verksamhet i andra länder?
              </item>
              <item>
                3. Har regeringen för avsikt att inom EU driva frågan om etiska
                regler för europeiska företags verksamhet i tredje världen eller
                skapa en ordning motsvarande EU:s uppförandekod när det gäller
                krigsmaterielexporten?
              </item>
              <item>
                4. När avser regeringen tillsätta en utredning om Lundin Oils
                verksamhet i Sudan?
              </item>
            </list>
          </p>
        </div>
      </div>
    </body>
  </text>
</TEI>
