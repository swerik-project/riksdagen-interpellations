<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0287">
  <teiHeader>
    <fileDesc>
      <titleStmt>
        <title>den kommunala självstyrelsen</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den kommunala självstyrelsen till statsrådet Britta Lejon om den kommunala självstyrelsen</title>
          <idno type="rdwebb">GO10287</idno>
          <ref type="dokument_url_text">http://data.riksdagen.se/dokument/GO10287/text</ref>
          <ref type="dokument_url_html">http://data.riksdagen.se/dokument/GO10287</ref>
          <ref type="dokumentstatus_url_xml">http://data.riksdagen.se/dokumentstatus/GO10287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Attefall, Stefan (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>Britta Lejon</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Kuiv18SaSLms3etWdVBCSA" corresp="i-sS6VZTVNkCN6AHvZNaaYb">
          <date when="2001-03-06"/>
        </correspAction>
        <correspAction type="answered" xml:id="i-H2Z6BtLM8bPU5rfthxqsTW" corresp="i-sS6VZTVNkCN6AHvZNaaYb">
          <date when="2001-04-03"/>
        </correspAction>
        <correspAction type="sent" xml:id="i-S4iMag9Rv1xsFPqg8YquVi" corresp="i-Fa75ePV6JC2wN91aE4xcYD">
          <date when="2001-02-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5YQ69RSMYhm5bPWhbVFcqT">
            Interpellation 2000/01:287 av Stefan Attefall (kd) till statsrådet
            Britta Lejon om den kommunala självstyrelsen
          </p>
        </div>
        <div type="ipqSubmissionInfo">
          <p xml:id="i-6PbhkLvYxe4SA8qcu51GUx">
            den 26 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LEoFVbmQL8yg89Fk29D9Rq">
            Ett av den lokala självstyrelsens mest centrala delar är den
            kommunala självstyrelsen. Den har en framträdande roll i vårt
            statsskick eftersom den nämns i regeringsformens första paragraf
            tillsammans med åsiktsfrihet, rösträtt och parlamentarism. Problemet
            är bara att det kommunala självstyret inte preciseras i grundlagen,
            förutom att den vilar på kommunal beskattningsrätt.
          </p>
          <p xml:id="i-EC4rRuBJJ2iuDjTGzTQQFv">
            Trots allt vackert tal om kommunal självstyrelse kan man konstatera
            att något djupare intresse av att verkligen låta makten ha sin
            bas i den lokala nivån inte har funnits. Statsvetarna Urban Zetterberg
            och Mats Dahlkvist konstaterar i sitt forskarbidrag till Demokratiutredningen,
            (SOU 1999:76), att den kommunala självstyrelsen snarare utgått
            från "en överhetsdominerad enhetsstat" än en vilja att verkligen
            stärka den lokala politiska nivån.
          </p>
          <p xml:id="i-4F7HaC8zh1SnkENZ6ZZw3k">
            Urban Strandberg påvisar i sin bok Debatten om den kommunala
            självstyrelsen (1998) att socialdemokraterna aldrig avsåg att
            skapa politiskt självständiga kommuner med kommunindelningsreformen
            som genomfördes 1966@72, utan bara förvaltningsmässigt självständiga
            kommuner, som skulle kunna verkställa reformer beslutade på central
            nivå. Kommunerna skulle realisera rikspolitiska målsättningar,
            inte leva ett eget liv utifrån vad medborgarna just på den orten
            tyckte och ansåg. Strategin tillämpades när välfärdsstaten byggdes
            ut, men också när den skulle krympa under besparingstiderna på
            1990-talet. En stor del av den faktiska besparingen har nämligen
            kommunerna fått sköta om. Kommunernas självbestämmande ströps
            genom höjda egenavgifter som minskade kommunernas skatteunderlag,
            och nya uppgifter ålades kommunerna utan full ekonomisk kompensation.
          </p>
          <p xml:id="i-TM5B42NuR9HrvR7Bv5YJCQ">
            I början av 1990-talet fick kommunerna ökad självständighet bestående
            i frihet att välja organisationsformer och mindre styrande statsbidrag.
            Under senare år har dock den positiva trenden vänts. Statsbidragen
            till skolan, maxtaxan på daghem, förbudslagarna mot utförsäljning
            av bostäder och sjukhus är exempel på hur staten inskränkt kommunernas
            frihet på senare tid.
          </p>
          <p xml:id="i-V1ARjA476VbhVcTSLrV1ej">
            Samtidigt så hävdar socialdemokrater med demokratiminister Lejon
            i spetsen att det kommunala självstyret ska värnas. Så här sade
            Britta Lejon i riksdagsdebatten om den lokala demokratin den 10
            november 2000: "...det kommunala självstyret i Sverige är ett
            av de starkaste, om inte det allra starkaste, i världen. Och så
            ska det förbli. Ett starkt kommunalt självstyre har alltid varit,
            är och kommer alltid att vara en viktig fråga för socialdemokratin.
            Sveriges kommuner är direktvalda, har egen beskattningsrätt och
            ansvar för så gott som samtliga välfärdsverksamheter. Den lokala
            demokratin och självstyret är helt enkelt en omistlig del av folkstyret
            i Sverige."
          </p>
          <p xml:id="i-2umUirYCJzJCoYARZ2TDHY">
            Dtta värn tycks dock bara vara på nåder. Ett slags frihet som
            tas tillbaka då den utnyttjas @ är ett sådant självstyre verkligen
            att betrakta som självstyre? Göran Persson bekräftade denna bild
            när han i DN den 27 oktober påpekade att "en del av den avreglering
            och decentralisering som har skett gick för snabbt och blev kanske
            för kraftfull. Ser man att effekterna inte är bra då tar man tillbaka
            lite." Att väljarna röstat på partierna lokalt i tron att de har
            en given kompetens negligeras när makten kan centraliseras utan
            vidare.
          </p>
          <p xml:id="i-NwBSkV9z7Qfm4kQHfvFFiv">
            Självklart bör vissa nationella direktiv för kommunal verksamhet
            gälla. Medborgarnas rättigheter måste ytterst garanteras av staten.
            Men att gå över till att utan förvarning centralisera makten över
            kommunens organisation, som rimligen en kommun med sin kännedom
            om de lokala förhållandena är bättre skickad att handha, måste
            betraktas som ett brott mot den kommunala självstyrelsen av gigantiska
            mått.
          </p>
          <p xml:id="i-4mJdLP5Aw1yBaFqtsQuVx8">
            Demokratiutredningen skrev i sitt slutbetänkande (SOU 2000:1)
            "Ett medel att säkra kommunernas handlingsutrymme är att ge den
            kommunala självstyrelsen en starkare grundlags- och lagreglering
            med möjligheter till rättsprövning. En sådan utveckling bör vila
            på en klarlagd principiell grund för hur uppgiftsfördelningen
            bör vara mellan stat och kommun."
          </p>
        </div>
        <div type="ipQuestion">
          <p xml:id="i-49cU3fA6ydkzG59f3CUUMx">
            Mot bakgrund av ovanstående vill jag ställa följande frågor till
            statsrådet Britta Lejon:
            <list rend="unordered">
              <item>
                1. Vilka åtgärder är statsrådet beredd att vidtaga för att stärka
                det kommunala självstyret?
              </item>
              <item>
                2. Är statsrådet beredd att tillsätta en utredning för att överväga
                hur den kommunala självstyrelsen kan ges en starkare grundlags-
                och lagreglering med möjligheter till rättsprövning av självstyret?
              </item>
            </list>
          </p>
        </div>
      </div>
    </body>
  </text>
</TEI>
