<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0162">
  <teiHeader>
    <fileDesc>
      <titleStmt>
        <title>strandskydd</title>
        <author>Adolfsson Elgestam, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>strandskydd till miljöminister Kjell Larsson om strandskydd</title>
          <idno type="rdwebb">GO10162</idno>
          <ref type="dokument_url_text">http://data.riksdagen.se/dokument/GO10162/text</ref>
          <ref type="dokument_url_html">http://data.riksdagen.se/dokument/GO10162</ref>
          <ref type="dokumentstatus_url_xml">http://data.riksdagen.se/dokumentstatus/GO10162</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FL3Tee8NjTSCkq4XGmHcyw</idno>
            <persName>Adolfsson Elgestam, Carina (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DgnHA7HLJx7k3rbikzbuX9" corresp="i-9ih4smVvRYKCMas4i52Xiw">
          <date when="2000-12-05"/>
        </correspAction>
        <correspAction type="answered" xml:id="i-Xb5UEeHWzWTaXC1NX4HWiq" corresp="i-9ih4smVvRYKCMas4i52Xiw">
          <date when="2001-02-13"/>
        </correspAction>
        <correspAction type="sent" xml:id="i-VzKnhYF4TLB6dCAYJLTC4f" corresp="i-FL3Tee8NjTSCkq4XGmHcyw">
          <date when="2000-12-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ajz9UXvUTjHx9iT8Lyor6K">
            Interpellation 2000/01:162 av Carina Adolfsson Elgestam (s) till
            miljöminister Kjell Larsson om strandskydd
          </p>
        </div>
        <div type="ipqSubmissionInfo">
          <p xml:id="i-SnZzHiiwSNuUiN5fxKYYYN">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ldc8HHgQixtpoi9LPXF67V">
            Att leva och bo i glesbygd gör många av oss riksdagsledamöter.
            Glesbygd finns inom hela vårt land och inte bara i vissa delar.
            De problem som utflyttningen från små orter aktualiserar gäller
            dels att den bofasta befolkningen försvinner och dels de följdverkningar
            detta har, bl.a. i form av nedläggning av skola och butiker. I
            Kronobergs län finns det en befolkningsminskning och detta är
            en trend som funnits under flera år. Detta gäller ju för ett stort
            antal län i vårt land, så vi är inte ensamma om problemet. Det
            som är angeläget är att försöka hitta lösningar, inte en och samma
            lösning för alla, utan specifika lösningar för varje ort.
          </p>
          <p xml:id="i-JVeKAVfmy6BejxYknf9cP5">
            Trots att Kronobergs län har en hög sysselsättning och mycket
            låg arbetslöshet flyttar ändå invånarna till andra regioner, kanske
            på grund av att länet är ett utpräglat industrisamhälle och att
            de unga inte ser någon framtid i dessa traditionella arbeten.
            Att börja pendla långt till ett arbete känns säkerligen inte så
            attraktivt, då är det bättre att flytta och genom detta mister
            länet kanske en hel familj.
          </p>
          <p xml:id="i-BYPzYkvkU1bsh5NGmF4iBx">
            Vi måste satsa på nya arbeten och nya försörjningsmöjligheter
            för att förmå människor att stanna kvar även inom små orter. I
            detta förändringsarbete måste man ta hänsyn till varje plats egenart.
            I vårt län har vi många turister, främst danska och tyska, som
            gärna gästar vårt län. Detta är glädjande och vi ser gärna att
            det både fortsätter och ökar. Men då måste vi ha möjlighet att
            möta turisternas behov och önskemål, så att de finner vår bygd
            attraktiv.
          </p>
          <p xml:id="i-LUnpZnfT8QhxA9BEQsfgsf">
            Vi har många sjöar i länet, och dessa ger rika möjligheter till
            friluftsliv, fiske och bad. Att få tillbringa semestern i en stuga
            mitt i naturen, i närheten av en sjö är något som är oerhört attraktivt
            för utländska turister. Vår allemansrätt är i det närmaste unik
            i världen och det är många turister som upptäckt att vi i Sverige
            har denna rätt.
          </p>
          <p xml:id="i-QRS9vC3EEgUFENnaeC8SrJ">
            Vad turisterna vill ha, utöver naturupplevelser, är självklart
            någonstans att bo och en butik att handla mat i. I takt med att
            småorterna avfolkas blir det allt svårare att samla dessa önskemål
            på en liten ort. Det är därför angeläget att man får möjlighet
            att bygga övernattningsstugor och att kunna ha möjlighet till
            en butik.
          </p>
          <p xml:id="i-5k3Xoixm4P417sRCBwxTov">
            Vårt strandskydd ger möjligheter att bevilja dispenser för byggande
            sjönära men det är svårt att få dispens. Om man kan bygga t.ex.
            ett tiotal stugor vid en sjö, där det finns badmöjlighet och fiskemöjlighet,
            kan det innebära att ortens butik inte behöver slå igen utan kan
            överleva med hjälp av de inkomster som turismen ger. Säkerligen
            finns det andra möjligheter om man engagerar sig i turismen, cykeluthyrning,
            kanotpaddling etc.
          </p>
          <p xml:id="i-WspEM3SVPzzfr7QGN8gWYy">
            För att man ska kunna vända den negativa utvecklingen på småorter
            fordras att man tar regionala hänsyn när dispensansökningar vad
            gäller strandskyddet kommer in till myndigheten. Det är en sak
            att bygga för åretruntboende och en helt annan sak att bygga för
            turism, som till största delen finns under sommaren och eventuellt
            någon vintervecka.
          </p>
          <p xml:id="i-KQUJKgKbfAsar8EsGaZZbL">
            I tidningen har vi kunnat läsa om att man i Nacka i Stockholm
            ämnar bygga, inte sjönära utan även i sjön, på pålar i vattnet.
            Man planerar för 600 lägenheter och ett antal övriga lokaler.
            Detta är verkligen att förstöra intentionen med strandskyddet,
            för det innebär att andra än de boende inte kan vistas där och
            därmed har grunden i allemansrätten förverkats. Sådana projekt
            tycker jag inte är acceptabla, därför att vi utestänger människor
            från de ytor som bör vara gemensamma. Däremot anser jag bestämt
            att om man bygger en stugby intill en sjö, så hindrar detta inte
            människor i övrigt att få tillträde till sjön och allemansrätten
            kan fortfarande gälla.
          </p>
          <p xml:id="i-WiNCSEy5RFmrVUCS7ntpPF">
            Jag vill fråga om ministern är beredd att verka för att en översyn
            av dispensreglerna vad gäller camping- och turiststugor kommer
            till stånd.
          </p>
        </div>
      </div>
    </body>
  </text>
</TEI>
