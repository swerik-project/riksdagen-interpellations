<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0292">
  <teiHeader>
    <fileDesc>
      <titleStmt>
        <title>exporten av JAS 39 Gripen till Sydafrika</title>
        <author>Schyman, Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>exporten av JAS 39 Gripen till Sydafrika till statsminister Göran Persson om exporten av JAS 39 Gripen till Sydafrika</title>
          <idno type="rdwebb">GO10292</idno>
          <ref type="dokument_url_text">http://data.riksdagen.se/dokument/GO10292/text</ref>
          <ref type="dokument_url_html">http://data.riksdagen.se/dokument/GO10292</ref>
          <ref type="dokumentstatus_url_xml">http://data.riksdagen.se/dokumentstatus/GO10292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Schyman, Gudrun (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-J7pFEmUZW7EMvqT5XKwQSw" corresp="i-3kVCtR7mCK6mW2F6oaBMR5">
          <date when="2001-03-06"/>
        </correspAction>
        <correspAction type="answered" xml:id="i-WnfVp7QhnKS3r7uzCGzcdq" corresp="i-V19ff9MeDZhTGpv5xEprbu">
          <date when="2001-05-08"/>
        </correspAction>
        <correspAction type="sent" xml:id="i-L6HoH2RNjCvkrLzWBNhzc7" corresp="i-LzYBGnvuhNHdQ7LQKPA6UJ">
          <date when="2001-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CBD84tc4byStawb2Fvgzy5">
            Interpellation 2000/01:292 av Gudrun Schyman (v) till statsminister
            Göran Persson om exporten av JAS 39 Gripen till Sydafrika
          </p>
        </div>
        <div type="ipqSubmissionInfo">
          <p xml:id="i-PJFRy8DhTmzSxjph5eiWgx">
            den 1 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Bg4s5ShZVtsT5HaSJw2PZn">
            För närvarande pågår en intensiv debatt i Sydafrika kring den
            sydafrikanska regeringens beslut om omfattande inköp av nya vapen,
            där svenska JAS 39 Gripen utgör den största posten.
          </p>
          <p xml:id="i-LypoDT2eDJ9Jk6owVh15LE">
            Trots att den sydafrikanska regeringen i rapporten "White Paper
            on Defence" 1996 slog fast att det under överskådlig framtid inte
            finns några konventionella militära hot mot Sydafrika, har man
            under de senaste åren skrivit under avtal om stora vapeninköp.
            Vid sidan av Sverige innefattar affärerna även Storbritannien,
            Italien och Tyskland. Många av landets folkrörelser och fackföreningar
            har riktat stark kritik mot den sydafrikanska regeringens beslut.
            Man menar att vapenaffärerna inte överensstämmer med regeringens
            uttalade vilja att prioritera "fattigdomsbekämpning och de socioekonomiska
            ojämlikheter som apartheid skapat".
          </p>
          <p xml:id="i-DYb1WeujduecTarP82MFTe">
            I höstas framkom uppgifter om korruption i samband med vapenaffärerna.
            Saabs partner, British Aerospace, anklagades för att ha betalat
            ut mer än 10 miljoner kronor till höga ANC-politiker, bland dem
            den förre ordföranden i parlamentets försvarsutskott. Nu försöker
            ANC sätta stopp för en korruptionsutredning av affären genom att
            bl.a. vägra att ge uppdraget åt domaren Willem Heath, som är Sydafrikas
            mest respekterade och omvittnat mest effektive korruptionsutredare.
            Förutom att president Thabo Mbeki och vicepresident Jacob Zumas
            gjort utspel mot personer inom de egna leden, vilka velat utreda
            korruptionen, har den ANC-politiker i det parlamentsutskott som
            har till uppgift att hantera granskningen, tystats eller petats
            från sin post. Posten har ersatts av ANC:s gruppledare i parlamentet,
            som är en av dem som utpekats för att ha tagit emot mutor.
          </p>
          <p xml:id="i-S1bEpc43UjEv7CX9SixB21">
            Vapenaffärerna har tidigare granskats av Sydafrikas motsvarighet
            till Riksrevisionsverket och det sydafrikanska parlamentets utskott
            för offentliga utgifter (Standing Committee on Public Accounts).
            Resultatet av utskottets studier och förhör har bl.a. visat:
          </p>
          <p xml:id="i-3p4iXcmr1KhZkKUBJWtRSn">
            att vapenkostnaderna beräknas öka med 50 % jämfört med vad den
            sydafrikanska regeringen tidigare sagt,
          </p>
          <p xml:id="i-SMvUYG1voVXXo8w2ZvPnrb">
            att de utlovade 65 000 nya arbetena i samband med vapenaffären
            inte alls är garanterade då beräkningarna är oklara och kontrakten
            alltför vagt skrivna,
          </p>
          <p xml:id="i-4JpW2ePqaRPMedBRT4N26H">
            att motköpen är konstruerade på sådant sätt att de i slutändan
            kan landa på en straffavgift för de inblandade företagen på motsvarande
            10 % av själva vapenkostnaderna. Det innebär 5,4 miljarder kronor
            och inte de 142 miljarder kronor i motköp som den sydafrikanska
            regeringen tidigare utlovat.
          </p>
          <p xml:id="i-VF9Y2PrvHn5V4Fj3XBJL9r">
            I en färsk rapport har även den sydafrikanska landsorganisationen
            Cosatu granskat vapenaffärernas effekter på den långsiktiga utvecklingen
            för landets fattiga. Fackföreningarnas preliminära resultat visar
            att den sydafrikanska regeringen brutit sitt löfte om att inte
            låta försvarskostnadernas ökningar påverka sociala utgifter, hälsovård
            och utbildning. Vapenaffärerna och motköpen gynnar alltså inte
            främst Sydafrikas fattiga.
          </p>
          <p xml:id="i-3v6Q1QwAPYEqHkSciA1GAd">
            Eftersom fattigdomsbekämpning, i svensk utrikespolitik ska vara
            det övergripande målet i utvecklingsländerna och mänskliga rättigheter
            @ sociala, kulturella och ekonomiska @ ska genomsyra den svenska
            utrikespolitiken är resultatet av ovanstående utredningar även
            intressant för Sverige. I regeringens skrivelse "Afrika i förändring
            @ en förnyad Afrikapolitik inför 2000-talet" (skr. 1997/98:122)
            anges som första punkt att politiken ska inriktas på den fattiga
            befolkningens situation. Regeringen hänvisar dessutom till sin
            förnyade Afrikapolitik i skrivelsen "Att förebygga väpnade konflikter"
            (skr. 2000/01:2) när man tar upp sina särskilda prioriteringar
            i Afrika.
          </p>
          <p xml:id="i-8CsLqjU18TSWFCcmnLtpe4">
            Sverige har tidigare gått i täten i försöken att etablera en
            ansvarsfull politik när det gäller handel med krigsmateriel. Den
            svenska regeringen har vid jämförelser med andra länder kunnat
            berömma sig av att ha världens mest restriktiva bestämmelser när
            det gällt krigsmaterielexporten. Likafullt är det just handeln
            med krigsmateriel som kommit att bli en så väsentlig del när det
            gällt handelspolitiken med Sydafrika.
          </p>
          <p xml:id="i-GKs5zeL7QW7vKg7ybFPwAK">
            Detta stämmer illa med Sveriges allmänna hållning när det gäller
            både handelspolitiken och säkerhetspolitiken. Sverige har, i FN
            och andra internationella organ, länge drivit linjen att sociala,
            etniska och politiska konflikter måste upptäckas på ett tidigt
            stadium innan de övergår i militära konfrontationer och regelrätta
            krig. Exporten av JAS 39 Gripen kan knappast sägas bidra till
            denna konfliktförebyggande verksamhet. Krigsmateriel i sig har
            i sådana sammanhang ett annat syfte. Krigsmateriel är till för
            att användas först sedan en konflikt nått sin kulmen och övergått
            i militära uppgörelser och krig.
          </p>
          <p xml:id="i-JAavsgZjUQXPW7kRjBA3yR">
            Den officiella svenska handelspolitiken har transparens (insyn)
            och villkorslöshet som en av sina grundpelare. Den svenska regeringen
            hävdar att man inte aktivt har försökt påverka Sydafrika att köpa
            JAS 39 Gripen.
          </p>
          <p xml:id="i-RGU5c9mdkSnVvzoeeUCHW6">
            Av en rapport från Diakonia och Kristna Fredsrörelsen "Svenskt
            regeringsstöd för JAS-export till Sydafrika" framgår det att den
            statliga Exportkreditnämnden (EKN) har garanterat över 16 miljarder
            kronor i JAS-affären med Sydafrika. Utöver denna ovanligt stora
            exportkreditgaranti har den svenska regeringen även lånat ut pengar
            till köpet. I början av år 2000 tecknade Svensk Exportkredit (SEK)
            ett avtal på närmare 10 miljarder kronor, vilket är den största
            affären i SEK:s historia. Rapporten säger även att frågan om både
            exportkrediter från EKN och lån från SEK var en del av förutsättningarna
            för att den sydafrikanska regeringen vid kontraktsskrivandet skulle
            gå med på affären.
          </p>
          <p xml:id="i-3yEqDYgjHKNXq3NjiZceYN">
            Dessa uppgifter visar att Sverige varit mycket aktivt när det
            gäller exportstödet till JAS-affären med Sydafrika. De omständigheter
            som rått kring köpet @ exportkrediterna och lånen i mångmiljardklassen
            @ kan knappast ha varit något för regeringen obekant; inte heller
            något som regeringen kunnat förhålla sig inaktiv till, dvs. utan
            att ha fattat någon form av beslut.
          </p>
          <p xml:id="i-ErbuD1UznTa8pwU3n8Ky3S">
            En annan besynnerlighet när det gäller kreditgivningen är att
            man år 1999 endast skrev kontrakt för 9 dubbelsitsiga JAS-plan.
            Men beviljandet av garantier och krediter handlar inte om 9 JAS-plan.
            EKN och SEK har beviljat garantier och krediter för ytterligare
            19 ensitsiga JAS-plan. Man har alltså beviljat garantier och krediter
            för 19 flygplan för vilka man ännu inte skrivit något kontrakt.
          </p>
          <p xml:id="i-NuFSa2XkLXXdJWGcpYcHGR">
            Sydafrikas samlade planerade vapeninköp omfattar 24 brittiska
            Hawkplan, fyra korvetter och tre ubåtar från Tyskland, 30 Augusta-helikoptrar
            från Italien samt 28 svenska flygplan av modell JAS 39 Gripen.
            Det är en osedvanligt tung militär satsning för ett land som av
            apartheid endast fått ekonomiskt kaos, kriminalitet och social
            nöd i arv.
          </p>
        </div>
        <div type="ipQuestion">
          <p xml:id="i-2pBwjhWUR7bzrip314KzZW">
            Jag vill fråga statsministern:
            <list rend="unordered">
              <item>
                1. Vilka åtgärder avser regeringen att vidtaga för att granska
                effekterna av JAS-affären utifrån målet om fattigdomsbekämpning
                och mänskliga rättigheter?
              </item>
              <item>
                2. Vilka åtgärder avser regeringen att vidta för att få klarhet
                när det gäller de sociala konsekvenserna i Sydafrika när det gäller
                landets inköp av de svenska JAS-planen?
              </item>
              <item>
                3. Vilka åtgärder avser regeringen att vidtaga i syfte att redovisa
                villkoren och grunderna för hur exportkrediterna till Sydafrika
                beviljats?
              </item>
            </list>
          </p>
        </div>
      </div>
    </body>
  </text>
</TEI>
