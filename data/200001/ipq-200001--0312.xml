<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0312">
  <teiHeader>
    <fileDesc>
      <titleStmt>
        <title>kvinnors hälsa och arbete</title>
        <author>Sjöstrand, Sven-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnors hälsa och arbete till statsrådet Ingela Thalén om kvinnors hälsa och arbete</title>
          <idno type="rdwebb">GO10312</idno>
          <ref type="dokument_url_text">http://data.riksdagen.se/dokument/GO10312/text</ref>
          <ref type="dokument_url_html">http://data.riksdagen.se/dokument/GO10312</ref>
          <ref type="dokumentstatus_url_xml">http://data.riksdagen.se/dokumentstatus/GO10312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <persName>Sjöstrand, Sven-Erik (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Nxu2ucS4HNhpwyPJzkG5V7" corresp="i-5CGPntyQKYyZVCsCYHPNrm">
          <date when="2001-03-13"/>
        </correspAction>
        <correspAction type="answered" xml:id="i-5es4ePKUqnXmzUrquTeiUV" corresp="i-5CGPntyQKYyZVCsCYHPNrm">
          <date when="2001-03-23"/>
        </correspAction>
        <correspAction type="sent" xml:id="i-A6jsW18uHc8wBauZAAL9MQ" corresp="i-XhKn9p4oQVJvYzm2h78jih">
          <date when="2001-03-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-33dBb648iUKj8Cox4sEapQ">
            Interpellation 2000/01:312 av Sven-Erik Sjöstrand (v) till statsrådet
            Ingela Thalén om kvinnors hälsa och arbete
          </p>
        </div>
        <div type="ipqSubmissionInfo">
          <p xml:id="i-MuLdMhki7veq6EjGst5sni">
            den 12 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VBHkBNRApWREZ7FvBoPHN3">
            I rapporten Slit utan slut konstaterade LO att arbetsmiljöproblemen
            bland kvinnor växer. Det gäller särskilt belastningsskador och
            stress. Situationen inom traditionella kvinnobranscher som vård
            och omsorg är dyster. Kvinnors arbetsmiljö innebär ofta ensidiga
            arbeten, många tunga lyft och psykiska påfrestningar. En faktor
            är också låg utbildningsgrad och låg lön. LO:s andre vice ordförande
            Ulla Lindqvist säger: "Har man inte jämställdhetsglasögonen på
            sig när man arbetar med arbetsmiljön försvinner ofta kvinnofrågorna".
          </p>
          <p xml:id="i-5ph1cqT4szY9DLFQFqGtcE">
            I välfärdsbokslutets delbetänkande (SOU 2000:3) konstateras att
            såväl psykiskt påfrestande som jäktiga jobb är betydligt vanligare
            bland kvinnor än bland män och att dessa skillnader hela tiden
            ökar. Kvinnor inom offentlig sektor uppvisar höga sjukskrivningstal.
            Dessa kvinnor jobbar ofta inom hälso- och sjukvård, sociala tjänster
            m.m. Dessa branscher är hårt slimmade dvs. få som arbetar med
            arbetsuppgifterna.
          </p>
          <p xml:id="i-Xw4RheNxn8K1fF1h2Tf8mk">
            Det är främst bland de offentliganställda kvinnorna som sjukskrivningarna
            och arbetsskadorna ökar.
          </p>
          <p xml:id="i-SJskYvpCwVKkufvmSmK1UC">
            Dagens lagstiftning kring arbetsmiljön är inriktad på den manligt
            dominerande industrin med tekniska och kemiska risker. Det är
            säkert billigare att reducera arbetsmiljöproblem till tekniska
            och kemiska frågor, men det leder till brister i lagstiftning
            utifrån ett jämställdhetsperspektiv. Frågor som arbetstidens förläggning,
            vårdtyngden inom äldrevården, bemanning och riskbedömning av anbud
            av verksamhet som privatiserats hanteras bristfälligt.
          </p>
          <p xml:id="i-Y1ynBZpdiz5NVbXTSmYmv9">
            Reglerna för arbetsskadeförsäkringen skärptes kraftigt år 1993.
            Arbetsskadebegreppet hade tidigare en definition där även organisations-
            och psykosociala faktorer vägdes in och som möjliggjort en helhetsbedömning
            i skadebegreppet. Kvinnor har, när det gäller arbetsskador, fått
            svårare att få dessa erkända. Kvinnors anmälningar avslås i närmare
            50 % av fallen. Samma siffra för män är 40 %( RFV, rapport av
            Lars Grönvik DN den 4 december 2000). Förändringen i lagstiftningen
            har även lett till att en stor del av skadorna inte prövas över
            huvud taget. Statistiken över arbetsskadorna blir därmed missvisande
            och det viktiga förebyggande arbetet försvåras betydligt.
          </p>
          <p xml:id="i-9WJp5n86uxsmRBfgqc2Lvf">
            Av arbetssjukdomar är ca 70 % belastningsskador. Efter att beviskraven
            skärptes år 1993 godkänns årligen bara drygt 2 000 belastningsskador.
            Dessa skador drabbar dubbelt så ofta kvinnor som män. Effekten
            av den hårdare arbetsskadeförsäkringen är därmed i allra högsta
            grad en rättvisefråga.
          </p>
          <p xml:id="i-9RbYe8fDRgGbodoZYX4pXo">
            Det behövs rimliga och sänkta beviskrav i arbetsskadeförsäkringen
            och det krävs dessutom en attitydförändring hos bedömarna. Undersökningar
            visar nämligen att kvinnors anmälningar vad gäller arbetsskador
            oftare får avslag än män även när det avser samma diagnos.
          </p>
        </div>
        <div type="ipQuestion">
          <p xml:id="i-FXoe7xKn8jRkvwvXBbHAKH">
            Jag vill därför fråga statsrådet följande:
            <list rend="unordered">
              <item>
                1. Vad avser statsrådet vidta för åtgärder för att arbetsskadelagstiftningen
                ska få en mer jämställd tillämpning?
              </item>
              <item>
                2. Vad avser statsrådet göra för att minska de brister i handläggningen
                som innebär en strukturell orättvisa i bedömningen av arbetsskadorna?
              </item>
            </list>
          </p>
        </div>
      </div>
    </body>
  </text>
</TEI>
