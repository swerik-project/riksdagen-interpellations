<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0200">
  <teiHeader>
    <fileDesc>
      <titleStmt>
        <title>arbetsmarknadsstatistiken </title>
        <author>Olsson, Kent (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetsmarknadsstatistiken  till näringsminister Björn Rosengren om arbetsmarknadsstatistiken </title>
          <idno type="rdwebb">GO10200</idno>
          <ref type="dokument_url_text">http://data.riksdagen.se/dokument/GO10200/text</ref>
          <ref type="dokument_url_html">http://data.riksdagen.se/dokument/GO10200</ref>
          <ref type="dokumentstatus_url_xml">http://data.riksdagen.se/dokumentstatus/GO10200</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FKLdFezw4jPcBcpexqvUyJ</idno>
            <persName>Olsson, Kent (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TucDU6i4shMkkoD9VTv6Bf" corresp="i-HP26Ex6XfZD2gozC8P6pdm">
          <date when="2001-01-16"/>
        </correspAction>
        <correspAction type="answered" xml:id="i-LaRnkPQ2MfGdZpscrk6E7X" corresp="i-HP26Ex6XfZD2gozC8P6pdm">
          <date when="2001-02-01"/>
        </correspAction>
        <correspAction type="sent" xml:id="i-4p123qLhu6PF5pREZ8qpg8" corresp="i-FKLdFezw4jPcBcpexqvUyJ">
          <date when="2000-12-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NzYJXnedWFNpLsC1cT6Uy7">
            Interpellation 2000/01:200 av Kent Olsson (m) till näringsminister
            Björn Rosengren om arbetsmarknadsstatistiken
          </p>
        </div>
        <div type="ipqSubmissionInfo">
          <p xml:id="i-EdKhgvcfznDHW4WnWc6kh9">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-58x3GAdQZsQQJs3Eddhasy">
            Regeringen verkar bry sig mer om den officiella arbetslöshetsstatistiken
            än om de arbetslösa. Det visar fakta som beskriver verkligheten
            på den svenska arbetsmarknaden. Situationen på den svenska arbetsmarknaden
            ser annorlunda ut om alla som saknar ett arbete redovisas i stället
            för enbart de officiellt öppet arbetslösa.
          </p>
          <p xml:id="i-2aAgzKsrS3DyBmBfxZ5xh7">
            Mer än 1 000 000 svenskar i arbetsför ålder saknar i dag ett
            arbete. Detta är ett enormt slöseri såväl mänskligt som ekonomiskt.
            Över 700 000 människor är antingen öppet arbetslösa, latent arbetssökande,
            i arbetsmarknadspolitiska åtgärder eller undersysselsatta.
          </p>
          <p xml:id="i-X2KvvC1TXGsg8ReYWN8waN">
            Det är oroande att över 1 254 000 människor fortfarande står
            utanför arbetskraften. Det är fler som står utanför arbetskraften
            i dag än 1994. Det saknas fortfarande 300 000 jobb för att lika
            många ska ha ett arbete i dag som för tio år sedan.
          </p>
          <p xml:id="i-A7S1iPQu4YJP6ZipWW2EUq">
            Sverige blir dessutom alltmer tudelat. Endast Stockholms län
            kan redovisa att färre än 10 % av den arbetsföra befolkningen
            saknar ett riktigt arbete om hänsyn tas till alla dem som är öppet
            arbetslösa, i åtgärder samt förtidspensionerade.
          </p>
          <p xml:id="i-Svtd2GECMUBsaS1dSWVGae">
            Fakta från Arbetsmarknadsstyrelsen bekräftar att regeringen under
            våren år 2000 var mer försiktig med att använda arbetsmarknadspolitiska
            åtgärder som ett sätt att få ned den öppna arbetslösheten.
          </p>
          <p xml:id="i-9cDCtdTiQ4LC5s1WPXmudd">
            I takt med att målet om 4 % öppen arbetslöshet närmade sig blev
            emellertid frestelsen alltför stor för statsministern och näringsministern
            att uppnå målet i tid. Statsrådet Björn Rosengren presenterade
            under våren år 2000 krav på AMS att uppemot 50 000 fler individer
            borde sysselsättas i arbetsmarknadspolitiska åtgärder under hösten
            (Affärsvärlden den 21 juni 2000).
          </p>
          <p xml:id="i-5fQM6aq4VkTgjN32oZtrQT">
            Trenden är tydlig: I januari minskade antalet individer i arbetsmarknadspolitiska
            åtgärder med 39,9 % jämfört med januari år 1999, medan i november
            i år ökade antalet personer i åtgärder med 22,6 % i förhållande
            till november år 1999.
          </p>
          <p xml:id="i-Kx7DX7JWCNp4zCqJZD4WGC">
            Den officiella arbetslöshetsstatistiken ger emellertid inte alls
            en fullständig bild av läget på den svenska arbetsmarknaden. Den
            av regeringen förda arbetsmarknadspolitiken har inneburit för
            mycket konstlade och ineffektiva åtgärder för att snygga till
            den officiella statistiken, i stället för att koncentrera all
            kraft på att skapa de bästa möjliga förutsättningarna för fler
            nya jobb.
          </p>
          <p xml:id="i-EturZShRPRHLj92a1mJK4U">
            Verkligheten har kommit i skymundan både i den politiska debatten
            och i massmedierna, men de arbetslösa och sjuka känner till vardagen
            alltför väl. Om den enskilde definieras som officiellt arbetslös
            eller latent arbetssökande är personen i fråga ändock att betrakta
            som arbetslös. I internationell arbetsmarknadsstatistik ingår
            latent arbetssökande i den officiella arbetslöshetsstatistiken.
          </p>
          <p xml:id="i-7fvdjfVwQUAt7e4nkmPZfF">
            När Sverige tar över ordförandeskapet inom EU är det rätt tidpunkt
            att redovisa läget på den svenska arbetsmarknaden på ett mer verklighetsnära
            sätt.
          </p>
        </div>
        <div type="ipQuestion">
          <p xml:id="i-Qt7sxZjpz8awTt5FxKf2Ux">
            Med hänvisning till ovanstående vill jag till statsrådet Björn
            Rosengren ställa följande frågor:
            <list rend="ordered">
              <item>
                Vilka initiativ avser statsrådet ta för att uppnå en mer korrekt
                redovisning om situationen på den svenska arbetsmarknaden, för
                att svensk arbetsmarknadsstatistik därmed ska vara i nivå med
                internationell standard?
              </item>
              <item>
                Vilka initiativ avser statsrådet ta för att även latent arbetslösa
                ska redovisas som arbetslösa i officiell svensk arbetslöshetsstatistik?
              </item>
            </list>
          </p>
        </div>
      </div>
    </body>
  </text>
</TEI>
