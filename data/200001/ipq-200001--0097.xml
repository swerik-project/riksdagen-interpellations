<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0097">
  <teiHeader>
    <fileDesc>
      <titleStmt>
        <title>verksamheten vid Lunds universitets historiska museum</title>
        <author>Thalén Finné, Ewa (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>verksamheten vid Lunds universitets historiska museum till kulturminister Marita Ulvskog om verksamheten vid Lunds universitets historiska museum</title>
          <idno type="rdwebb">GO1097</idno>
          <ref type="dokument_url_text">http://data.riksdagen.se/dokument/GO1097/text</ref>
          <ref type="dokument_url_html">http://data.riksdagen.se/dokument/GO1097</ref>
          <ref type="dokumentstatus_url_xml">http://data.riksdagen.se/dokumentstatus/GO1097</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <persName>Thalén Finné, Ewa (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-BgsprPDgifz8J6TxCEMJ9w" corresp="i-JchxQfU1zc3XVbvadFgBSn">
          <date when="2000-11-14"/>
        </correspAction>
        <correspAction type="answered" xml:id="i-WR2WA7TB1XRn8Wb8ZKFYL6" corresp="i-JchxQfU1zc3XVbvadFgBSn">
          <date when="2000-11-28"/>
        </correspAction>
        <correspAction type="sent" xml:id="i-2yqagsPMbuAGB1hoBhWs61" corresp="i-Ev13DrJjHbo85jEmQ5EPLM">
          <date when="2000-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-B9F9qbLbMpuxstF7LRTGkw">
            Interpellation 2000/01:97 av Ewa Thalén Finné (m) till kulturminister
            Marita Ulvskog om verksamheten vid Lunds universitets historiska
            museum
          </p>
        </div>
        <div type="ipqSubmissionInfo">
          <p xml:id="i-KWGm3F2TQiK53XS9tqD55E">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FWu2a34navfTgtkGb7kJFV">
            Kulturministern har vid upprepade tillfällen under det senaste
            året besvarat olika frågor om verksamheten vid Lunds universitets
            historiska museum, senast i samband med en skriftlig fråga från
            mig den 1 november. Trots dessa svar kvarstår en stor osäkerhet
            vad gäller den framtida verksamheten vid Lunds universitets historiska
            museum.
          </p>
          <p xml:id="i-AQT5ziLKF4CD59ynvHh6aB">
            Händelseutvecklingen på senare tid förstärker denna osäkerhet.
            T.ex. säger ställföreträdande prefekt vid Arkeologiska institutionen,
            professor Lars Larsson, om situationen för museet: "Detta är vår
            ödesstund".
          </p>
          <p xml:id="i-RY4ohKkfjhJJJYFXc2PyGu">
            Det som riskerar att ske är att museet förlorar alla nya fornfynd,
            och alla gamla som inte fyndfördelats, till Stockholm och Statens
            historiska museum. Lastbilslass med historiska skånska fynd ska
            alltså skeppas till Stockholm, trots tidigare riksdagsbeslut att
            arkeologiska fynd ska förvaras nära fyndplatsen och inte centraliserat
            samlas i Stockholm. På lastbilsflaken kommer bl.a. takstolen till
            Kävlinge gamla kyrka och Tycho Brahes vattenhjul från Ven att
            ligga.
          </p>
          <p xml:id="i-PXr8y78qWM9wSDEpYXpxNs">
            Detta är alltså vad som väntar om den hårdbantade organisationen
            i Lund inte fyller Riksantikvarieämbetets krav. En faktor som
            ytterligare komplicerar denna fråga, och som otydliggör det politiska
            ansvaret, är att Lunds universitets historiska museum ytterst
            lyder under Utbildningsdepartementet medan Statens historiska
            museum faller under Kulturdepartementet. Det kostar naturligtvis
            pengar för Statens historiska museum i Stockholm att överta ansvaret
            för de skånska fynden, med största sannolikhet kostar det t.o.m.
            mer än vad som fattas för Historiska museet i Lund. Att stillatigande
            se på när verksamheten läggs ned vid Lunds universitets historiska
            museum med hänvisning till att det är två olika kassor är inte
            att ta politiskt ansvar.
          </p>
        </div>
        <div type="ipQuestion">
          <p xml:id="i-W3sD1DSSnY1S5Xiu2NXGB8">
            Museiverksamhet ingår inte i universitetens kärnverksamhet, men
            trots detta planerar universitetsledningen i Lund att tillsätta
            en övergripande utredning om framtiden för samtliga museer i universitetets
            regi. En sådan utredning kommer att ta tid och under tiden kommer
            historiska museet troligen att nedrustas och avfolkas. För att
            verksamheten inte sakta men säkert ska tyna bort behövs alltså
            konkreta handlingar. En sådan lösning skulle kunna vara att, som
            i fallet med Bildmuseet i Umeå, skapa en samfinansiering mellan
            departementen.
            <list rend="unordered">
              <item>
                Med anledning av ovanstående vill jag fråga kulturministern följande:
              </item>
              <item>
                1. Är kulturministern beredd att medverka till att Kulturdepartementet
                tillsammans med Utbildningsdepartementet och Lunds universitet
                utreder huvudmannaskapet för Lunds universitets historiska museum
                i syfte att bibehålla museiverksamheten, med bevarad fyndfördelning,
                i Skåne?
              </item>
              <item>
                2. Är kulturministern beredd att under tiden denna utredning
                arbetar skapa en samfinansiering mellan Lunds universitet, Kulturdepartementet
                och Utbildningsdepartementet för att upprätthålla verksamheten
                vid Lunds universitets historiska museum?
              </item>
            </list>
          </p>
        </div>
      </div>
    </body>
  </text>
</TEI>
