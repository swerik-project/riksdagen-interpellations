<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0015">
  <teiHeader>
    <fileDesc>
      <titleStmt>
        <title>aidsfrågan i Sydafrika</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>aidsfrågan i Sydafrika till statsminister Göran Persson om aidsfrågan i Sydafrika</title>
          <idno type="rdwebb">GO1015</idno>
          <ref type="dokument_url_text">http://data.riksdagen.se/dokument/GO1015/text</ref>
          <ref type="dokument_url_html">http://data.riksdagen.se/dokument/GO1015</ref>
          <ref type="dokumentstatus_url_xml">http://data.riksdagen.se/dokumentstatus/GO1015</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Hudc3ukJqeCYKD4tSXftmX" corresp="i-3kVCtR7mCK6mW2F6oaBMR5">
          <date when="2000-10-03"/>
        </correspAction>
        <correspAction type="answered" xml:id="i-2xH5R4dUASViQduCAftWHA" corresp="i-NxhWABYZtDAg5RbsxD7VBv">
          <date when="2000-11-21"/>
        </correspAction>
        <correspAction type="sent" xml:id="i-XoyvfrmSbboqKszqdVsSfN" corresp="i-4HwVdTBbapZ5KwNJtKs6Ux">
          <date when="2000-09-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ETvt8DQvtNiqiwsJxLLKLW">
            Interpellation 2000/01:15 av Marianne Andersson (c) till statsminister
            Göran Persson om aidsfrågan i Sydafrika
          </p>
        </div>
        <div type="ipqSubmissionInfo">
          <p xml:id="i-9tuD9sYshmyNtGitaVY3Sz">
            den 22 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UXgLKJFEY3H3Y8M6PXrbrN">
            Begravningstågen ökar i länderna i södra Afrika, begravningsplatserna
            fylls, alltfler barn blir föräldralösa, lärare dör, sjukvårdspersonalen
            dör, mer än var femte person är hivpositiv i flera länder och
            antalet aidssjuka ökar ständigt. Varje månad föds 5 000 hivsmittade
            barn i Sydafrika och 4 miljoner väntas dö i aids. I Zambia är
            var fjärde person smittad i storstadsområdena. På huvudstaden
            Lusakas största begravningsplats begravs 60 döda varje dag. Detta
            är bara några exempel. Förutom de mänskliga tragedierna i denna
            gigantiska farsot slås förutsättningarna för all utveckling i
            länderna ut. När en stor del av befolkningen dör, när folk ständigt
            är borta från jobbet för att gå på begravning, när utbildade nyckelpersoner
            dör, då är det inte svårt att förstå att detta inte endast är
            ett hälsoproblem, det är ett utvecklings-, demokrati- och säkerhetsproblem.
          </p>
          <p xml:id="i-MEE7WPH1w9wudBevaByVQv">
            Kampen mot hiv/aids har en framträdande och växande betydelse
            i Sveriges utvecklingssamarbete med länderna i södra Afrika. Vi
            har också en betydande kompetens att konstruktivt arbeta med att
            förändra attityder och beteende för att stoppa smittspridningen.
            Det kunde jag och två andra ledamöter konstatera vid ett studiebesök
            i Zambia och Sydafrika nyligen. I Zambia har RFSU ett projekt
            i Kafuedistriktet utanför Lusaka som bl.a. går ut på utbildning
            av unga till att utbilda andra unga, information om och tillhandahållande
            av kondomer. Det handlar också om att ändra det manliga beteendet
            att ha sex med ett stort antal kvinnor, gärna unga. Kunskapen
            om och tillgången på kondomer är minimal. Projektet är framgångsrikt
            och behöver spridas.
          </p>
          <p xml:id="i-EsbmddWHyfg8ETCAmXcrux">
            I Sydafrika besökte jag två projekt, ett mycket imponerande i
            Soweto som stöder hivpositiva kvinnor och deras barn och ett projekt
            som arbetar med diskrimineringen av hivpositiva. Samtliga är mycket
            upprörda över att president Thabo Mbeki förnekar sambandet hiv@aids
            och att han vägrar befolkningen stoppmediciner, som skulle kunnat
            hindra sjukdomen att bryta ut och kunnat hindra smittöverföring
            från mor till barn. Han anser att aids orsakas av fattigdom. Det
            är sant att fattiga hivpositiva människor har sämre motståndskraft,
            men det är inte fattigdomen som orsakar aids. I stället är det
            så att aids orsakar fattigdom. Thabo Mbekis attityd skapar inte
            bara förvirring i Sydafrika, människorna i alla länder i södra
            Afrika lyssnar givetvis på presidenten. Därmed motverkas arbetet
            med att hindra spridning och effekter av farsoten. Thabo Mbeki
            är utsatt för stort internt tryck men politisk prestige hindrar
            honom nu att tänka om. Under tiden dör folket.
          </p>
          <p xml:id="i-8Su1mBkVK2JDZviF4W3poX">
            Statsministerns goda relation till och täta kontakter med Thabo
            Mbeki skulle kunna användas för att lösa denna tragiska prestigefråga.
            En ändrad attityd hos den sydafrikanske presidenten skulle kunna
            rädda många människor undan aidsdöden och medverka till att arbetet
            med frågan i Sveriges utvecklingssamarbete med länderna i södra
            Afrika får större effekt.
          </p>
          <p xml:id="i-QXkqzRBqt8tchPCKRPSWvn">
            Jag vill därför fråga:
          </p>
          <p xml:id="i-VsFdTYkgAi8EC9z9UN4wX4">
            Avser statsministern att aktualisera frågan om hiv/aids i samtal
            med Sydafrikas president?
          </p>
        </div>
      </div>
    </body>
  </text>
</TEI>
