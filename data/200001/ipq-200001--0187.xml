<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0187">
  <teiHeader>
    <fileDesc>
      <titleStmt>
        <title>inlån från statliga museer</title>
        <author>Hansson, Roy (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>inlån från statliga museer till kulturminister Marita Ulvskog om inlån från statliga museer</title>
          <idno type="rdwebb">GO10187</idno>
          <ref type="dokument_url_text">http://data.riksdagen.se/dokument/GO10187/text</ref>
          <ref type="dokument_url_html">http://data.riksdagen.se/dokument/GO10187</ref>
          <ref type="dokumentstatus_url_xml">http://data.riksdagen.se/dokumentstatus/GO10187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZ8SfvMTUwmGX9ydckup6w</idno>
            <persName>Hansson, Roy (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LLqbu97csDXPhPcmDpS3Rs" corresp="i-JchxQfU1zc3XVbvadFgBSn">
          <date when="2001-01-16"/>
        </correspAction>
        <correspAction type="answered" xml:id="i-631suXmYkUC4aQFkUmvQCK" corresp="i-JchxQfU1zc3XVbvadFgBSn">
          <date when="2001-01-25"/>
        </correspAction>
        <correspAction type="sent" xml:id="i-5ykNjtHYD1nh6r7g3mCwqV" corresp="i-TZ8SfvMTUwmGX9ydckup6w">
          <date when="2000-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KcGNYVxmEp8KS54BJuVZKv">
            Interpellation 2000/01:187 av Roy Hansson (m) till kulturminister
            Marita Ulvskog om inlån från statliga museer
          </p>
        </div>
        <div type="ipqSubmissionInfo">
          <p xml:id="i-PrpL38F7LBDywxLcWGDgEF">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VBkEt4JD5emstNK5hPaMmy">
            Gotland är en fornlämningstät och fyndrik region, välkänd för
            sin rika kultur från forn- och medeltid. Genom ett isolerat läge
            långt från svenska kusten och med avlägsna kontakter längs floderna
            i öster och på haven i väster, skapades speciella kulturformer
            på ön med inslag från både öst- och västeuropeisk kultur.
          </p>
          <p xml:id="i-Gnng2jhSTZEM2EgLSRhbzv">
            Närmare 8 000 arkeologiska undersökningar har gett ett rikt och
            i många fall unikt fyndmaterial från stenålder till medeltid.
            Över 700 skattfynd från vikingatiden gör Gotland till en av världens
            rikaste platser för vikingatida silver @ mer än ett ton silver
            har hittills plockats upp ur öns mylla. Med minst 116 medeltida
            kyrkor från medeltiden, där man tycks ha tävlat om att övertrumfa
            varandra i praktfull utsmyckning, finns ett mycket stort antal
            bevarade medeltida inventarier av hög europeisk klass.
          </p>
          <p xml:id="i-FuhHYZXcwwqNAAGf4QCoVz">
            Länsmuseet på Gotland har en mycket fin samling som visar Gotlands
            utveckling från geologisk tid fram till nutid. Men de mest anmärkningsvärda
            föremålen @ de som tydligast speglar öns historia och internationella
            kontakter @ visas inte här.
          </p>
          <p xml:id="i-GSSvKGWLNiu4As8ZCUZ8rG">
            Museets nybyggda skattkammare som invigdes 1998 håller högsta
            säkerhetsklass. Här finns ca 25 skattfynd utställda, skatter som
            länsmuseet äger eller har fått deponerade från Statens historiska
            museum. De utgör 3,5 % av den totala mängden gotländska skattfynd.
            Enligt fornminneslagens § 10 och § 11 ska jordfunna föremål, som
            helt eller delvis är av guld, silver eller koppar och där ägare
            saknas, hembjudas staten. Länsmuseet på Gotland är inte ett statligt
            museum, men fornminneslagens § 13 ger Statens historiska museum
            rätt att överlåta föremål "på museum som för framtiden kan taga
            erforderlig vård om föremålet".
          </p>
          <p xml:id="i-JZ89dsdYTuWZ4VZnCj8nA6">
            Länsmuseet har givetvis behov av och önskemål om depositioner
            på längre tid, men det som skulle gagna Gotland och länsmuseet
            allra mest är inlån under begränsad tid, exempelvis ett par månader.
          </p>
          <p xml:id="i-TAybxRCMavZAEFYZb7KbSb">
            Under år 2000 har tillväxtavtal upprättats mellan Gotlands kommun
            och Näringsdepartementet. I en särskild punkt (Gotländska tillväxtavtal
            1999 punkt 10) behandlas de gotländska kulturskatterna och behovet
            av att de visas på ön. Kulturens och kulturarvets stora betydelse
            för den regionala utvecklingen framhålls "dels för den egna befolkningens
            närhet till sin historia, identitet och goda livsmiljö, dels som
            attraktion för både turistnäringen och företagsetableringar."
          </p>
          <p xml:id="i-Nf8uG6EbKSwBNxAYpjVJhG">
            Nyligen beviljades länsmuseet efter flera års förhandlingar med
            SHM (Statens historiska museum) till slut ett inlån av skattfyndet
            från Dune i Dalhem. Tyvärr blev lånetiden mycket kort, endast
            åtta dagar, mellan den 26 november och den 3 december 2000. Länsmuseet
            är givetvis tacksamt över att lånet av den märkliga skatten till
            slut beviljades, men åtta dagar i november är kanske ändå inte
            att betrakta som en allvarlig vilja att tillmötesgå regionens
            behov.
          </p>
          <p xml:id="i-GfPtX4QWwacz4huWYsGCcK">
            Att gotlänningarna uppskattade att få se "sin" skatt vittnade
            dock köerna om som ringlade förbi montern under dagar som kvällar
            under den intensiva utställningsperioden.
          </p>
          <p xml:id="i-GNdUCp15v4PT5JgJuWgLGQ">
            Det finns en lång rad "riksklenoder" från Gotland på de statliga
            museerna i Stockholm, som under ett par månader varje år borde
            visas i sin rätta kulturmiljö, på Länsmuseet i Visby. Några exempel
            kan nämnas. Föremål av silver och guld för att belysa öns tidigare
            rikedom (exempelvis Burgeskatten från Lummelunda), men även de
            stora gotländska bildstenarna och de vackra kyrkoskulpturerna
            från romansk och tidig gotisk tid för att illustrera kulturkontakter.
          </p>
          <p xml:id="i-TP1gFMTgtpSa7YHqCy689L">
            Andra högt önskade föremål är gravfynd från romersk tid. Den
            romerska järnåldern kallas för "guldåldern" på Gotland. Denna
            benämning kan inte bli tydlig med enbart de fynd som tillhör Gotlands
            fornsal. En specialutställning med länsmuseets egna föremål, kompletterade
            med gotländska föremål från Statens historiska museum, exempelvis
            romerska bronsfat och skålar, skulle ge betydligt klarare bild
            av en epok med stort välstånd och ypperlig konstfärdighet.
          </p>
          <p xml:id="i-5s24drBuVKpveakAmnXqSu">
            Kistan med verktyg från Mästermyr är unik @ den mest kompletta
            verktygssamling som påträffats från förhistorisk tid med sina
            ca 150 verktyg och föremål från vikingatidens slutskede är ett
            annat exempel på ett angeläget inlån.
          </p>
          <p xml:id="i-J8sHPjAaH4SJ4GccvtDHiM">
            Även föremål från Nordiska museets samlingar, såsom glasmålningen
            med bonddansen från 1609, vore mycket värdefullt att få visa på
            Gotland.
          </p>
          <p xml:id="i-2HHrH3Uwc2vQkg5ixpznvo">
            Det är viktigt att skapa förståelse hos de statliga museerna
            i Stockholm för att kunna förverkliga tillfälliga utlån av "high-lights"
            @ föremål som bidrar till att klargöra Gotlands utveckling från
            äldsta tid och fram till i dag, till glädje för gotlänningar och
            som hjälp till utifrån kommande besökare som vill förstå den gotländska
            kulturen.
          </p>
        </div>
        <div type="ipQuestion">
          <p xml:id="i-LPH4w55zxmfRuZDTHctqn1">
            Mot bakgrund av ovanstående vill jag ställa följande frågor till
            kulturministern:
            <list rend="unordered">
              <item>
                1. Vilka åtgärder avser kulturministern vidta för att förenkla
                möjligheterna att få låna konstverk och andra fynd från Statens
                historiska museum?
              </item>
              <item>
                2. Vilka åtgärder avser kulturministern vidta för att tillämpningen
                av fornminneslagen § 13 ska fungera bättre?
              </item>
              <item>
                3. På vilket sätt avser kulturministern medverka till att regioners
                kulturskatter i högre utsträckning kan användas i det regionala
                utvecklingsarbetet?
              </item>
            </list>
          </p>
        </div>
      </div>
    </body>
  </text>
</TEI>
