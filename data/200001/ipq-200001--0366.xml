<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0366">
  <teiHeader>
    <fileDesc>
      <titleStmt>
        <title>låsta arvspengar och socialbidrag</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>låsta arvspengar och socialbidrag till socialminister Lars Engqvist om låsta arvspengar och socialbidrag</title>
          <idno type="rdwebb">GO10366</idno>
          <ref type="dokument_url_text">http://data.riksdagen.se/dokument/GO10366/text</ref>
          <ref type="dokument_url_html">http://data.riksdagen.se/dokument/GO10366</ref>
          <ref type="dokumentstatus_url_xml">http://data.riksdagen.se/dokumentstatus/GO10366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Enochson, Annelie (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4uvJ3x1DioNnraipDsDjBD" corresp="i-ESKbhHz2VETwMj9meYcmxk">
          <date when="2001-04-17"/>
        </correspAction>
        <correspAction type="answered" xml:id="i-MoX68ckfcCS8TWUwqd5Lfp" corresp="i-ESKbhHz2VETwMj9meYcmxk">
          <date when="2001-05-02"/>
        </correspAction>
        <correspAction type="sent" xml:id="i-CaKoWH9kiiTqPRHfuTyKfb" corresp="i-TECanR77Prb79DHwPvLitN">
          <date when="2001-04-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GTJAtd9nmaVeck4p6kjCWD">
            Interpellation 2000/01:366 av Annelie Enochson (kd) till socialminister
            Lars Engqvist om låsta arvspengar och socialbidrag
          </p>
        </div>
        <div type="ipqSubmissionInfo">
          <p xml:id="i-6EFb4UzcZqAE3i2Ck9T9fP">
            den 5 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UR6q4pCjTuLpqxPjKrxxps">
            För inte länge sedan ställde jag en skriftlig fråga till socialministern
            angående låsta arvspengar kontra socialbidrag (fråga 2000/01:936).
            Upphovet till frågan är det faktum att våra olika bidragssystem
            är mycket komplicerade och sällan lätta att förstå. Ett aktuellt
            exempel på detta är det i Göteborgspressen uppmärksammade fallet
            med en kvinna som miste sin man i en olycka för några år sedan.
            Familjens son ärvde fadern genom försäkringspengar, som dock inte
            utlöses förrän pojken är myndig. Arvet förvaltas därför av en
            överförmyndare och är således ej tillgängligt för modern. Mindre
            belopp kan förvisso tas ut för köp av exempelvis en cykel @ om
            än alltid i samråd med överförmyndaren. Ett helt normalt förfarande.
          </p>
          <p xml:id="i-V9PFdZp2kjLbV6ggCMYyH3">
            Men för barnets mamma skapar denna situation stora problem. Till
            att börja med belastar en del av dessa arvspengar mamman som inkomst
            av kapital. Trots att hon inte får röra pengarna. En följd av
            denna beskattning är att familjen förlorade sitt bostadsbidrag.
            När mamman senare, efter en tids sjukdom, skulle börja studera
            sökte och beviljades hon studiestöd. Tyvärr gick inte studierna
            så bra och när hon sedan blev sjukskriven ville inte försäkringskassan
            betala ut någon sjukpeng. Detta eftersom hon var "nollad" på grund
            av att hon mottagit studiestöd. Ej heller var mamman berättigad
            socialbidrag eftersom hon ansågs "förmögen" genom att sonens arvspengar
            belastade henne skattemässigt @ trots att hon inte får röra pengarna.
          </p>
          <p xml:id="i-VFUBRQtKG4QSXLMsYDpx55">
            Med anledning av detta frågade jag socialministern vad denne
            tänker göra för de som är berättigade socialbidrag men inte kan
            få det på grund av låsta arvspengar som tillhör deras barn. Ministern
            svarade att han inte tänker vidta några åtgärder i denna fråga.
          </p>
          <p xml:id="i-2xCZ7ivpAkz2RcJpKzVLT9">
            I sitt svar slår socialministern fast att barn aldrig är försörjningsskyldiga
            gentemot sina föräldrar men att föräldrarna enligt föräldrabalken
            är skyldiga att försörja sina barn. Om detta tvistar väl knappast
            någon. Vidare skriver socialministern att det som regel är så
            att föräldrarna saknar förmåga att försörja barnen vid prövning
            av socialbidrag. Skulle så vara fallet att barnet har egna tillgångar
            så får dessa användas endast för barnets behov. Återigen är detta
            något som torde anses vara allmängods. Reglerna för förvaltandet
            av barns arv är inte föremålet för min kritik.
          </p>
          <p xml:id="i-qcoDj1M7Dn5RLmDFHpuuz">
            Socialministern avslutar sitt svar med att fastslå att ett barns
            ärvda tillgångar får tas i anspråk för barnets behov, men inte
            medräknas vid socialbidragsprövningen för föräldern samt att ministern
            mot bakgrund av detta inte tänker vidta några åtgärder i frågan.
            Men problematiken i det angivna exemplet är just det att barnets
            ärvda tillgångar medräknas i prövningen av bidrag till mamman.
            Det måste anses vara helt orimligt att en förälder i ekonomisk
            nöd dels beskattas för pengar hon ej har tillgång till och dels,
            indirekt, nekas bidrag på grund av denna beskattning. Åt detta
            vill socialministern inte göra något.
          </p>
          <p xml:id="i-XC63JxrqeYEuhS8CniLcY9">
            När jag senare även ställde frågan till socialförsäkringsministern
            vid riksdagens frågestund blev svaret i stället att regeringen
            ser över problematiken för att finna en lösning. Jag undrar vari
            problemet ligger. Vad krävs för att lösa detta problem?
          </p>
          <p xml:id="i-DBNgwCuWhmN8Zq2AR3kHR1">
            Mot bakgrund av vad som anförts ovan vill jag ställa följande
            fråga till socialministern:
          </p>
          <p xml:id="i-Fwx8ULxbfkTnCmFz9z49GA">
            Vad tänker ministern göra för att låsta arvspengar till barn
            inte ska belasta den efterlevande föräldern?
          </p>
        </div>
      </div>
    </body>
  </text>
</TEI>
