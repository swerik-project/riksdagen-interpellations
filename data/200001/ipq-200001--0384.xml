<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0384">
  <teiHeader>
    <fileDesc>
      <titleStmt>
        <title>stamcellsforskningen</title>
        <author>Svensson, Alf (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stamcellsforskningen till socialminister Lars Engqvist om stamcellsforskningen</title>
          <idno type="rdwebb">GO10384</idno>
          <ref type="dokument_url_text">http://data.riksdagen.se/dokument/GO10384/text</ref>
          <ref type="dokument_url_html">http://data.riksdagen.se/dokument/GO10384</ref>
          <ref type="dokumentstatus_url_xml">http://data.riksdagen.se/dokumentstatus/GO10384</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <persName>Svensson, Alf (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ASRbPLg5boL43SjsdccMmA" corresp="i-ESKbhHz2VETwMj9meYcmxk">
          <date when="2001-04-24"/>
        </correspAction>
        <correspAction type="answered" xml:id="i-PiQFtWQo9mwu6KaAEeFNFN" corresp="i-PzNviXpYSimQsvSkF9CmDz">
          <date when="2001-05-29"/>
        </correspAction>
        <correspAction type="sent" xml:id="i-YGq4SJiFpzmskVE2YGDgR7" corresp="i-WCrN5vpCNm6z9SvfXfby4e">
          <date when="2001-04-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EtTitcrq9aAPnmtg4nLAqC">
            Interpellation 2000/01:384 av Alf Svensson (kd) till socialminister
            Lars Engqvist om stamcellsforskningen
          </p>
        </div>
        <div type="ipqSubmissionInfo">
          <p xml:id="i-Nf7VbBUTJPxnJ1oSWtJcEE">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6tRjdopKjKHvvTCr24YH9S">
            Människovärdet och mänskliga rättigheter
          </p>
          <p xml:id="i-3NmXjHUvFTabF4mTpTxFDG">
            I västerländsk etisk tradition betonas alla människors absoluta
            och okränkbara värde. Detta unika människovärde ligger till grund
            för internationella deklarationer om mänskliga fri- och rättigheter.
            Människosynen innebär att ingen människa får behandlas som ett
            medel för andra. Ett absolut människovärde innebär att värdet
            är knutet till hennes existens, inte till det hon har eller gör.
            Människan är ett mål i sig. Ingen annan människa får äga henne
            eller på ett kränkande sätt använda henne som ett medel. Mänskliga
            embryon är inte material. Det faktum att människan i olika livsstadier
            och situationer inte kan hävda sina rättigheter upphäver dem inte.
            När en vuxen människa sover eller när barnet utvecklas i moderns
            mage är människan lika fullt mänsklig till sin natur. Denna människosyn
            brukar beskrivas som att människan är en person. Hennes människovärde
            är knutet till hennes existens, inte till olika stadier eller
            situationer i den enskilda människans livscykel.
          </p>
          <p xml:id="i-QmffYMu3B9NwS2vW8eVBqR">
            Vad är stamceller?
          </p>
          <p xml:id="i-RoTHrmVC54smoNSVDoMmqC">
            På senare år har s.k. stamcellsforskning aktualiserats inom den
            biomedicinska forskningen. Stamceller är en typ av celler som
            har en stor biologisk potential och kan dela sig ett stort antal
            gånger. De ger i sin tur upphov till specialiserade och mer vävnadsspecifika
            celler. Genom kunskap om hur dessa stamceller differentieras till
            olika vävnader kan det bli möjligt att behandla sjukdomar samt
            att häva bristen på organ för transplantationsändamål. Ny vävnad
            kan skapas genom cellkulturer av stamceller eller genom injicering
            av stamceller. Inte minst kan stamceller komma att användas för
            att skapa överhud, hjärtmuskelceller och brosk. Mer komplicerat
            uppbyggda organ förväntas inte kunna skapas på lång tid.
          </p>
        </div>
        <div type="ipQuestion">
          <p xml:id="i-GbjeVkYVhGwm295pqw3vJi">
            Stamceller har åtminstone sex olika källor. De kan hämtas från:
            <list rend="unordered">
              <item>
                1. tidiga mänskliga embryon (blastocyster), som blivit över vid
                provrörsbefruktning eller tillkommit på konstgjord väg utan avsikt
                att det mänskliga livet ska få fortleva
              </item>
              <item>
                2. tidiga mänskliga "embryon", som skapats genom kloning (kärnöverföringsteknik)
              </item>
              <item>
                3. tidiga former av könsceller eller kroppsceller tagna från
                aborterade foster
              </item>
              <item>
                4. navelsträngens blodceller vid en förlossning
              </item>
              <item>
                5. vävnad hos en vuxen människa, t.ex. benmärg
              </item>
              <item>
                6. omprogrammerade stamceller från vävnad hos en vuxen människa.
              </item>
            </list>
          </p>
          <p xml:id="i-WpkEeFbpBR5yuSLYtKXMLg">
            Etisk konflikt
          </p>
          <p xml:id="i-CpQNwRHt4rE1kQMEKUZLb7">
            Internationellt har debatten om stamcellsforskning varit intensiv.
            Orsaken är att det är skillnad på stamceller och stamceller. Embryonal
            stamcellsforskning kräver att mänskliga individer under sin embryonala
            utveckling förbrukas för produktion av stamceller (1@3 ovan).
            Den mänskliga individen är stamcellerna. Denna stamcellsforskning
            kräver således att människoliv instrumentaliseras och används
            som medel och inte som mål i sig. Detta sker samtidigt som det
            finns ett etiskt okomplicerat och lika fullt lovande forskningsalternativ:
            stamceller från vuxna individer (4@6 ovan). Stamcellerna är enskilda
            celler hos den vuxne. Existensen av dessa stamceller, var okänd
            bara för några år sedan. Forskningen på dylika stamceller är mycket
            lovande och kan göras med samtycke från personen i fråga och med
            full respekt för människovärdet.
          </p>
          <p xml:id="i-BdL4qCzZ69vVT8wAgYQv9m">
            Öppen debatt om etik och människosyn
          </p>
          <p xml:id="i-R326ojkw5ti2BHpui2y92t">
            Vi menar att det måste höra till den öppna debatten om stamcellsforskning,
            kloning och över huvud taget genteknik på människor att man redovisar
            sin etik och människosyn. När en del debattörer, journalister,
            politiker eller forskare förordar detta slag av etiskt kontroversiell
            forskning saknas etisk analys och motivering. De etiska argument
            som oftast synes förekomma i den svenska debatten är nyttan för
            transplantationskirurgin och möjligheten att i framtiden kunna
            behandla och bota i dag obotliga sjukdomar. Dessa potentiella
            välgärningar är synnerligen eftersträvansvärda, men med samma
            typ av etiska resonemang och samma nyttoargument kan man även
            logiskt argumentera för att offra en frisk människa för t.ex.
            transplantationsändamål, för att flera ska få leva. För nyttoetikern,
            utilitaristen, finns nämligen inget specifikt människovärde och
            inga mänskliga rättigheter. Debattörer, journalister, politiker
            eller forskare måste ta den etiska utmaningen på större allvar.
            Eller ska effekterna få helga medlen? Om svaret är ja på den frågan,
            undrar vi vart människovärdet och de mänskliga rättigheterna tog
            vägen.
          </p>
          <p xml:id="i-U3SHY7tAhxSP8WwDhc5c4s">
            Brott mot människovärdesprincipen
          </p>
          <p xml:id="i-CH1T6MSfDrP3Ht7xHaEC9V">
            Nu är det inte speciellt svårt att inse att forskning på människoembryon
            och därmed på stamceller från embryon är ett brott mot människovärdesprincipen.
            Det är en instrumentalisering av mänskliga individer i ett mycket
            tidigt skede av deras liv. Verksamheten innebär ju att man använder
            sig av och förstör individuellt mänskligt liv i akt och mening
            för att använda det till forskning. Denna forskning, eller, rättare
            sagt, de berörda forskarna och förespråkarna bortser från människolivets
            värde och värdighet och reducerar människolivet i sina tidigaste
            stadier till medel för andra syften. Dessutom måste det påtalas
            att experiment på embryonala stamceller oundvikligen kommer att
            kunna leda ut på ett sluttande plan @ kloning.
          </p>
          <p xml:id="i-Xyc9ksCyt4rSuitYrKGdE">
            Välj det etiskt okontroversiella!
          </p>
          <p xml:id="i-DoenDKNnvb5BtoQW32R8eK">
            Etiskt okontroversiella möjligheter till liknande forskning föreligger.
            Viktiga framsteg görs på stamceller från organ hos vuxna människor.
            Denna väg för forskningen är öppen utan etiska invändningar, så
            länge individen gett sitt samtycke. Ingen tycks heller veta om
            antingen stamceller från människoembryon eller stamceller från
            vuxna kommer visa sig vara av större värde i kampen mot sjukdomar.
            Denna ovisshet blir paradoxalt nog ett etiskt argument för att
            tillåta forskning på människoembryon. En fundamental etisk princip
            är dock att i etiska konflikter välja det etiskt okontroversiella
            framför det kontroversiella. Om två vägar leder till målet väljer
            man den väg som är moraliskt god och invändningsfri. Sensmoralen
            borde rimligtvis vara att satsa på forskning där människovärdet
            respekteras samt att inte satsa på forskning där människoliv instrumentaliseras
            och elimineras.
          </p>
          <p xml:id="i-V4x91sdGN6gG7nkLBjfiNp">
            Rent vetenskapligt torde det te sig nödvändigt att genom embryonal
            stamcellsforskning på djurmodeller klargöra fördelar respektive
            nackdelar med embryonala stamceller kontra adulta stamceller.
            Det torde vara angeläget att med hjälp av djurmodeller klargöra
            hur tidigt i fosterstadiet som totipotenta stamceller blir pluripotenta
            och när i fosterstadiet pluripotenta (adulta) stamceller kan tas
            utan att fostret skadas.
          </p>
          <p xml:id="i-J6pZTJDVJYfUswhSkfTfov">
            Det är min uppfattning att denna självklara vetenskapliga forskning
            på djurmodeller saknas.
          </p>
          <p xml:id="i-SXv6xt3FE5xKV3g5JDjYsG">
            Mot bakgrund av ovanstående vill jag fråga socialministern:
          </p>
          <p xml:id="i-EnJAW9AiRUJYLwz45cxSmr">
            Vilka etiska värden avser ministern föreslå ska vara grunden
            för forskningen som bygger på livets minsta beståndsdelar?
          </p>
          <p xml:id="i-LqQMiEB3nqfdTrCuJ9CQK9">
            Vilka etiska och lagstiftningsmässiga gränser avser socialministern
            uppställa när det gäller forskning på stamceller?
          </p>
          <p xml:id="i-EMLfXSVwAT8821zuhj74gB">
            På vilket sätt avser ministern säkerställa att den forskning
            som bedrivs i Sverige sker på ett etiskt acceptabelt sätt?
          </p>
          <p xml:id="i-36UU9L2ZJZaYKqaB8gg77x">
            Avser ministern att acceptera forskning på embryonala stamceller
            trots att forskning med hjälp av djurmodeller inte ägt rum?
          </p>
          <p xml:id="i-7WY6rKc8EJMrp5TBAasdma">
            Avser ministern att för riksdagen presentera förslag beträffande
            riktlinjer och lagstiftning som rör de i interpellationen aktualiserade
            frågorna?
          </p>
        </div>
      </div>
    </body>
  </text>
</TEI>
