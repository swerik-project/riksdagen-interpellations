<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0254">
  <teiHeader>
    <fileDesc>
      <titleStmt>
        <title>Lagrådets yttrande</title>
        <author>Skårman, Carl-Erik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagrådets yttrande till justitieminister Thomas Bodström om Lagrådets yttrande</title>
          <idno type="rdwebb">GO10254</idno>
          <ref type="dokument_url_text">http://data.riksdagen.se/dokument/GO10254/text</ref>
          <ref type="dokument_url_html">http://data.riksdagen.se/dokument/GO10254</ref>
          <ref type="dokumentstatus_url_xml">http://data.riksdagen.se/dokumentstatus/GO10254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5VucL1TjrAWieXV17zXaW8</idno>
            <persName>Skårman, Carl-Erik (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-RuNebx8ktxXKmwQ4uMMZf8" corresp="i-STyFs6Gu3boin31eFp1bNM">
          <date when="2001-02-20"/>
        </correspAction>
        <correspAction type="answered" xml:id="i-HhnLt5wDRPk7v3CqJ5R3Bm" corresp="i-STyFs6Gu3boin31eFp1bNM">
          <date when="2001-03-06"/>
        </correspAction>
        <correspAction type="sent" xml:id="i-8z6JszdgZMgi4G2KC7J71k" corresp="i-5VucL1TjrAWieXV17zXaW8">
          <date when="2001-02-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5dnAVAdUqRHMZwgwFWRyVD">
            Interpellation 2000/01:254 av Carl-Erik Skårman (m) till justitieminister
            Thomas Bodström om Lagrådets yttrande
          </p>
        </div>
        <div type="ipqSubmissionInfo">
          <p xml:id="i-TMqB2sp4rZV5S4cGrCF162">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4hzivt3aij7xWfzmNH8PA6">
            Svenska avdelningen av Internationella Juristkommissionen, ICJ-S,
            har framfört kritik mot regeringens sätt att vid upprepade tillfällen
            avfärda och ignorera Lagrådets yttranden.
          </p>
          <p xml:id="i-JC18hDHcVD8oGRHaT4PEvR">
            Skrivelsen från ICJ-S (refererad av TT för cirka två månader
            sedan) lyder som följer:
          </p>
          <p xml:id="i-JL6SNsy3TtT9kLVugBPfj8">
            "Uttalande om lagrådet, domstolstrots och kommunal demokrati
          </p>
          <p xml:id="i-MP7E1aUab5TPkKGmhwcmZt">
            Regeringsformen (RF) tas numera på större allvar än tidigare
            i svenska domstolar. Den senaste tidens utveckling ger dock anledning
            till reflexioner om hur det egentligen är ställt, inte minst vad
            avser regeringens och riksdagens syn på grundlagens regler om
            lagråd (RF 8:18) samt kommunalt självstyre och kommunal demokrati
            (RF 1:1 och 7).
          </p>
          <p xml:id="i-3oUSdK9Vzut92e5mFMLdPB">
            RF 8:18 påbjuder att Sverige skall ha ett lagråd som granskar
            lagförslags grundlagsenlighet, hur dessa förhåller sig till den
            övriga rätten etc. Granskningen skall endast vara juridisk, d.v.s.
            inte avse några politiska lämplighetsfrågor, och borde såtillvida
            vara föga kontroversiell: Vem vill ha dåliga lagar? Under senare
            tid har vi dock flera gånger kunnat bevittna hur lagrådet nonchalerats
            i olika avseenden. Ett sådant exempel är förslaget om tillfälligt
            stopp för utförsäljning av allmännyttiga bostäder (prop 1998/99:122).
            Lagrådet var här inte nådigt i sin kritik bl.a. mot lagens retroaktiva
            tillämpning, men lagen antogs med mindre ändringar.
          </p>
          <p xml:id="i-Q5saYF4VB876XG9abzy8NN">
            Ett annat exempel är lagförslaget om bostadsförsörjningsfrågor
            (prop 2000/01:26), enligt vilket regeringen skall beredas tillfälle
            att ingripa i en kommunal fullmäktigeförsamlings beslutanderätt.
            Lagrådets kritik var återigen skarp: Bl.a. framhölls, att den
            kommunala självstyrelsens innersta kärna måste vara att 'de folkvalda
            i form av fullmäktige skall kunna dryfta och besluta i frågor
            rörande den egna kommunen.' Lagförslaget innefattar genombrott
            för helt nya principer, som rubbar balansen mellan lokal demokrati
            och styret på riksplanet. Trots lagrådets avstyrkande tycks regeringen
            inte ha insett de principiella betänkligheterna. I samma anda
            fast mer drastiskt, är Allbo-kommitténs förslag (SOU 2000:104),
            till slutlig lösning på problemet med kommuner som säljer sina
            bostäder, att det skall krävas 2/3 majoritet i kommunfullmäktige
            för att få igenom beslut om privatisering.
          </p>
          <p xml:id="i-FF8ss584mqNCnNf3Du87Rs">
            Ytterligare ett exempel är förslaget om att stoppa utförsäljning
            av landstingens akutsjukhus (prop 2000/01:36). Lagrådet var kritiskt
            även mot detta förslag och kom med skarp kritik, vilken av ansvarigt
            statsråd avfärdades som 'juridiska spetsfundigheter'.
          </p>
          <p xml:id="i-EaDfxvNnuwJmXFjxyCW7y5">
            Att lagrådet på detta sätt nonchaleras och marginaliseras är
            oroande. I debatten har hävdats att Sverige inte behöver någon
            författningsdomstol, bl.a. för att det finns ett lagråd, som utför
            granskningar i förväg. Resonemanget förutsätter dock att lagrådets
            mening också respekteras. Om så inte sker faller idén om lagrådets
            konstitutionella uppgift, särskilt med tanke på att lagar som
            kan strida mot grundlagen ändå måste följas av domstolarna så
            länge felet inte är uppenbart (RF 11:14). Detta visar tydliga
            svagheter i den svenska normkontrollen.
          </p>
          <p xml:id="i-QG2dmyoyHXMx7wgoWAeipA">
            Samtidigt remissbehandlas nu ett lagförslag om Kommunalt domstolstrots
            (Ds 2000:53). Det är, som Juristkommissionen anfört i sin rättspolitiska
            plattform, viktigt att införa effektiva sanktioner mot kommuner
            som inte följer lagar och domar. Särskilt viktigt för enskilda
            är att rättighetslagstiftning respekteras av kommunerna. Mot bakgrund
            av den senaste händelseutvecklingen framstår det samtidigt som
            angeläget att värna den kommunala självstyrelsen.
          </p>
          <p xml:id="i-FjyhFMvB9HjabnRDUNZzpC">
            Svenska Avdelningen av Internationella Juristkommissionen anser
            därför att dessa båda frågor borde behandlas i ett sammanhang,
            varvid även den närmare innebörden av grundlagsskyddet för den
            kommunala självstyrelsen borde bli föremål för utredning. Tills
            så skett anser Juristkommissionen att lagrådets yttranden i ämnet
            bör tillmätas större vikt än vad som varit fallet under de senaste
            åren, då de i flera fall frångåtts."
          </p>
          <p xml:id="i-PrQEiRxvvHwXr6CyPBAKB7">
            Frågor med anledning av ICJ-S:s skrivelse:
          </p>
          <p xml:id="i-VCA3Z5G8ttTNr7jQbQT8hT">
            Rättssäkerheten tar sikte på den enskilda människans rättsliga
            säkerhet och är väsentlig för att medborgarna ska kunna sätta
            sin tillit till den dömande verksamheten. En central rättssäkerhetsaspekt
            är att rättstillämpningen inte får vara godtycklig eftersom den
            då förlorar förutsebarhet. Rättstillämpningen måste stödjas på
            i förväg kända rättsnormer och att alla ska vara lika inför lagen.
          </p>
          <p xml:id="i-21ZfSFdZHRBWve7w2Tg27T">
            I Sverige har vi inte någon författningsdomstol som kontrollerar
            att lag inte stiftas i strid mot grundlagen. I stället har vi
            Lagrådet vars funktion är att utöva denna kontroll. Vid ett flertal
            tillfällen har regeringen ignorerat eller avfärdat Lagrådets yttranden.
            Detta handlande riskerar att bli ett hot mot rättssäkerheten.
            Följden av att Lagrådets yttranden ignoreras är minskad rättssäkerhet
            för medborgarna.
          </p>
        </div>
        <div type="ipQuestion">
          <p xml:id="i-PMHfiE7Vmr6u8tHVcZsUrR">
            Mot denna bakgrund vill jag ställa följande frågor till statsrådet:
            <list rend="unordered">
              <item>
                1. Vilka åtgärder kommer statsrådet vidta för att Lagrådets yttranden
                ska ges den vikt de förtjänar och för att Lagrådets yttranden
                inte ska avfärdas?
              </item>
              <item>
                2. Eller kommer statsrådet i stället att se över möjligheterna
                att införa författningsdomstol så att rättssäkerheten i framtiden
                kan vidmakthållas och grundlagens regler följas fullt ut?
              </item>
            </list>
          </p>
        </div>
      </div>
    </body>
  </text>
</TEI>
