<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0284">
  <teiHeader>
    <fileDesc>
      <titleStmt>
        <title>vindkraften</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vindkraften till miljöminister Kjell Larsson om vindkraften</title>
          <idno type="rdwebb">GO10284</idno>
          <ref type="dokument_url_text">http://data.riksdagen.se/dokument/GO10284/text</ref>
          <ref type="dokument_url_html">http://data.riksdagen.se/dokument/GO10284</ref>
          <ref type="dokumentstatus_url_xml">http://data.riksdagen.se/dokumentstatus/GO10284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CW8C3iv8oTaFqZF8uykd1X" corresp="i-9ih4smVvRYKCMas4i52Xiw">
          <date when="2001-03-06"/>
        </correspAction>
        <correspAction type="answered" xml:id="i-7R1b2kXRrkMo3L8kzvstw4" corresp="i-HP26Ex6XfZD2gozC8P6pdm">
          <date when="2001-03-20"/>
        </correspAction>
        <correspAction type="sent" xml:id="i-7EG58qnKn5tp8bjLfcBjd5" corresp="i-4HwVdTBbapZ5KwNJtKs6Ux">
          <date when="2001-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UGqoQ54mxAvxrm1gRoyoeb">
            Interpellation 2000/01:284 av Marianne Andersson (c) till miljöminister
            Kjell Larsson om vindkraften
          </p>
        </div>
        <div type="ipqSubmissionInfo">
          <p xml:id="i-swFtiu5fL8ehgBBXAqcTG">
            den 23 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Y1NqufSrvLHHrpF1FU5geX">
            Alla vet att vi måste öka andelen förnybar energi för att klara
            elförsörjning och miljömål. Ändå halkar Sverige ohjälpligt efter
            när det gäller ett av de alternativ som växer i snabb takt i Europa
            @ vindkraften. Första halvåret 2000 installerades bl.a. i Tyskland
            och Spanien mer än 500 MW vardera. Sverige installerade på samma
            tid 6 MW, alltså i stort sett ingenting. Sverige har i dag 231
            MW totalt, vilket är mindre än hälften av vad Tyskland installerade
            på ett halvår. Frankrike har fastställt målet att installera 3
            000 MW till år 2010. Vad beror det på att dessa betydligt mer
            tätbefolkade länder med förhållandevis kortare kuststräckor än
            Sverige lyckas med detta men inte Sverige?
          </p>
          <p xml:id="i-8Src8s74moTfzk9tZCcr3w">
            För det första behövs ett fastslaget utbyggnadsmål så att myndigheter
            och beslutsfattare har något att arbeta mot. Det räcker inte med
            uttalanden, t.ex. statsministerns ord om att vindkraft ska ersätta
            Barsebäck, alltså 8 Twh.
          </p>
          <p xml:id="i-UZsvsbGczWrhqFVN5mXVXv">
            Det finns också motsättningar och problem när det gäller regelverket
            för vindkraften i Sverige. Vindkraften får en kompensation för
            att den inte producerar några föroreningar eller belastar miljön
            negativt. Ändå är den klassad som miljöfarlig verksamhet med allt
            vad det innebär av avgifter, krånglig tillståndsgivning och avrapportering.
            Flera myndigheter med ofta otillräckliga resurser är inblandade
            i tillståndsgivningen vilket innebär att handläggningen tar flera
            år. Detta bör förändras så att vindkraften kan hanteras som den
            miljövänliga energikälla den är.
          </p>
          <p xml:id="i-Sy6su4wqFwvus6DRtNiU2k">
            På den fria elmarknaden måste skapas förutsättningar så att de
            förnybara energikällorna kan konkurrera på lika villkor som de
            konventionella. De senare orsakar miljöskador som samhället betalar
            och så länge den frågan inte är löst inom hela EU måste bl.a.
            den förnybara vindkraften få en rimlig miljöbonus. Regelverket
            för denna bör vara långsiktigt så att investeringens lönsamhet
            kan bedömas på 10@15 års sikt för att utbyggnadsmålet ska nås.
            Som jämförelse kan nämnas att elpriserna i Europa subventioneras
            genom att t.ex. Tyskland subventionerar kolbrytningen till ett
            värde som motsvarar ca 30 öre/kWh. I Sverige stöttade staten såväl
            vattenkraftsutbyggnaden som kärnkraftsutbyggnaden. Enbart Vattenfall
            fick 30 miljarder kronor till kärnkraften 1971@1991.
          </p>
          <p xml:id="i-BBmtCxXNn6aCQhqZJp5C9s">
            Enligt ellagen sätts gränsen för småskaliga kraftverk till 1,5
            MW, en gräns som tagits från småskalig vattenkraft (där den är
            rimlig) och överförts till vindkraft. Det behövs ingen sådan gräns
            utan ordet småskalig bör ändras till förnybar. I dag har de vindkraftverk
            som finns på marknaden passerat denna gräns. Om verk större än
            1,5 MW installeras i Sverige tvingas de strypa sin elproduktion
            och förhindras att utnyttja sin fulla kapacitet, vilket är slöseri
            med resurser och hämmar utvecklingen. Därför måste denna gräns
            tas bort så snabbt som möjligt, vilket också Vindkraftutredningen
            föreslog för över ett år sedan.
          </p>
        </div>
        <div type="ipQuestion">
          <p xml:id="i-Fy6yiX2Ye7RdMgvHJ5KwPh">
            Jag vill därför fråga miljöministern:
            <list rend="unordered">
              <item>
                1. Ämnar miljöministern lägga förslag om ett utbyggnadsmål för
                vindkraften i Sverige?
              </item>
              <item>
                2. Vilka åtgärder avser miljöministern vidta för att förenkla
                tillståndsgivningen för vindkraft?
              </item>
              <item>
                3. Avser miljöministern att lägga förslag om att upphäva vindkraftens
                klassning som miljöfarlig verksamhet?
              </item>
              <item>
                4. Vilka åtgärder avser miljöministern vidta för att ge vindkraften
                långsiktiga ekonomiska förutsättningar?
              </item>
              <item>
                5. När avser miljöministern lägga förslag om att ändra ellagen
                så att 1,5 MW-gränsen upphävs för vindkraftsanläggningar?
              </item>
            </list>
          </p>
        </div>
      </div>
    </body>
  </text>
</TEI>
