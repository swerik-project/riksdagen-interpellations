<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0269">
  <teiHeader>
    <fileDesc>
      <titleStmt>
        <title>managementfrågor i den gemensamma sektorn</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>managementfrågor i den gemensamma sektorn till statsrådet Britta Lejon om managementfrågor i den gemensamma sektorn</title>
          <idno type="rdwebb">GO10269</idno>
          <ref type="dokument_url_text">http://data.riksdagen.se/dokument/GO10269/text</ref>
          <ref type="dokument_url_html">http://data.riksdagen.se/dokument/GO10269</ref>
          <ref type="dokumentstatus_url_xml">http://data.riksdagen.se/dokumentstatus/GO10269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>Britta Lejon</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HBt99ftfbri227yxU8fZzj" corresp="i-sS6VZTVNkCN6AHvZNaaYb">
          <date when="2001-03-06"/>
        </correspAction>
        <correspAction type="answered" xml:id="i-U82UiD6QAf7Rr7e68mDpZ1" corresp="i-sS6VZTVNkCN6AHvZNaaYb">
          <date when="2001-03-09"/>
        </correspAction>
        <correspAction type="sent" xml:id="i-RnoENxb2tH9KYB7iMVrHe2" corresp="i-NzHKC9iUGaf1xUAcp3VKCA">
          <date when="2001-02-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8e3qYSCpz7JShFxhK4teVd">
            Interpellation 2000/01:269 av Inger Lundberg (s) till statsrådet
            Britta Lejon om managementfrågor i den gemensamma sektorn
          </p>
        </div>
        <div type="ipqSubmissionInfo">
          <p xml:id="i-U7Ew4zVgWK3nyipD4UbTTZ">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DFx2z4cNW3M6o9AigS9pDP">
            Professor Lars Engwall vid Uppsala universitet och en forskargrupp
            knuten till honom har gjort en djupdykning i de principer som
            vägleder utbildning och utveckling inom mangementområdet i Sverige
            och andra nordiska länder.
          </p>
          <p xml:id="i-S9PBwgq3MfbbHBgSHXB2CS">
            Rapporten är entydig och bekräftar den bild som också ges av
            medierna. Lednings- och organisationsstrategier i Sverige är starkt
            USA-inspirerade och alltmer strömlinjeformade. Samma litteratur
            används på ekonomutbildningar i de olika nordiska länderna, och
            medierna spelar en allt större roll också för de företag som genom
            konsultinsatser påverkar olika organisationers utveckling.
          </p>
          <p xml:id="i-61NZtnz6qgcd6q3HPv7J9n">
            Ett fåtal USA-ledda konsultföretag dominerar organisationsutveckling
            både i näringslivet och i offentlig förvaltning. Bakgrunden är
            självfallet en framgångsrik utveckling av amerikanskt företagande,
            men alltmer ensartade budskap kan inte vara riskfritt för näringslivet,
            en diskussion som måste tas inom svenskt och europeiskt näringsliv
            och knappast kan bedömas av oss i riksdagen.
          </p>
          <p xml:id="i-CzKe2VDHcpMuycdMWe6Fkr">
            Det finns däremot starka skäl för riksdagen och andra parlamentariska
            församlingar att föra en djupare diskussion om vad utvecklingen
            betyder för den gemensamma sektorn. Från att stora delar av främst
            den kommunala verksamheten leddes av personal, som genom bl.a.
            den gamla socialhögskolans förvaltningslinje hade en gedigen grund
            i de frågor som var den gemensamma sektorns särart, har rekryteringen
            till ledande tjänster i samhällets tjänst förändrats. I dag ses
            den ekonomutbildning som främst formats för att tillgodose näringslivets
            behov som den normala rekryteringsvägen för flertalet av de tjänstemän
            som har ansvar för managementfrågor i offentlig förvaltning. I
            flera ekonomutbildningar finns inslag av frågor, som har anknytning
            till den gemensamma sektorn och de särskilda krav på ledarskap,
            som ställs på verksamhet i det allmännas tjänst. Dock är kompetens
            runt den offentliga sektorns särart snarare undantag än regel.
            Goda exempel finns t.ex. genom professor Nils Brunsson vid Handelshögskolan
            och Kerstin Sahlin-Andersson vid Uppsala universitet, men de är
            försvinnande få i förhållande till den gemensamma sektorns stora
            betydelse i ett modernt samhälle.
          </p>
          <p xml:id="i-XTpjHNkfv74Xiwu46vKNYH">
            Många av de ungdomar som rekryteras till offentlig förvaltning
            har gedigna kunskaper om styrmekanismer, som leder till framgång
            i en konkurrensutsatt verksamhet, som styrs av marknaden, men
            flackare insikt i de mekanismer som är grundläggande för en behovsstyrd
            verksamhet på demokratins villkor. Vissa krav är gemensamma, som
            behoven av en effektiv verksamhet, insikt i hur olika kostnader
            påverkar en verksamhet och behovet av god redovisning. Andra skiljer
            sig markant. Det gäller inte minst synen på långsiktighet, uthållighet,
            lika behandling av medborgare, insyn, komplexitet etc.
          </p>
          <p xml:id="i-FQQgRmKTCLhePBoic8JWsQ">
            Medan näringslivet ofta snabbt kan se hur efterfrågan avgör om
            en produkt klarar marknadens krav eller ej måste den gemensamma
            verksamheten vara inriktad på att lösa behov, där effekterna många
            gånger inte blir synliga förrän efter många år. Kraven på likvärdig
            behandling, rättvisa, offentlighet och rättssäkerhet är oomtvistade
            i den gemensamma verksamheten. Produktionen är mer komplex. Så
            innehåller t.ex. skolans verksamhet inte bara kraven på att eleverna
            ska kunna redovisa vissa formella kunskaper utan också krav på
            att de unga i samspel med familjerna ska fostras till trygga individer.
            Målen för sjukvården kan inte bara vara lätt räknade och bedömda
            behandlingar utan i minst lika hög grad förbättrad folkhälsa och
            minskade ohälsotal.
          </p>
          <p xml:id="i-KpDSdmK64M5hEM7EH4zZDg">
            De allmännyttiga bostadsföretagen styrs inte bara av kravet på
            att hyra ut goda bostäder till konkurrenskraftiga priser, utan
            också av behovet av att spela en viktig roll på en lokal bostadsmarknad,
            och t.ex. medverka i arbetet med att bryta segregation och förbättra
            livsvillkoren för de människor som bor i områdena.
          </p>
          <p xml:id="i-GHfZVEZ5UpinayG3Rw7uCf">
            Staten har genom sitt Kompetens- och utvecklingsråd ett organ
            för att stötta kompetensutveckling av sina medarbetare, men myndigheten
            spelar en relativt undanskymd roll i den offentliga debatten.
            Något gemensamt organ för kompetensutveckling och diskussion om
            den gemensamma sektorns särart finns inte för kommuner@landsting@stat.
            Vissa konsultföretag har särskild kompetens till stöd för den
            gemensamma sektorn, men detta är snarare undantag än regel, varvid
            risken ibland är stor att en konsultinsats utan kunskap om den
            gemensamma sektorns särart och behov ibland t.o.m. kan bli kontraproduktiv.
            Metoder, som är effektiva i näringslivet, tillämpas ibland okritiskt
            i den gemensamma sektorn med allmän förvirring och ökade kostnader
            som följd.
          </p>
          <p xml:id="i-4TtiW7skFsHWQpWKsxgGiy">
            Sammantaget menar jag att det finns starka skäl att föra en mer
            genomgripande diskussion om hur den gemensamma sektorns behov
            av kvalificerad personal och kompetensutveckling ska tillgodoses
            på lång sikt.
          </p>
          <p xml:id="i-6tVwqKjPFGT46hSNDEHbpY">
            Jag vill därför fråga demokratiministern om hon har för avsikt
            att ta några initiativ till en mer genomgripande diskussion om
            managementfrågor i den gemensamma sektorn.
          </p>
        </div>
      </div>
    </body>
  </text>
</TEI>
