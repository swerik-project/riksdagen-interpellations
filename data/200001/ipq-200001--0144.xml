<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0144">
  <teiHeader>
    <fileDesc>
      <titleStmt>
        <title>uteblivna snabbtåg på Mälarbanan</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>uteblivna snabbtåg på Mälarbanan till näringsminister Björn Rosengren om uteblivna snabbtåg på Mälarbanan</title>
          <idno type="rdwebb">GO10144</idno>
          <ref type="dokument_url_text">http://data.riksdagen.se/dokument/GO10144/text</ref>
          <ref type="dokument_url_html">http://data.riksdagen.se/dokument/GO10144</ref>
          <ref type="dokumentstatus_url_xml">http://data.riksdagen.se/dokumentstatus/GO10144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-N4EbVYVu25mwznGMMGJHSo" corresp="i-HP26Ex6XfZD2gozC8P6pdm">
          <date when="2000-11-28"/>
        </correspAction>
        <correspAction type="answered" xml:id="i-5bDWeT9ymYo1pC9pzAFSkd" corresp="i-HP26Ex6XfZD2gozC8P6pdm">
          <date when="2001-01-16"/>
        </correspAction>
        <correspAction type="sent" xml:id="i-RJJK77fm12vFREACCSR9sL" corresp="i-KtELEJ9HytY7HFgQExEzLq">
          <date when="2000-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SvoEpwev4zTJWtYCEMdCnU">
            Interpellation 2000/01:144 av Sven Bergström (c) till näringsminister
            Björn Rosengren om uteblivna snabbtåg på Mälarbanan
          </p>
        </div>
        <div type="ipqSubmissionInfo">
          <p xml:id="i-9h8aZJPDGTMuTcSRqUFNs1">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LgBrsw3mE4Uta4gZKQTacq">
            Det har i dagarna kommit fram uppgifter som tyder på att den
            framgångsrika utvecklingen av tågtrafiken i Mälardalen drabbas
            av ett allvarligt bakslag. Allt tyder på att den "tidtabell" som
            angetts för snabbtågstrafiken på Mälarbanan inte kommer att kunna
            infrias. De utlovade snabbtågen som skulle minska restiderna mellan
            Västerås och Stockholm från dagens 67 minuter till 50 minuter
            kommer uppenbarligen inte att finnas tillgängliga när dubbelspåren
            mellan Kungsängen och Kalhäll står klara i augusti 2001. Inte
            heller kommer löftena om direkttåg mellan Västerås och Stockholm
            som skulle betyda restider på 39 minuter att kunna infrias. Det
            är naturligtvis allvarligt att SJ inte klarar av att leva upp
            till sina löften. Främst för de drabbade resenärerna men också
            för SJ:s anseende.
          </p>
          <p xml:id="i-18yYVLim1JBRCmzi5jiL7">
            I medierna har förklarats att det primärt är två saker som ligger
            bakom att snabbtågen förmodligen inte kommer att trafikera Mälarbanan
            förrän 2003. Dels har resandeantalet överskridit prognoserna och
            dels har SJ hänvisat till EU:s upphandlingsregler. Att resandetalet
            överskrider prognoserna ska vi naturligtvis vara glada för. Och
            det borde vara en enkel sak att vid ett anbudsförfarande se till
            att det finns klausuler som gör att fler tågset kan köpas in eller
            att de redan inköpta kan kompletteras. Vad gäller EU:s upphandlingsregler
            kan dessa knappast kommit som någon nyhet för varken SJ eller
            någon annan. Den bistra sanningen verkar vara att SJ inte startat
            sin upphandling i tid.
          </p>
          <p xml:id="i-6exoyqWwvNeeJWTLm6vTjs">
            Oavsett vad som ligger bakom att SJ inte kommer att ha de tågset
            som tidigare utlovats resenärerna och som ska korta restiden,
            är det angeläget att en lösning kommer till stånd. Detta är viktigt
            främst för resenärerna men också för miljön och belastningen på
            Stockholmsområdet.
          </p>
          <p xml:id="i-BcEyqjAzU4APm1rEjbF593">
            Mot bakgrund av ovanstående vill jag fråga näringsministern:
          </p>
          <p xml:id="i-VZ7jhB4Z7eyE4pUaiAnjjH">
            Vad avser näringsministern göra för att snabbtågstrafiken på
            Mälarbanan ska kunna starta under hösten 2001 som tidigare utlovats?
          </p>
        </div>
      </div>
    </body>
  </text>
</TEI>
