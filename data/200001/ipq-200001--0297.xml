<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0297">
  <teiHeader>
    <fileDesc>
      <titleStmt>
        <title>ATTAC-rörelsen</title>
        <author>Hjertén, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ATTAC-rörelsen till statsrådet Ingegerd Wärnersson om ATTAC-rörelsen</title>
          <idno type="rdwebb">GO10297</idno>
          <ref type="dokument_url_text">http://data.riksdagen.se/dokument/GO10297/text</ref>
          <ref type="dokument_url_html">http://data.riksdagen.se/dokument/GO10297</ref>
          <ref type="dokumentstatus_url_xml">http://data.riksdagen.se/dokumentstatus/GO10297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R3w2cm3MQ27goG533zxfaJ</idno>
            <persName>Hjertén, Lars (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Chjf7uuJz7M45juxtXT8Jb" corresp="i-3wVE19WEnkoueWU41a2FfR">
          <date when="2001-03-13"/>
        </correspAction>
        <correspAction type="answered" xml:id="i-RGjLSkfGNYcfHPRTtShr1x" corresp="i-3wVE19WEnkoueWU41a2FfR">
          <date when="2001-03-20"/>
        </correspAction>
        <correspAction type="sent" xml:id="i-RzpJEwcjz45PdvrKbGK91N" corresp="i-R3w2cm3MQ27goG533zxfaJ">
          <date when="2001-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q1EGe2uptKxhRWZc8zXar6">
            Interpellation 2000/01:297 av Lars Hjertén (m) till statsrådet
            Ingegerd Wärnersson om ATTAC-rörelsen
          </p>
        </div>
        <div type="ipqSubmissionInfo">
          <p xml:id="i-BSwDQg9rB2yZHFRCiDU4wu">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4kQsMKCwzo6pc3Yn97wAXn">
            På ATTAC-rörelsens hemsida på Internet finns ett erbjudande om
            att gå en kurs inom ramen för Kunskapslyftet. Kursbeteckningen
            är KRAFT och syftet är att formera något som kallas för "AttacTeatern".
          </p>
          <p xml:id="i-8M2zbkzHdE5XX6sy3Z2eKd">
            Kursen innefattar 19 veckors heltidsstudier, och deltagare är
            berättigade till studiestöd från Centrala studiestödsnämnden.
          </p>
          <p xml:id="i-DtAp5Rfs7KXkQ6S6pJbiHd">
            Kursen är, enligt hemsidan, inte direkt kopplad till ATTAC-rörelsen,
            men kommer att hållas i rörelsens lokaler. Man använder sig även
            av ATTAC:s "material och formspråk". Man påtalar att kursdeltagarna
            bör bestå av en majoritet ATTAC-anhängare, för att teatern ska
            bli så "bra som möjligt" och för att det på det sättet blir "fler
            som kan jobba aktivt med den".
          </p>
          <p xml:id="i-JycVAQJF94Tz3iwCuieV9k">
            Under kursens gång kommer man att pröva olika konstnärliga uttrycksmedel,
            som sång, dans- och teaterövningar, men man kommer även att lära
            sig presentationsteknik, stress- och konflikthantering.
          </p>
          <p xml:id="i-8R8dXeUk9exFM9NRQxrqtG">
            Kursen kulminerar i en teaterföreställning, tillsammans med ett
            redan etablerat teatersällskap, och kommer att "byggas utifrån
            kursdeltagarnas egna erfarenheter och upplevelser, samt den tid
            vi lever i".
          </p>
          <p xml:id="i-Jgd42GEN5sNE5ySFw2739H">
            Satsningen på Kunskapslyftet byggde på tanken att arbetslösa,
            som saknar treårig gymnasiekompetens, skulle få möjlighet att
            bedriva studier, öka och komplettera sina färdigheter, och ges
            en chans att komma ut på arbetsmarknaden. Detta gav enskilda individer
            en unik möjlighet att öka sin kompetens och sitt kunnande. I syfte
            att utveckla en efterfrågestyrd utbildning har kommunerna utvecklat
            ett system för planering av kurser, validering av kunskaper och
            en gedigen yrkesvägledning. Vuxenutbildningen ska vara en väg
            för människor att genom ökad kunskap kunna få ett arbete.
          </p>
          <p xml:id="i-GkaGbkFCit9P6BZPoD1Qcf">
            Skolverket är ansvarigt för att dela ut statsbidrag till Kunskapslyftet,
            efter ansökan från kommunerna. Kommunerna behöver dock inte ange
            i detalj vilka kurser som ska anordnas.
          </p>
          <p xml:id="i-PdRyCwPQPkQqn71PuqAFr6">
            ATTAC-rörelsen kan i många avseenden ifrågasättas. Dess politiska
            budskap har kritiserats för att det i vissa fall inte överensstämmer
            med demokratiska värderingar. Det kan vidare på goda grunder antas
            att en teateruppsättning, med ATTAC-rörelsens åsikter, värderingar
            och budskap som syfte, knappast kommer att leda till en förbättrad
            position på arbetsmarknaden för deltagarna.
          </p>
          <p xml:id="i-JTqBxM3wKPdhzv3r7A4gA7">
            Dessutom är det mycket tveksamt att i rekryteringen utgå från
            deltagarnas åsikter, när man säger att majoriteten ska bestå av
            ATTAC-anhängare. Såvitt jag vet har något liknande inte förekommit,
            när det gäller kurser inom Kunskapslyftet.
          </p>
          <p xml:id="i-EimVZNR5DGpSPTSh8E67V8">
            Det är inte rimligt att en politisk rörelse, utan förankring
            i den breda majoriteten, och med en ideologisk plattform som kan
            ifrågasättas, använder sig av Kunskapslyftet som ram för sin verksamhet.
            Detta överensstämmer på intet sätt med Kunskapslyftets syfte.
            Det är vidare inte rimligt att studier av detta slag ska bedrivas
            med studiestöd.
          </p>
          <p xml:id="i-Dg1aZMuFE2bbJgKeMhiinB">
            Vilka åtgärder ämnar statsrådet vidta för att förhindra missbruk
            av Kunskapslyftets resurser?
          </p>
        </div>
      </div>
    </body>
  </text>
</TEI>
