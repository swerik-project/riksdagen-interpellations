<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0207">
  <teiHeader>
    <fileDesc>
      <titleStmt>
        <title>förföljelse av religiösa grupper i Vietnam</title>
        <author>Svensson, Ingvar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förföljelse av religiösa grupper i Vietnam till utrikesminister Anna Lindh om förföljelse av religiösa grupper i Vietnam</title>
          <idno type="rdwebb">GO10207</idno>
          <ref type="dokument_url_text">http://data.riksdagen.se/dokument/GO10207/text</ref>
          <ref type="dokument_url_html">http://data.riksdagen.se/dokument/GO10207</ref>
          <ref type="dokumentstatus_url_xml">http://data.riksdagen.se/dokumentstatus/GO10207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <persName>Svensson, Ingvar (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GUhHge45xDeGwcNGNgJrNQ" corresp="i-S7LcGmD5NuSMrFDW8LBeJ1">
          <date when="2001-01-16"/>
        </correspAction>
        <correspAction type="answered" xml:id="i-J5Pz6KWxGtdhbedZKg1fF5" corresp="i-S7LcGmD5NuSMrFDW8LBeJ1">
          <date when="2001-02-01"/>
        </correspAction>
        <correspAction type="sent" xml:id="i-YV3CdqiYcFBKT1BbJoHWb6" corresp="i-CvmaDbz8ueGm8meSVWj6vr">
          <date when="2001-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ULgsswzkZmdrQyL2NnZ9ck">
            Interpellation 2000/01:207 av Ingvar Svensson (kd) till utrikesminister
            Anna Lindh om förföljelse av religiösa grupper i Vietnam
          </p>
        </div>
        <div type="ipqSubmissionInfo">
          <p xml:id="i-QU8uM2pBBvGs5wBRxPyRzL">
            den 11 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3SPQqeuxL3Jf7jeZ3kxdUx">
            Vietnam är ett av de länder som mottagit mest bistånd från Sverige.
            Senast 1998 antogs en landstrategi för 1999@2003 och samtidigt
            skrevs ett bilateralt utvecklingsavtal mellan Sverige och Vietnam
            för åren 1999@2001 som omfattade 510 miljoner kronor. I landstrategin
            anges bl.a. som mål att främja förutsättningar för Vietnam att
            långsiktigt och på ett miljömässigt sätt öka välståndet och minska
            fattigdomen samt att främja öppenhet och utveckling i riktning
            mot demokrati och ökad respekt för de mänskliga rättigheterna.
          </p>
          <p xml:id="i-RJaNxHVXifnamYN9Qu7Ggf">
            Vietnam är trots marknadsekonomiska reformer fortfarande en marxistisk
            enpartistat, och har av tradition en mycket tveksam inställning
            till mänskliga rättigheter i allmänhet och religiösa utövare av
            olika slag i synnerhet. I en FN-rapport från 1998 (Civil and political
            rights, including the question of religious intolerance av Mr.
            Abdelfattah Amor, Special Rapporteur, in accordance with Commission
            on Human Rights resolution 1998/18) konstateras att svår förföljelse
            sker av buddister och kristna, bl.a. genom s.k. omskolningsläger,
            där religiösa ledare tvingas att vistas under tre år i indoktrineringssyfte.
            Regeringen fortsätter även att censurera tal och predikningar
            som religiösa ledare håller och kräver att religiösa organisationer
            ska registreras och underställas statlig kontroll. Det är samma
            system som tidigare fanns i Sovjetunionen.
          </p>
          <p xml:id="i-Qz8c66DrmpMgQLSxobtEqV">
            I en rapport från 2000 konstaterar Human Rights Watch (Vietnam:
            The Silencing of Dissent, maj 2000) visserligen att förbättringar
            skett under de sista åren, men:
          </p>
          <p xml:id="i-DdJVnaJxSkh3xVK9QYWVPN">
            "Trots denna positiva utveckling uppfyller regeringens agerande
            fortfarande inte de krav som ICCPR (International Covenant on
            Civil and Political Rights) ställer. Yttrandefrihet, organisationsfrihet
            och andra grundläggande rättigheter är fortfarande kraftigt beskurna,
            och de som kritiserar regeringen, startar oberoende politiska
            organisationer, tillhör vissa religiösa grupper eller försöker
            kontrollera och rapportera om de mänskliga rättigheterna är fortfarande
            fängslade eller utsatta för andra former av trakasserier och övergrepp
            från statens sida.
          </p>
          <p xml:id="i-Ty9wV4SWLrwqai6ttTVtHs">
            Regeringens nuvarande strategi gentemot dess kritiker verkar
            vara att isolera, trakassera, och noggrant övervaka dem, snarare
            än att fängsla dem, vilket pådrar sig mindre fördömande från omvärlden.
            Flera av de viktigaste regimkritikerna är fortfarande i husarrest
            eller, när det gäller buddistiska dissidenter, kvarhållna i sina
            pagoder."
          </p>
          <p xml:id="i-B2s3rtj4e4Ze6BKYzwXfwr">
            I rapporten konstateras bl.a. att protestantiska församlingar
            har förföljts genom polisräder, avlyssning, smutskastningskampanjer
            och genom att kyrkolokaler rivits av myndigheter. Detta gäller
            speciellt i de norra delarna av landet. Buddister, taoister, confusianister
            och efterföljare av Cao Dai (vietnamesisk synkretistisk religion)
            uppger att delar av deras religiösa utövning har förbjudits och
            egendom har beslagtagits.
          </p>
          <p xml:id="i-2MDTzQ9yEWYs37LyzS6i1A">
            I landstrategin för Vietnam omnämns kvinnors, barns och minoriteters
            rättigheter specifikt. Men religiösa grupper nämns över huvud
            taget inte. Generellt sett uppmärksammas sällan förföljelse av
            religiösa grupper i Sidas arbete. Detta måste förändras när det
            gäller Vietnam, för systematisk statlig förföljelse av religiösa
            grupper kan inte få fortsätta.
          </p>
          <p xml:id="i-8H2Sfhnugs7nvdqFDa2vyA">
            I år är det 25 år sedan kriget mellan Syd- och Nordvietnam avslutades,
            och det är hög tid att mänskliga rättigheter på allvar börjar
            respekteras i Vietnam. Med tanke på det stora bidrag som Sverige
            ger till Vietnam är det rimligt att vi ställer större krav på
            måluppfyllelse vad det gäller respekten för mänskliga rättigheter
            i allmänhet och för religiösa grupper i synnerhet. Vi kan inte
            vara nöjda med den situation som föreligger. Om vi inte åstadkommer
            utveckling genom vårt bistånd eller på annat sätt påverkar för
            en förändring av de mänskliga rättigheterna håller vi bara en
            föråldrad kommunistdiktatur under armarna.
          </p>
          <p xml:id="i-Rp31ZmXKffBRXSMm25aZNk">
            Med anledning av ovanstående vill jag fråga statsrådet:
          </p>
          <p xml:id="i-SeYtygakKNFoKUq6JP6tDY">
            På vilket sätt ämnar utrikesministern för den vietnamesiska regeringen
            påtala att kränkningarna av religionsfriheten i Vietnam är oacceptabla?
          </p>
        </div>
      </div>
    </body>
  </text>
</TEI>
