<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0290">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0290</head>
        <author who="i-T2aXcsQqA9hkUFtCcU4AeQ">Järrel, Henrik S (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>försvarsmaterielaffärer med andra länder</topic>
        <docDate when="2001-02-28">den 28 februari</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GO10290</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:290 av Henrik S Järrel (m) till försvarsminister
          Björn von Sydow om försvarsmaterielaffärer med andra länder
        </IPQ_title>
      </div>
      <div type="IPQuestionBody">
        <p xml:id="i-WpuwyM5TNoBLH5hfwDbQbS">
          Sedan jag i maj 1997 interpellerade dåvarande näringsministern
          i rubricerade ärende synes dessvärre inte mycket ha hänt i själva
          sakfrågan @ trots hans då tämligen ambitiösa muntliga ansatser
          @ varför det nu kan vara läge att höra vad försvarsministern,
          samma då som nu, kan ha att tillföra saken.
        </p>
        <p xml:id="i-5TQZdRbjznzSNcmsURbjUT">
          Också Sverige har på senare år börjat anpassa sig till rådande
          kutym bland t.ex. våra närmaste nordiska grannländer, nämligen
          att kräva motköp, s.k. offset, industriell samverkan eller andra
          former av kompensationsåtaganden även vid större försvarsmaterielaffärer
          med andra länder. Men kräva är en sak; följa upp, initiera och
          genomföra en annan.
        </p>
        <p xml:id="i-Gm1Cxju15BKkxP3HXdN5Z3">
          Norge och Finland kräver motköp vid alla upphandlingar över 50
          miljoner kronor medan Danmark kräver motköp redan vid affärer
          från 25 miljoner kronor.
        </p>
        <p xml:id="i-8LmyAY8SF4J8LXBV57SUAf">
          I Sverige har det, åtminstone tidigare, ansetts strida mot frihandelns
          principer att kräva motköp. Vidare har oviljan att kräva motköp
          berott på att sådana gör en försvarsupphandling dyrare, vilket
          rimmar illa med krympande försvarsanslag, trots att kringkostnaderna
          för motköp knappt behöver röra sig om mer än någon eller några
          få promille av affärens totala värde.
        </p>
        <p xml:id="i-PvUA51GfxdX82y8aiCHPq5">
          Likväl torde man utan tvekan kunna konstatera att rätt hanterade
          motköp såväl på den militära som civila sidan @ i inte ringa grad
          kan bidra till att utveckla, förstärka och befästa både teknologisk
          kompetens och näringsberikande handels- och affärsmöjligheter
          mellan industriföretag av varierande storlek i olika länder, förutom
          att de kan ge en gynnsam bieffekt i form av ökad sysselsättning.
          I synnerhet gäller detta kanske i första hand små och medelstora
          företag i underleverantörsleden till stora företag som exempelvis
          försvarsindustrierna.
        </p>
        <p xml:id="i-XNp2CEz5ksqiWPyX8gcEPE">
          Ett antal större försvarsmaterielaffärer på senare år ger aktualitet
          åt frågan om motköp, industriell samverkan och olika former av
          kompensationsåtaganden från de inblandade staternas sida.
        </p>
        <p xml:id="i-Gb2grkNiMhr71akA8odopa">
          Det gäller t.ex. det svenska försvarets beställning av den tyska
          stridsvagnen Leopard 2, upphandling av sensorer från Kanada till
          kustkorvetten Smyge och robotar från Norge. Under våren 2001 väntas
          beslut tas om en samnordisk upphandling av helikoptrar till det
          svenska, finska, norska och danska försvaret. Inte minst mot bakgrund
          av hur våra nordiska grannländer hanterar motköpsfrågor framstår
          det som angeläget att denna affär får en civilkommersiell prägel
          till nytta och gagn också för svenskt näringsliv.
        </p>
        <p xml:id="i-BbBPB2f2pXKGJQABaDi3nu">
          Också vid det omvända förhållandet, nämligen när vi säljer försvarsmateriel
          till andra länder, t.ex. JAS-flygplan till Sydafrika eller bandvagnar
          till Norge och Schweiz, är det givetvis angeläget att vi på ett
          effektivt sätt förmår backa upp de motköpsåtaganden som vi förbundit
          oss till i samband med dessa omfattande exportaffärer.
        </p>
        <p xml:id="i-JynWWUacgfPmT2echS7ThL">
          I samband med att motorn till JAS köptes från USA inrättades
          1975 ett s.k. motköpskontor som finansierades till lika delar
          av Exportrådet och UD. Målet den gången var att de utländska bolagen
          fick 20 år på sig att handla i Sverige för 5 miljarder kronor.
          Redan efter fem år visade det sig att 21 utländska bolag hade
          handlat av 60 svenska företag till ett värde av 10 miljarder kronor.
          Två år senare lades motköpskontoret ned. I anslutning till köpet
          av den tyska Leopardstridsvagnen avsattes inga särskilda medel
          för att stimulera till de motköp som affären ändock förutsatte.
          Försvarets materielverk, FMV, har emellertid @ med starkt begränsade
          möjligheter @ försökt biträda med viss offsetkompetens.
        </p>
        <p xml:id="i-8szxTAPAu9prNNucxXLDEA">
          I dagsläget, sex år efter Sveriges köp av Leopardvagnen, kan
          konstateras att cirka en tredjedel av det tyska motköpsåtagandet
          på den civila sidan är uppfyllt, dvs. ca 2 miljarder återstår
          (inkl. tilläggsbeställningar av t.ex. reservdelar, systemkomponenter,
          bärgningsstridsvagnar m.m.) av en affär som totalt omsluter drygt
          6 miljarder kronor. När det gäller indirekta motköpsåtaganden
          på den militära sidan bedöms avtalet kunna fullföljas inom stipulerad
          tidsram, dvs. på nio år (affären gjordes upp 1994).
        </p>
        <p xml:id="i-SonJkRzXeCyYnALueGw8Nu">
          Vi saknar för närvarande resurser för en flexibel projektorganisation
          som förmår vara en effektiv "hjälpmotor" när det gäller att "plantera
          ut" motköp, etablera kontakter och visualisera slumrande affärsmöjligheter
          i samband med dessa större nationella försvarsaffärer. Här ligger
          givetvis också ett visst ansvar på industrin att söka strukturera
          och formera sina främjandeinsatser i god samverkan med de offentliga
          aktörerna och stödinsatserna.
        </p>
        <p xml:id="i-BJjTPgZwLazcxMwcBzmuUa">
          I maj 1999 skrev sex landshövdingar i Mälardalslänen och finansborgarrådet
          i Stockholm ett skarpt formulerat brev till näringsministern,
          försvarsministern och samordningsministern, i vilket man bl.a.
          krävde att det redan vid avtalstillfället bör avsättas resurser
          för att vi ska kunna genomföra offsetaffärer och att den civila
          delen av motköpsaffärer bör öka i syfte att främja svensk industri
          och företagsamhet. Svaret lär man fortfarande vänta på i avvaktan
          på direktiv för nya motköpsregler(!).
        </p>
        <p xml:id="i-LM5dHBDr8sdt3CM75QWKam">
          I avsaknad av ett konstruktivt offentligt engagemang för dessa
          frågor har man kunnat notera embryon till ansatser och initiativ
          från det enskilda näringslivets sida, men utan ett offentligt
          gensvar torde utsikterna till framgång här vara starkt begränsade.
        </p>
        <p xml:id="i-EV8TYRAAnPW2s45EzkQVLq">
          Såväl Riksrevisionsverket som Riksdagens revisorer har i olika
          rapporter påtalat bristen på struktur, kommersiell strategi, effektiv
          och tydlig styrning vid t.ex. hanteringen av s.k. offsetaffärer,
          liksom när det generellt gäller exportfrämjande åtgärder bekostade
          med allmänna medel.
        </p>
        <p xml:id="i-KT9fRPHRS34gKWtqNY2aRU">
          Bl.a. på grund av många inblandade och divergerande intressen
          tycks arbetet med att ta fram inriktning och administrativa riktlinjer
          för motköpsaffärer gå trögt. Frågan har t.ex. länge bollats mellan
          Försvars- respektive Näringsdepartementet utan att med riktig
          övertygelse slutligen ha landat rätt. Det verkar som om man betraktade
          denna fråga som antingen av renodlat militär eller strikt näringspolitisk
          karaktär i stället för både@och. För närvarande verkar tyngdpunkten
          ligga i Försvarsdepartementet. Man kunde annars gott snegla mot
          Finland vars näringsdepartement har en särskild enhet som bara
          ägnar sig åt offset i samband med försvarsaffärer. Finlands köp
          av det amerikanska stridsflygplanet F-16 betecknades, typiskt
          nog, av den dåvarande finländska försvarsministern (Elisabeth
          Rehn) som "århundradets bästa affär".
        </p>
        <p xml:id="i-PiorkSh4w4ttnr4CYhE2mA">
          Det är hög tid att vi nu skaffar oss en långsiktigt hållbar lösning
          av denna ingalunda oväsentliga försvars- och näringspolitiska
          fråga.
        </p>
        <p xml:id="i-AjQD8NMSqZyfQ2sxexponA">
          1. Vilka åtgärder avser försvarsministern vidta för att säkerställa
          att resurser avsätts redan i affärsavtalet för administration
          och praktisk hantering av s.k. motköp vid större framtida materielaffärer?
        </p>
        <p xml:id="i-CYrCAyndqrGudCnLho1Wak">
          2. Vilka initiativ avser försvarsministern vidta för att en kompetent
          och effektiv, kommersiell och konkurrenskraftig, smidig organisationsform
          skapas för att hantera motköp, industriell samverkan och andra
          former av kompensationsåtaganden vid större försvarsmaterielaffärer?
        </p>
        <p xml:id="i-FuGpnMC2nJ4c2V2GZ677Eu">
          3. Vilka initiativ avser förvarsministern vidta för att infoga
          svensk motköpspolicy inom ramen för det utvidgade europeiska försvarsmaterielsamarbetet?
        </p>
      </div>
    </body>
  </text>
</TEI>
