<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0290">
  <teiHeader>
    <fileDesc>
      <titleStmt>
        <title>försvarsmaterielaffärer med andra länder</title>
        <author>Järrel, Henrik S (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>försvarsmaterielaffärer med andra länder till försvarsminister Björn von Sydow om försvarsmaterielaffärer med andra länder</title>
          <idno type="rdwebb">GO10290</idno>
          <ref type="dokument_url_text">http://data.riksdagen.se/dokument/GO10290/text</ref>
          <ref type="dokument_url_html">http://data.riksdagen.se/dokument/GO10290</ref>
          <ref type="dokumentstatus_url_xml">http://data.riksdagen.se/dokumentstatus/GO10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T2aXcsQqA9hkUFtCcU4AeQ</idno>
            <persName>Järrel, Henrik S (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>Björn von Sydow</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ALT9fKsVxVNUmLd9razzra" corresp="i-6Yv6bDMEdGpsmCZBFnnZk4">
          <date when="2001-03-06"/>
        </correspAction>
        <correspAction type="answered" xml:id="i-RmDz6H6sTRY5tqgoZJnGmQ" corresp="i-6Yv6bDMEdGpsmCZBFnnZk4">
          <date when="2001-03-27"/>
        </correspAction>
        <correspAction type="sent" xml:id="i-Gmxpne4kPFzNucetEkWE87" corresp="i-T2aXcsQqA9hkUFtCcU4AeQ">
          <date when="2001-02-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3maEkRm9L7NRrBV5bbnome">
            Interpellation 2000/01:290 av Henrik S Järrel (m) till försvarsminister
            Björn von Sydow om försvarsmaterielaffärer med andra länder
          </p>
        </div>
        <div type="ipqSubmissionInfo">
          <p xml:id="i-SYcFWY95STmfcAnU7NVs3u">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9wuVMqRWsnAzoLP646Gx9b">
            Sedan jag i maj 1997 interpellerade dåvarande näringsministern
            i rubricerade ärende synes dessvärre inte mycket ha hänt i själva
            sakfrågan @ trots hans då tämligen ambitiösa muntliga ansatser
            @ varför det nu kan vara läge att höra vad försvarsministern,
            samma då som nu, kan ha att tillföra saken.
          </p>
          <p xml:id="i-XvkhcsBWhHy5XuFc8bZYja">
            Också Sverige har på senare år börjat anpassa sig till rådande
            kutym bland t.ex. våra närmaste nordiska grannländer, nämligen
            att kräva motköp, s.k. offset, industriell samverkan eller andra
            former av kompensationsåtaganden även vid större försvarsmaterielaffärer
            med andra länder. Men kräva är en sak; följa upp, initiera och
            genomföra en annan.
          </p>
          <p xml:id="i-WqZKCKFHfHvzSRr2STxgYY">
            Norge och Finland kräver motköp vid alla upphandlingar över 50
            miljoner kronor medan Danmark kräver motköp redan vid affärer
            från 25 miljoner kronor.
          </p>
          <p xml:id="i-Uy17VwtYKJ5DAbAn1SVAYM">
            I Sverige har det, åtminstone tidigare, ansetts strida mot frihandelns
            principer att kräva motköp. Vidare har oviljan att kräva motköp
            berott på att sådana gör en försvarsupphandling dyrare, vilket
            rimmar illa med krympande försvarsanslag, trots att kringkostnaderna
            för motköp knappt behöver röra sig om mer än någon eller några
            få promille av affärens totala värde.
          </p>
          <p xml:id="i-VeXa36DaQqntCYxe1t4jzZ">
            Likväl torde man utan tvekan kunna konstatera att rätt hanterade
            motköp såväl på den militära som civila sidan @ i inte ringa grad
            kan bidra till att utveckla, förstärka och befästa både teknologisk
            kompetens och näringsberikande handels- och affärsmöjligheter
            mellan industriföretag av varierande storlek i olika länder, förutom
            att de kan ge en gynnsam bieffekt i form av ökad sysselsättning.
            I synnerhet gäller detta kanske i första hand små och medelstora
            företag i underleverantörsleden till stora företag som exempelvis
            försvarsindustrierna.
          </p>
          <p xml:id="i-9Fi3JhsUkoFLUcTYs8qNfs">
            Ett antal större försvarsmaterielaffärer på senare år ger aktualitet
            åt frågan om motköp, industriell samverkan och olika former av
            kompensationsåtaganden från de inblandade staternas sida.
          </p>
          <p xml:id="i-NusdiFDaS6iyP51CTqvEr9">
            Det gäller t.ex. det svenska försvarets beställning av den tyska
            stridsvagnen Leopard 2, upphandling av sensorer från Kanada till
            kustkorvetten Smyge och robotar från Norge. Under våren 2001 väntas
            beslut tas om en samnordisk upphandling av helikoptrar till det
            svenska, finska, norska och danska försvaret. Inte minst mot bakgrund
            av hur våra nordiska grannländer hanterar motköpsfrågor framstår
            det som angeläget att denna affär får en civilkommersiell prägel
            till nytta och gagn också för svenskt näringsliv.
          </p>
          <p xml:id="i-RXbTZiVGSRehRojKF7b8Gb">
            Också vid det omvända förhållandet, nämligen när vi säljer försvarsmateriel
            till andra länder, t.ex. JAS-flygplan till Sydafrika eller bandvagnar
            till Norge och Schweiz, är det givetvis angeläget att vi på ett
            effektivt sätt förmår backa upp de motköpsåtaganden som vi förbundit
            oss till i samband med dessa omfattande exportaffärer.
          </p>
          <p xml:id="i-9FWeWntWkoYyNhEUi7r1am">
            I samband med att motorn till JAS köptes från USA inrättades
            1975 ett s.k. motköpskontor som finansierades till lika delar
            av Exportrådet och UD. Målet den gången var att de utländska bolagen
            fick 20 år på sig att handla i Sverige för 5 miljarder kronor.
            Redan efter fem år visade det sig att 21 utländska bolag hade
            handlat av 60 svenska företag till ett värde av 10 miljarder kronor.
            Två år senare lades motköpskontoret ned. I anslutning till köpet
            av den tyska Leopardstridsvagnen avsattes inga särskilda medel
            för att stimulera till de motköp som affären ändock förutsatte.
            Försvarets materielverk, FMV, har emellertid @ med starkt begränsade
            möjligheter @ försökt biträda med viss offsetkompetens.
          </p>
          <p xml:id="i-MP77fDwuBRYKEAvitCUQDo">
            I dagsläget, sex år efter Sveriges köp av Leopardvagnen, kan
            konstateras att cirka en tredjedel av det tyska motköpsåtagandet
            på den civila sidan är uppfyllt, dvs. ca 2 miljarder återstår
            (inkl. tilläggsbeställningar av t.ex. reservdelar, systemkomponenter,
            bärgningsstridsvagnar m.m.) av en affär som totalt omsluter drygt
            6 miljarder kronor. När det gäller indirekta motköpsåtaganden
            på den militära sidan bedöms avtalet kunna fullföljas inom stipulerad
            tidsram, dvs. på nio år (affären gjordes upp 1994).
          </p>
          <p xml:id="i-DAf4xNAqtkMMzmbwLaMJmk">
            Vi saknar för närvarande resurser för en flexibel projektorganisation
            som förmår vara en effektiv "hjälpmotor" när det gäller att "plantera
            ut" motköp, etablera kontakter och visualisera slumrande affärsmöjligheter
            i samband med dessa större nationella försvarsaffärer. Här ligger
            givetvis också ett visst ansvar på industrin att söka strukturera
            och formera sina främjandeinsatser i god samverkan med de offentliga
            aktörerna och stödinsatserna.
          </p>
          <p xml:id="i-3vUBNrpbatjUbDEbFcQc6V">
            I maj 1999 skrev sex landshövdingar i Mälardalslänen och finansborgarrådet
            i Stockholm ett skarpt formulerat brev till näringsministern,
            försvarsministern och samordningsministern, i vilket man bl.a.
            krävde att det redan vid avtalstillfället bör avsättas resurser
            för att vi ska kunna genomföra offsetaffärer och att den civila
            delen av motköpsaffärer bör öka i syfte att främja svensk industri
            och företagsamhet. Svaret lär man fortfarande vänta på i avvaktan
            på direktiv för nya motköpsregler(!).
          </p>
          <p xml:id="i-YbyonkjkWLt9mQWLWjPj3J">
            I avsaknad av ett konstruktivt offentligt engagemang för dessa
            frågor har man kunnat notera embryon till ansatser och initiativ
            från det enskilda näringslivets sida, men utan ett offentligt
            gensvar torde utsikterna till framgång här vara starkt begränsade.
          </p>
          <p xml:id="i-PkejcPTqEAvQDab3GzPKmN">
            Såväl Riksrevisionsverket som Riksdagens revisorer har i olika
            rapporter påtalat bristen på struktur, kommersiell strategi, effektiv
            och tydlig styrning vid t.ex. hanteringen av s.k. offsetaffärer,
            liksom när det generellt gäller exportfrämjande åtgärder bekostade
            med allmänna medel.
          </p>
          <p xml:id="i-EGQJLHvLfz4EPm9JvJwKgP">
            Bl.a. på grund av många inblandade och divergerande intressen
            tycks arbetet med att ta fram inriktning och administrativa riktlinjer
            för motköpsaffärer gå trögt. Frågan har t.ex. länge bollats mellan
            Försvars- respektive Näringsdepartementet utan att med riktig
            övertygelse slutligen ha landat rätt. Det verkar som om man betraktade
            denna fråga som antingen av renodlat militär eller strikt näringspolitisk
            karaktär i stället för både@och. För närvarande verkar tyngdpunkten
            ligga i Försvarsdepartementet. Man kunde annars gott snegla mot
            Finland vars näringsdepartement har en särskild enhet som bara
            ägnar sig åt offset i samband med försvarsaffärer. Finlands köp
            av det amerikanska stridsflygplanet F-16 betecknades, typiskt
            nog, av den dåvarande finländska försvarsministern (Elisabeth
            Rehn) som "århundradets bästa affär".
          </p>
        </div>
        <div type="ipQuestion">
          <p xml:id="i-WCbP8z4dDvncjkF5BYEzL3">
            Det är hög tid att vi nu skaffar oss en långsiktigt hållbar lösning
            av denna ingalunda oväsentliga försvars- och näringspolitiska
            fråga.
            <list rend="unordered">
              <item>
                1.Vilka åtgärder avser försvarsministern vidta för att säkerställa
                att resurser avsätts redan i affärsavtalet för administration
                och praktisk hantering av s.k. motköp vid större framtida materielaffärer?
              </item>
              <item>
                2.Vilka initiativ avser försvarsministern vidta för att en kompetent
                och effektiv, kommersiell och konkurrenskraftig, smidig organisationsform
                skapas för att hantera motköp, industriell samverkan och andra
                former av kompensationsåtaganden vid större försvarsmaterielaffärer?
              </item>
              <item>
                3.Vilka initiativ avser förvarsministern vidta för att infoga
                svensk motköpspolicy inom ramen för det utvidgade europeiska försvarsmaterielsamarbetet?
              </item>
            </list>
          </p>
        </div>
      </div>
    </body>
  </text>
</TEI>
