<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0116">
  <teiHeader>
    <fileDesc>
      <titleStmt>
        <title>sanktioner och bombningar i Irak</title>
        <author>Artin, Murad (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sanktioner och bombningar i Irak till vice statsminister Lena Hjelm-Wallén om sanktioner och bombningar i Irak</title>
          <idno type="rdwebb">GO10116</idno>
          <ref type="dokument_url_text">http://data.riksdagen.se/dokument/GO10116/text</ref>
          <ref type="dokument_url_html">http://data.riksdagen.se/dokument/GO10116</ref>
          <ref type="dokumentstatus_url_xml">http://data.riksdagen.se/dokumentstatus/GO10116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-49NsrGrr1mktuYaMtH4YAk</idno>
            <persName>Artin, Murad (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JovXzrBE9bAFdWedmdDguX" corresp="i-SySN6qMqpcrxHXHJgwvJdT">
          <date when="2000-11-21"/>
        </correspAction>
        <correspAction type="answered" xml:id="i-P5Y4GrjsNZ5muarGsFsekD" corresp="i-S7LcGmD5NuSMrFDW8LBeJ1">
          <date when="2001-02-01"/>
        </correspAction>
        <correspAction type="sent" xml:id="i-H8g6vutKemidzoPztBEeru" corresp="i-49NsrGrr1mktuYaMtH4YAk">
          <date when="2000-11-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PgEbrTcrokeyQn8FL4BgWi">
            Interpellation 2000/01:116 av Murad Artin (v) till vice statsminister
            Lena Hjelm-Wallén om sanktioner och bombningar i Irak
          </p>
        </div>
        <div type="ipqSubmissionInfo">
          <p xml:id="i-4yNPmP4cWsKoF3JvMSJpTk">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V9jXiJhf6hEdVoQ9M1GEzg">
            Sanktioner och bombningar av Irak har kostat en och en halv miljon
            människor livet. Av dessa är enligt Unicef en halv miljon barn.
            Minderåriga som lyckas klara livet genom svältåren kommer att
            ha fått men för livet. Syftet med dessa sanktioner och bombningar
            påstås vara att man avser att tvinga Saddam Hussein att avveckla
            sina massförstörelsevapen. Dessa åtgärder har förfelat sitt syfte.
          </p>
          <p xml:id="i-R8pVkn7yYf3aqGk37iYFiG">
            För det första har de inte försvagat Saddam Husseins ställning.
          </p>
          <p xml:id="i-MqntfeNn6e2RFaPB4QCK1p">
            För det andra har de gått ut över folket och inte regimen.
          </p>
          <p xml:id="i-Gu5quUxphux167ML8MDiym">
            För det tredje har de lättnader i sanktionerna, som införts för
            att förbättra folkets levnadsvillkor inte haft avsedd verkan.
          </p>
          <p xml:id="i-3W7rG19xMT2qW5vfLztkhx">
            För det fjärde har, enligt FN, 95 % av Iraks massförstörelsevapen
            avvecklats, men sanktionerna och bombningarna fortsätter på ett
            sådant sätt att effekterna blir oförändrade för folkets del.
          </p>
          <p xml:id="i-EHRUiN4QZ36KKSRcRbnRbQ">
            För det femte har chefer för FN:s livsmedelsprogram avgått för
            att de "inte vill administrera en omoralisk verksamhet".
          </p>
          <p xml:id="i-ExoFUiTvk1WBFEfiNEp8YC">
            För det sjätte har en stor del av de livsmedel och mediciner
            som skulle komma befolkningen till del hamnat på den svarta marknaden
            i Irak, varför de endast hamnar hos ett fåtal som kunnat berika
            sig på folkets bekostnad.
          </p>
          <p xml:id="i-77vrb2qg5op91AawtaAbjF">
            För det sjunde har de bombningar som USA och Storbritannien dagligen
            genomför i Irak inget stöd i några FN-resolutioner.
          </p>
          <p xml:id="i-B38xzg3ZnfxCDma4xJZ6ZJ">
            För det åttonde är sanktionerna och bombningarna av sådan omfattning
            och karaktär att de inte kan motiveras utifrån att man söker skydda
            den kurdiska befolkningen i norra Irak/irakiska Kurdistan. Den
            behöver skyddas från den irakiska regimen. Men det behöver inte
            ske med de urskiljningslösa åtgärder som i dag används.
          </p>
          <p xml:id="i-JA32zTfwjk81odpdz5Nnc2">
            För det nionde finns det i dag flera länder inblandade i konflikter
            som innehar massförstörelsevapen. När det gäller några av dem
            kan man allvarligt ifrågasätta deras fredsvilja eller deras demokratiska
            halt.
          </p>
          <p xml:id="i-EE6Smxdvos2JLm233Jc1SB">
            Sanktionerna och bombningarna är följaktligen utifrån flera utgångspunkter
            både folkrättsvidriga och meningslösa. Om syftet är att få till
            stånd nedrustning av massförstörelsevapen måste man börja i en
            annan ända än genom att organisera hungersnöd och massdöd.
          </p>
          <p xml:id="i-6T8puxQvLWRqGK6b7m8ZDj">
            Om man ska använda sig av sanktioner så pekar erfarenheten på
            att sådana måste ha ett starkt stöd i den befolkning i det land
            som drabbas av sanktioner, vilket var fallet när det gällde apartheidregimen
            i Sydafrika. I dag föreligger inte ens skuggan av något stöd bland
            den irakiska befolkningen för de sanktioner som riktas mot landet.
            De länder som går i spetsen för sanktionerna, USA och Storbritannien,
            gör ytterligt lite för att understödja en opposition i Irak. Sammantaget
            betyder den politik som förs sålunda inte på något sätt Irak framåt
            mot en demokratisering utan endast mot ekonomiskt och materiellt
            kaos som endast befäster diktaturen @ oavsett om diktatorn heter
            Saddam Hussein eller något annat.
          </p>
        </div>
        <div type="ipQuestion">
          <p xml:id="i-B2WJEVh9hYGgqzqGq6NT2t">
            Jag vill därför fråga vice statsministern:
            <list rend="unordered">
              <item>
                1. Vad avser regeringen att göra i FN för att få ett slut på
                sanktionerna och bombningarna av Irak?
              </item>
              <item>
                2. Vad avser regeringen att göra i EU för att förmå denna organisation
                att medverka till att bombningarna och sanktionerna av Irak upphör?
              </item>
              <item>
                3. Vilka initiativ avser regeringen att vidta för att finna ett
                alternativ till de trubbiga och missriktade sanktioner som i dag
                riktas mot Irak?
              </item>
            </list>
          </p>
        </div>
      </div>
    </body>
  </text>
</TEI>
