<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0202">
  <teiHeader>
    <fileDesc>
      <titleStmt>
        <title>översyn av miljöbalken</title>
        <author>Thalén Finné, Ewa (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>översyn av miljöbalken till miljöminister Kjell Larsson om översyn av miljöbalken</title>
          <idno type="rdwebb">GO10202</idno>
          <ref type="dokument_url_text">http://data.riksdagen.se/dokument/GO10202/text</ref>
          <ref type="dokument_url_html">http://data.riksdagen.se/dokument/GO10202</ref>
          <ref type="dokumentstatus_url_xml">http://data.riksdagen.se/dokumentstatus/GO10202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <persName>Thalén Finné, Ewa (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-G9wDVX3cShf2BVaiDvrwNw" corresp="i-9ih4smVvRYKCMas4i52Xiw">
          <date when="2001-01-16"/>
        </correspAction>
        <correspAction type="answered" xml:id="i-MjME5PU6XBETxLoGakCsK5" corresp="i-9ih4smVvRYKCMas4i52Xiw">
          <date when="2001-02-13"/>
        </correspAction>
        <correspAction type="sent" xml:id="i-ENPEUP9bqCmKp6wrX3fT5M" corresp="i-Ev13DrJjHbo85jEmQ5EPLM">
          <date when="2000-12-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VEiNo6cK5xKKF7MLvLYV4n">
            Interpellation 2000/01:202 av Ewa Thalén Finné (m) till miljöminister
            Kjell Larsson om översyn av miljöbalken
          </p>
        </div>
        <div type="ipqSubmissionInfo">
          <p xml:id="i-MQfRNP3ZWHXdbnRzm6b4ar">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D4MWTJLuJb2jyE61a879K1">
            Miljöbalken trädde i kraft den 1 januari 1999, med, som jag tror,
            en mycket god intention, nämligen att skapa översiktlighet och
            tydlighet. Dock har redan några stora problem uppstått, som jag
            inte tror var lagstiftarens intention. Jag vill här lyfta fram
            ett exempel på hur miljöbalken slår på ett, som jag finner det,
            mycket olyckligt sätt.
          </p>
          <p xml:id="i-ULLAPvkvAT1d3qd3RbaJ6f">
            Det gäller små bioteknikföretag som utför forskning och utveckling
            med huvudsaklig inriktning på syntetiseringen av substanser (s.k.
            intermediärer) i mycket små mängder. Forskningen och utvecklingen
            sker företrädesvis för stora läkemedelsföretag. Företagen som
            utför forskning, och mycket lite tillverkning (som annars troligtvis
            inte skulle ha skett, åtminstone inte i Sverige), är små med få
            anställda. Företagens personal är välutbildad och har mycket hög
            kompetens.
          </p>
          <p xml:id="i-CLaokCsEaceBy5oyLX1o2T">
            Dessa forsknings- och utvecklingsföretag har blivit klassade
            som s.k. A-anläggningar, eftersom vissa av deras substanser säljs.
            Mängden substanser som fortlöpande tillverkas och säljs är mindre
            än två kilo per år. Enligt beslut hos länsstyrelsen ska tillstånd
            för verksamheten sökas hos miljödomstolen. Enligt miljöbalken
            6 kap. 4 § ska länsstyrelsen lämna beslut i fråga om bedömning
            av betydande miljöpåverkan för en planerad verksamhet. Den planerade
            verksamheten finns upptagen i bilaga till förordningen (1998:905)
            om miljökonsekvensbeskrivningar, som en verksamhet vilken ska
            antas medföra betydande miljöpåverkan. Förordningen ger inget
            utrymme för bedömning av den betydande miljöpåverkan baserat på
            tillverkningens storlek.
          </p>
          <p xml:id="i-6ydLE1xWSwydnQEZMfgHPm">
            Detta får till konsekvens att företagen för det första har tvingats
            upphöra med vissa delar av sina verksamheter, för det andra kommer
            de att påföras oerhört höga tillsynsavgifter. Avgiftens storlek
            tar inte hänsyn vare sig till storleken på företagen, eller storleken
            på deras tillverkning, utan små som stora multinationella företag
            får i dag betala samma tillsynsavgift till länsstyrelse och kommun.
            Miljöbalken medger i och för sig att avgiften kan prövas i efterhand
            men detta medför en för företagen oacceptabel osäkerhet. I dagsläget
            medför detta att företagen påförs tillsynsavgifter som i princip
            motsvarar kostnaden för en årsanställd och därmed är företagens
            existens hotad.
          </p>
          <p xml:id="i-JyN2c6QAfVh2KVFveNWh3H">
            Jag är medveten om att en miljöbalkskommitté är tillsatt för
            att se över hur miljöbalkens regler slår, men ett delbetänkande
            som handlar om dessa frågeställningar kommer inte förrän 2002.
            Jag anser att denna fråga är för viktig för att vänta med, och
            att regeringen därför snarast borde se över hur miljöbalkens föreskrifter
            tillämpas vid de olika myndigheterna.
          </p>
        </div>
        <div type="ipQuestion">
          <p xml:id="i-8W4hz1UXdm6cViZVo8ZNYJ">
            Mot bakgrund av ovanstående vill jag ställa följande frågor till
            miljöministern:
            <list rend="ordered">
              <item>
                Vilka åtgärder avser statsrådet vidta för att komma till rätta
                med problematiken som följer av att tillsynsavgifter tas ut schablonmässigt
                och medför att små och stora företag får betala lika hög avgift?
              </item>
              <item>
                Vilka åtgärder avser statsrådet vidta mot bakgrund av ovanstående,
                för att inte små framstående bioteknikföretag ska tvingas lägga
                ned sin produktion?
              </item>
              <item>
                Vilka åtgärder avser statsrådet vidta redan före det att miljöbalkskommittén
                lämnar sitt delbetänkande?
              </item>
            </list>
          </p>
        </div>
      </div>
    </body>
  </text>
</TEI>
