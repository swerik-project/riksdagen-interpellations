<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0386">
  <teiHeader>
    <fileDesc>
      <titleStmt>
        <title>föreningsfriheten</title>
        <author>Hjertén, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>föreningsfriheten till näringsminister Björn Rosengren om föreningsfriheten</title>
          <idno type="rdwebb">GO10386</idno>
          <ref type="dokument_url_text">http://data.riksdagen.se/dokument/GO10386/text</ref>
          <ref type="dokument_url_html">http://data.riksdagen.se/dokument/GO10386</ref>
          <ref type="dokumentstatus_url_xml">http://data.riksdagen.se/dokumentstatus/GO10386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R3w2cm3MQ27goG533zxfaJ</idno>
            <persName>Hjertén, Lars (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-D44CErTpriGR1d8GMMYXZm" corresp="i-HP26Ex6XfZD2gozC8P6pdm">
          <date when="2001-04-24"/>
        </correspAction>
        <correspAction type="answered" xml:id="i-7b2Lufpb75VeEYt4NJ6dfh" corresp="i-GFJcxAB9fyzG2VN1HakscJ">
          <date when="2001-05-08"/>
        </correspAction>
        <correspAction type="sent" xml:id="i-wA1UaZNuwfT7H4i269rA1" corresp="i-R3w2cm3MQ27goG533zxfaJ">
          <date when="2001-04-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EosRfNMurMkmKDd7JibEck">
            Interpellation 2000/01:386 av Lars Hjertén (m) till näringsminister
            Björn Rosengren om föreningsfriheten
          </p>
        </div>
        <div type="ipqSubmissionInfo">
          <p xml:id="i-KL49hwjDGhcfWRUnGkfzfd">
            den 18 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C8MQB3S24SD65LFT9Y6Vkv">
            I Sverige är föreningsrätten grundlagsfäst. Staten ska skydda
            medborgarnas möjlighet att utöva denna rätt. I demokratiska stater
            anses föreningsrätten vara en grundläggande rättighet. Där denna
            rättighet kränks anser vi att detta är en kränkning av själva
            grunden för demokratin.
          </p>
          <p xml:id="i-ANyHSYj981vCigmA58vNXd">
            Ur det demokratiska perspektivet anser vi det självklart att
            medborgaren har rätt att tillhöra en förening och likaså rätt
            att avstå från att ansluta sig till en förening.
          </p>
          <p xml:id="i-GuPKGhnxcBnmbcaDi1NNbK">
            I dag måste vi göra ett aktivt val om vi önskar tillhöra svenska
            kyrkan eller för den delen något annat samfund. Samma förhållande
            gäller i grunden all annan föreningsverksamhet i Sverige. Det
            är den enskilde medborgarens sak att välja politisk tillhörighet
            och om man vill tillhöra ett trossamfund och ingen diskriminering
            accepteras på grund av det val som träffats.
          </p>
          <p xml:id="i-QKyj1KvUnQXZxyBgB41han">
            Det är en självklarhet att staten ska skydda dessa medborgarens
            rättigheter, att ingen ska tvingas att tillhöra eller inte tillhöra
            en förening. Att kollektivt ansluta människor till fackliga eller
            politiska organisationer eller trossamfund anses strida mot grundläggande
            principer.
          </p>
          <p xml:id="i-9iC8c2fFzDJj26f8okiYof">
            Människor ansluter sig till föreningar av facklig, politisk eller
            religiös natur för att främja egna eller gemensamma intressen
            eller för att uppnå en gemenskap. Att ge människorna möjligheter
            härtill är demokratins livsluft och grundvalen för föreningsfriheten.
          </p>
          <p xml:id="i-AXD3G6UZqo61xs1hMVnpsP">
            Det stora undantaget är arbetsmarknaden där fackliga organisationer
            @ både för arbetsgivare och arbetstagare @ tillåts dela upp marknaden
            utan tillräckliga hänsyn till individens rättigheter. En sådan
            konkurrensbegränsning mellan fackliga organisationer accepteras
            inte på något annat samhällsområde.
          </p>
          <p xml:id="i-HQmfyv7q1snmhKAAwmYp79">
            På arbetsmarknaden stängs ofta både organisationer och människor
            ute från inflytande i frågor som rör medlemmens eller den enskildes
            intressen på arbetsmarknaden. Det är inte ovanligt att människor
            som vill byta organisation utsätts för påtryckningar, ärendet
            förhalas eller det kan gå så långt att organisationer genom kollektiva
            beslut överlämnar människor till en annan organisation utan att
            de enskilda individerna tillfrågas.
          </p>
          <p xml:id="i-WdHnazmv9BQ6gdmCQ9xhjb">
            Härigenom förhindras människor att få sina intressen företrädda
            på det sätt som de önskar. Konsekvensen är att människor som utnyttjar
            möjligheten till ett fritt val som inte står i överensstämmelse
            med vad de fackliga organisationerna bestämt inte heller till
            fullo kan komma i åtnjutande av föreningsfrihetens frukter.
          </p>
          <p xml:id="i-GafCDpfCWT847jubu2Nus2">
            Dessa förhållanden är i princip lika på det privata, de kommunala
            områdena och det statliga området. Alla inblandade parter har
            ett gemensamt ansvar. På statens område där staten företräds av
            Statens arbetsgivarverk (SAV) råder mycket strikta regler där
            den enskilde arbetstagaren har små eller inga möjligheter att
            företräda sig själv eller av organisation utanför de accepterade
            kartellerna.
          </p>
          <p xml:id="i-RTgUuptvg1tnzzhuhBLwBK">
            Kollektivavtal är bra och ett rationellt sätt att få arbetsmarknaden
            att fungera när det gäller relationer mellan arbetsgivare och
            arbetstagare. Vad som däremot inte är rimligt är att kollektivavtal
            ofta sluts med utgångspunkt från befattningar och ej med utgångspunkt
            från de människor som är medlemmar i organisationen. Detta innebär
            att också de som har valt att tillhöra en annan organisation eller
            ingen organisation omfattas av de avtal som sluts. Att man sedan
            inte kan påverka den organisation man valt att inte vara med i
            är självklart en negativ konsekvens.
          </p>
          <p xml:id="i-Lbngw8yRWqBcoQYbMFYByW">
            Att en organisation sluter avtal för människor som valt att inte
            vara med i organisationen i fråga är närmast att beteckna som
            rättsvidrigt. Att arbetsgivare förvägrar människor rätten att
            företrädas på sätt som de vill men tar sig friheten att med organisation
            som personen ej valt att tillhöra avhandla frågor av vital betydelse
            för personens fortsatta ställning på arbetsmarknaden är likaså
            närmast rättsvidrigt.
          </p>
          <p xml:id="i-THepHrt1TRTuthwoESKbcf">
            Sverige är på väg ut ur den industriella epoken och på väg in
            i tjänste- och kunskapssamhället. Nya former för bl.a. mänskliga
            relationer uppstår där gamla föreställningar omprövas. Den politiska
            demokratin har starkt verkat för ökad valfrihet med goda exempel
            som att människor inte längre automatiskt ansluts till svenska
            kyrkan och valfriheten har stärkts när man numera själv kan påverka
            placeringen av den egna premiepensionen. Är det då inte rimligt
            att man ser över formerna på arbetsmarknaden?
          </p>
          <p xml:id="i-LvrfD2dXSmVN7Zov9QVwH2">
            Den enskildes önskan att välja står inte i motsats till starka
            organisationer. Snarast är individens fria val ett måste för organisationer
            som önskar att utvecklas och förbli starka i ett framtida samhälle.
            Mot denna bakgrund borde det vara möjligt att förena individens
            självklara rätt till ett verkligt fritt val med arbetsmarknadens
            organisationers vilja att på ett bra sätt företräda de medlemmar
            som valt medlemskap i organisationen.
          </p>
          <p xml:id="i-G7YmzHwNTAQQdyYKsmD5BR">
            Kollektivavtal bör gälla för dem som är medlemmar i den organisation
            som sluter kollektivavtal. Arbetsgivaren ska inte kunna utestänga
            någon att på egen hand eller genom den organisation på arbetsmarknaden
            som den enskilde valt få sina intressen företrädda.
          </p>
          <p xml:id="i-PPMbMKVNNrJT4abUhGMRJX">
            Ovanstående är en kortfattad beskrivning av de förhållanden som
            råder på arbetsmarknaden och den ger naturligtvis utrymme för
            ett antal frågor.
          </p>
          <p xml:id="i-5MgkYzK896Qmatr4pCrre2">
            Vilka åtgärder ämnar statsrådet vidta för att individens valfrihet
            inte inskränks genom att arbetsgivar- och arbetstagarorganisationer
            sig emellan delar upp arbetsmarknaden och genom överenskommelser
            i praktiken bestämmer i vilka organisationer människor ska ha
            sitt medlemskap för att inte bli negativt särbehandlade?
          </p>
          <p xml:id="i-AkJbq3P2jkUyUZUv2j7U24">
            Avser statsrådet lägga förslag till riksdagen där arbetstagar-
            och arbetsgivarorganisationer inte tillåts sluta avtal på befattning
            så att människor som valt medlemskap i annan organisation eller
            önskar företräda sig själva omfattas av ett avtal som för individen
            främmande organisationer slutit?
          </p>
          <p xml:id="i-V3yHhyTgfz3Xd8HVrbrwuk">
            Ämnar statsrådet lägga förslag till riksdagen där den negativa
            föreningsrätten gäller även inom arbetsmarknaden?
          </p>
        </div>
      </div>
    </body>
  </text>
</TEI>
