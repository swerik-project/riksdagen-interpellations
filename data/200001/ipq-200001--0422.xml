<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0422">
  <teiHeader>
    <fileDesc>
      <titleStmt>
        <title>Dalslands</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dalslands till näringsminister Björn Rosengren om Dalslands</title>
          <idno type="rdwebb">GO10422</idno>
          <ref type="dokument_url_text">http://data.riksdagen.se/dokument/GO10422/text</ref>
          <ref type="dokument_url_html">http://data.riksdagen.se/dokument/GO10422</ref>
          <ref type="dokumentstatus_url_xml">http://data.riksdagen.se/dokumentstatus/GO10422</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-16KLtHMYJbTqa9tQKMJht6" corresp="i-HP26Ex6XfZD2gozC8P6pdm">
          <date when="2001-05-02"/>
        </correspAction>
        <correspAction type="answered" xml:id="i-E3VFPNX9vN3RQRR3S4SwcM" corresp="i-HP26Ex6XfZD2gozC8P6pdm">
          <date when="2001-05-14"/>
        </correspAction>
        <correspAction type="sent" xml:id="i-CjC1cRF6NarhKPjnhFooAP" corresp="i-Gcjbk3nJyjWXPaa2dm3MFR">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NYCKuu83yqYrkntr2NxfgM">
            Interpellation 2000/01:422 av Elver Jonsson (fp) till näringsminister
            Björn Rosengren om Dalsland
          </p>
        </div>
        <div type="ipqSubmissionInfo">
          <p xml:id="i-TbM7v6Bd72PHuz6d7VW8k9">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lpv4GAc8Xscx2v47BepkTR">
            Den regionala klyvningen i Sverige, mellan storstäder och landsbygd,
            blir allt större. Långa avstånd gör att inte alla delar av landet
            kan få del av den tillväxtnivå som finns t.ex. i expansionsområdena.
            I ca 200 kommuner (3 av 4) minskar antalet invånare och arbetsplatser.
          </p>
          <p xml:id="i-5wAP3UGL1y7utLJJTCu9Ak">
            En del av Sverige, som råkat mycket illa ut på senare tid, är
            landskapet Dalsland. Förutom att landskapet ligger i en utpräglad
            landsbygdsregion så lider man av det långa avståndet till tillväxtområdet
            inom Västra Götalands län. Dåliga vägar, företagsnedläggelser,
            indragen statlig service och naturkatastrofer i form av översvämningar,
            har alla slagit hårt mot Dalsland.
          </p>
          <p xml:id="i-MmtRRu9nDzB64RQvF9Gz1X">
            I t.ex. Mellerud har den statliga "kommunakuten" upplevts som
            en besvärande tvångströja.
          </p>
          <p xml:id="i-DY4YPPYtnyzyVoCY33x6mu">
            Bengtsfors kommun är ett tydligt exempel på en ort som råkat
            extremt illa ut. Med sina 11 000@12 000 invånare har kommunen
            under de senaste två åren förlorat nästan 1 300 arbetstillfällen
            genom företagsnedläggningar m.m. Omräknat för Stockholms kommun
            skulle det motsvara ett bortfall av 75 000 arbetsplatser. Det
            är hög tid att främst statsmakterna tar tag i problemen på bred
            front för att hitta en godtagbar lösning för hela landskapet Dalsland.
          </p>
          <p xml:id="i-VDiWfdizLy4KCZfYDfUh9Y">
            Förbättra företagarklimatet
          </p>
          <p xml:id="i-BKb2Ux8rbAXTma7KERfBot">
            En grundläggande förutsättning för att en bygd ska överleva är
            att det finns företag och därmed jobb inom den privata sektorn.
            Trots mycket prat från regeringen om förenklingar och förbättringar
            för företagsamheten händer alltför lite. Sverige har i dag västvärldens
            mest konjunkturkänsliga offentliga finanser. I kombination med
            storföretagsberoendet gör det oss mycket känsliga för svängningarna.
            Detta är en farlig situation, som till sist drabbar den gemensamma
            välfärden i såväl landet som helhet som i Dalsland. Inte sällan
            utländska storföretag som t.ex. Lear Corporation visar på sårbarheten.
            Många små och medelstora företag med ägare och ledning "på golvet"
            ger en helt annan stabilitet och ansvar för personal och bygd.
          </p>
          <p xml:id="i-ANTvzV9uJ9q5YVQ1RpAxuU">
            Vad som måste göras för att få fart på företagsamheten i Dalsland
            är att en företagspolitik genomförs, som syftar till att underlätta
            för företagandet samt minskar krånglet för företag. Det är viktigt
            att en långsiktig företagspolitik förs så att företagarna kan
            lita på att spelreglerna håller.
          </p>
          <p xml:id="i-8L7YvoGR1UjkFwZu3EWDfS">
            På kort sikt måste det till andra åtgärder för att rädda jobben
            i Dalsland. Här får man inte vara främmande för någon form av
            paketlösning. Det är dock viktigt att ett sådant paket inte blir
            ogenomtänkt eller ger utrymme för kortsiktiga "lycksökare" på
            företagsmarknaden. Paketet måste vara utformat som ett stöd till
            företagsamheten i Dalsland tills dess att varaktiga reformer för
            företagsamheten beslutats i riksdagen.
          </p>
          <p xml:id="i-BENdos5FbBw8B7doJpKyWG">
            Bra vägar för tryggad företagsamhet
          </p>
          <p xml:id="i-LtrNiZw9mvVyeVoiQnAUfU">
            Utan fungerande kommunikationer kan aldrig Dalsland få en positiv
            utveckling. Detta är en grundbult inom näringspolitiken. Därför
            måste satsningar göras inom infrastruktursektorn. Främst är det
            satsningar på vägar och IT-teknik som måste göras.
          </p>
          <p xml:id="i-PqNiBrUkdTTaMbZ7Dn1BFC">
            Det är av yttersta vikt att vägnätet håller en sådan standard
            att både råvaruförsörjningen till industrin kan tryggas hela året
            och att de färdiga produkterna kan fraktas därifrån. Ett företag
            i Dalsland får inte tvingas till nedskärningar på grund av undermåliga
            vägar. Av särskild vikt är att samtliga vägar tjälsäkras.
          </p>
          <p xml:id="i-RtYoN1W84vzcnUMu1xYQzk">
            Länsväg 172, mellan Uddevalla och Årjäng, är här av kanske största
            betydelse för näringslivet i Dalsland. RV 45 genom Dalsland måste
            byggas ut till Europavägsstatus. Men även flertalet grusvägar
            måste hålla en robust standard. Det får inte heller bli så, som
            i aviserade statliga utredningsförslag, att en stor andel av det
            lågtrafikerade vägnätet överförs till enskilda vägar. Ett sådant
            förslag skulle vara förödande för standarden på vägnätet.
          </p>
          <p xml:id="i-LWyexBdv3VVacKXY2iE6zP">
            Slutligen är det viktigt att kommunernas vägnät håller en sådan
            standard att inte en bygds sysselsättning hotas. Därför är det
            en katastrof för stora delar av vårt land som drabbas av regeringens
            oförmåga att få fram @ den redan nu ett år försenade @ infrastrukturpropositionen.
            Den nyligen presenterade vårbudgeten har inte heller den något
            förslag.
          </p>
          <p xml:id="i-EmKoUsVR6nYxf7rbaHSkgg">
            Järnvägsutbyggnaden upp genom Göta älv-dalen är kraftigt försenad.
            En sådan utbyggnad är av stor betydelse för Dalsland. Det medför
            att det blir svårt att få lämpliga och regelbundna tågkommunikationer
            med övriga delar av regionen. Effekt för Dalsland bli fortsatt
            avfolkning.
          </p>
          <p xml:id="i-U3rNLvnEDbMxWCuQGkEqJR">
            Trygga kärnverksamheten och utveckling
          </p>
          <p xml:id="i-JDF67nfJrynoVCYmpMs2ib">
            Statens plikt att svara för kärnverksamhet i olika delar av landet
            är inte alltid precist formulerad. Oftast stannar det vid långtidsplaner,
            högtidstal och/eller i en del fall förhastade löften åt olika
            håll. Kommunernas plikt att upprätthålla kärnverksamhet är ofta
            lagbunden. Inte sällan ger statsmakten hård kritik mot de kommuner
            man anser inte uppfyller kraven.
          </p>
        </div>
        <div type="ipQuestion">
          <p xml:id="i-43TErwr1kTKLfv8Bce8vd8">
            Staten har alltför ofta undandragit sig plikten att ge människorna
            i landsorterna förutsättningar för arbete och tryggad välfärd.
            Några exempel:
            <list rend="unordered">
              <item>
                Rättsväsendet nedrusats med centralisering av tingsrätter och
                att närpolisreformen lyser med sin frånvaro.
              </item>
              <item>
                Vägnätets nedslitning i brist på underhåll och nybyggnad.
              </item>
              <item>
                Kraftförsörjningen kan vintertid vara ur funktion i dagar och
                veckor med svår situation för enskilda, lantbrukare och företag.
              </item>
              <item>
                Postens kassaservice är försvagad med bl.a. avbrutet samarbete
                med Nordbanken.
              </item>
            </list>
          </p>
          <p xml:id="i-5M7Ekwko3BLZ2Z3hgSF2UT">
            Det vi nu kan iaktta är att statsmakten genom formella politiska
            beslut, men också i en del fall i administrativt smygande former,
            dränerar samhällsinsatser som är avgörande för stora landsdelar.
            Effekterna har inte låtit vänta på sig. Den urbanisering och flyttningsvåg
            som går från glesbygd till storstadsområdena har onekligen ett
            samband med den statliga nedrustningen. Till saken hör också att
            brist på samverkan mellan olika statliga verksamheter har försvårat
            möjligheten att upprätthålla en anständig allmän servicenivå i
            stora delar av landet. Det torde också ha medverkat till den ökade
            flyttvåg som nu går från glesbygd till storstadsområden.
          </p>
          <p xml:id="i-R76XWd49j9bM7gifJtxaCf">
            Dalsland är också här särskilt hårt drabbat. Nedläggningen av
            lokala domstolar och tingsrätter drar över landet och har drabbat
            Åmål hårt. Detta utan att det finns riksdagsbeslut i botten för
            en sådan. Tvärtom har den parlamentariska beredningen varit mycket
            negativ till att detta skulle ske. Nu sker det i smygande form.
            Genom att inte förnya hyreskontrakt, återbesätta vakanta tjänster
            så sammanförs nu verksamheter till allt färre centralorter. Sammantaget
            innebär det att det blir omöjligt att upprätthålla den medborgerliga
            service som en anständig närhet till en lokal domstol innebär.
          </p>
          <p xml:id="i-7zrtQUn5EWrmLrSkmu7Ypm">
            Men också andra statliga verksamheter av polisiär och fiskal
            art är i många områden i fara. Verksamheter centraliseras och
            den allmänna postservicen synes nedprioriterad. Polisverksamhetens
            uttunning leder i många landskap till en förödande serviceförsämring.
            Den kraftiga urbaniseringsvågen snabbar på det som nu sker. I
            förlängningen innebär det att många kommundelar, och i flera fall
            hela kommuner, drabbas av så hårda slag, både när det gäller befolkningstal
            och färre arbetstillfällen, att många människor i aktiv och arbetsför
            ålder tvingas flytta.
          </p>
          <p xml:id="i-2G67medGKYwYDYpg5Vz7eY">
            Det är bråttom @ om Dalsland ska överleva
          </p>
          <p xml:id="i-U5cGBEG1VLizh92u3WAa7i">
            Det behövs snabba, i det korta perspektivet, och resoluta insatser
            om den negativa utvecklingen ska brytas. Det står inte i motsats
            till de långsiktiga @ och nödvändiga @ satsningarna på kunskap,
            näringslivets förnyelse med fler arbetsplatser och ett fullödigt
            serviceutbud.
          </p>
        </div>
        <div type="ipQuestion">
          <p xml:id="i-6LDzivezGbis44A9zA1FX7">
            Om en region ska leva och utvecklas har Folkpartiet ofta pekat
            på att det behövs "5 K":
            <list rend="unordered">
              <item>
                1. Kommunikation @ ett vägnät som klarar "året-runt-verksamhet".
              </item>
              <item>
                2. Kunskap @ där eftergymnasial utbildning stimuleras och är
                nåbar på pendlingsavstånd.
              </item>
              <item>
                3. Kapital @ riskkapital som ger småföretag särskild supports.
              </item>
              <item>
                4. Kultur @ en regional och statlig stimulans som ger boende
                och bygder kulturattraktioner.
              </item>
              <item>
                5. Kvinnor @ en arbetsmarknad där kvinnor ges chans till arbete
                och företagande.
              </item>
            </list>
          </p>
        </div>
        <div type="ipQuestion">
          <p xml:id="i-Q13YqiGMdpcaf4CXwWF3Mn">
            Konkreta insatser skulle kunna vara:
            <list rend="unordered">
              <item>
                Tidigarelägga några centrala vägprojekt.
              </item>
              <item>
                Snabba upp järnvägsbygget Norge@Vänerlänken med garanterat tågstopp
                av snabbtåget i Dalsland.
              </item>
              <item>
                Stimulera Vänersjöfarten med slussutbyggnad i Trollhättan, som
                gynnar hamnanlöp inom turistfarten i Dalsland.
              </item>
              <item>
                Säkra turisttrafiken på Dalslands kanal.
              </item>
              <item>
                Komplettera högskoleutbudet med bl.a. kvalificerad yrkesutbildning
                inom förädlingsindustri och turistnäring och satsa på den närregionala
                högskolan i Trollhättan/Uddevalla (HTU).
              </item>
              <item>
                Underlätta kvinnligt företagande.
              </item>
              <item>
                Ge en "småföretagarkick" genom att dämpa betungande avgifter
                för olika prövningstillstånd.
              </item>
              <item>
                Låta en kvalificerad "insatsstyrka" biträda kommun och näringsliv
                med råd, fortbildning och juridisk kompetens.
              </item>
            </list>
          </p>
          <p xml:id="i-LZYcwV4tKGMddSapF8AnmV">
            Med hänvisning till det anförda skulle jag vilja ställa följande
            fråga till näringsminister Björn Rosengren.
          </p>
          <p xml:id="i-Ne1v43Gcd43oor5YdF78sk">
            Avser näringsministern att snabbt lägga ett aktionsprogram som
            ger nya jobb och som långsiktigt tryggar landskapets egna förutsättningar
            för tillväxtkraft i avsikt att ge en positiv utveckling som i
            vid mening säkrar välfärden i Dalsland?
          </p>
        </div>
      </div>
    </body>
  </text>
</TEI>
