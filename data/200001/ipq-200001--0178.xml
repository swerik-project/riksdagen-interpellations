<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0178">
  <teiHeader>
    <fileDesc>
      <titleStmt>
        <title>beskattningen av kommunerna</title>
        <author>Cederfelt, Margareta (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>beskattningen av kommunerna till statsrådet Mona Sahlin om beskattningen av kommunerna</title>
          <idno type="rdwebb">GO10178</idno>
          <ref type="dokument_url_text">http://data.riksdagen.se/dokument/GO10178/text</ref>
          <ref type="dokument_url_html">http://data.riksdagen.se/dokument/GO10178</ref>
          <ref type="dokumentstatus_url_xml">http://data.riksdagen.se/dokumentstatus/GO10178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GJLL78ePjJhSXVWBYyRW8t</idno>
            <persName>Cederfelt, Margareta (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VVe26XekxNMWP6x2J6zXF4" corresp="i-6qjD2tsSCtsrmXQjy7mtCJ">
          <date when="2000-12-12"/>
        </correspAction>
        <correspAction type="answered" xml:id="i-WKMhxobGRoFG9mBBHF6EK1" corresp="i-6qjD2tsSCtsrmXQjy7mtCJ">
          <date when="2001-01-23"/>
        </correspAction>
        <correspAction type="sent" xml:id="i-QYo2AcjYL8Xa3bJUhcpc5y" corresp="i-GJLL78ePjJhSXVWBYyRW8t">
          <date when="2000-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MT7GSHMHx437JGgWeb595v">
            Interpellation 2000/01:178 av Margareta Cederfelt (m) till statsrådet
            Lars-Erik Lövdén om beskattningen av kommunerna
          </p>
        </div>
        <div type="ipqSubmissionInfo">
          <p xml:id="i-XnZ8rVGzaKgSJV3eAScXuP">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B7Unp4oLgqaJFZnQXyVivf">
            Det inomkommunala utjämningssystemet drabbar samtliga landets
            kommuner. Detta eftersom det tagit bort alla incitament för kommunerna
            att själva påverka sin inkomstsituation genom en förhöjd skattekraft.
            De hårdast drabbade är tillväxtkommuner och aktiva glesbygdskommuner.
          </p>
          <p xml:id="i-3nfFV6S2JZFXNMLyLtCze6">
            Tillväxtkommuner får inte behålla frukterna på inkomstsidan av
            den ökade ekonomiska aktiviteten och skattekraftstillväxten medan
            de däremot får svara för kostnaderna, både de som lett till tillväxten
            och de som tillväxten medför. Det senaste året har också tydligt
            framkommit att kommuner i storstadsområdena som har ett behov
            av ett ökat bostadsbyggande drar sig för att medverka till ett
            sådant med hänsyn till hur utjämningssystemet fungerar.
          </p>
          <p xml:id="i-DEttS2dt4SMsJoCnwREYZN">
            Det inomkommunala utjämningssystemet är till sin natur så konstruerat
            att det straffar tillväxt var den än uppstår. Det är så uppbyggt
            att kommunpolitikerna om de följer syftet med utjämningssystemet
            inte ska ägna den egna skattekraften någon tanke. Det spelar ingen
            nämnvärd roll hur den utvecklas @ kommunens inkomstnivå blir ändå
            i stort densamma. Det kan t.o.m. vara så att sämre skattekraft
            ger högre inkomster @ så är både inkomst- och kostnadsutjämningen
            konstruerad.
          </p>
          <p xml:id="i-FyGCfk1j7SqXwjALKhXQWg">
            Till yttermera visso har hela utjämningssystemet lagts upp så
            att det bara är något dussintal personer i landet som har full
            insyn i dess mysterier @ och de personerna är som regel på olika
            sätt uppbundna till dess försvar.
          </p>
          <p xml:id="i-8CGcUYm26DYsg1JYyuB5ZT">
            Kanske skulle regeringen som inte låtsas förstå lyssna mer om
            alla berörda kommuner tydligare sa ifrån och krävde att få behålla
            den ökande skattekraft som de medverkat till uppkomsten av. I
            dag är alltför många fokuserade på bidragssystemets uppbyggnad,
            och förbiser betydelsen av att få arbeta med incitament på skatteintäktssidan
          </p>
          <p xml:id="i-NerrJ8CkL5ZSPvc3Wp7jeW">
            Vi moderater har i olika motioner till riksdagen under flera
            år beskrivit hur tillväxtfientligt dagens utjämningssystem är.
            När det nu verkat en tid inser alltfler oberoende iakttagare att
            vi har rätt. Utjämningssystemet konfiskerar tillväxtens frukter
            medan kostnaderna hamnar på den enskilda kommunen.
          </p>
          <p xml:id="i-TEvBdpZGLBqPz1SPmGUnqk">
            Det utjämningssystem som finns i dag har sålunda direkt skadliga
            effekter för samhällsekonomin. Kommuner med hög förvärvsfrekvens
            straffas. Kommuner där nya jobb skapas straffas. Kommuner som
            kommer in i en negativ utvecklingsspiral får inte högre intäkter,
            även om kommunen anstränger sig och för att vända sin utveckling.
          </p>
          <p xml:id="i-MpP1mjp3yrhXhn4NscrjFs">
            Till detta kommer att kommuner med en befolkning på sammantaget
            ca 1,2 miljoner människor påverkas av rena Pomperipossaeffekter
            när den egna skattekraften ökar. Om en invånare får ökad arbetsinkomst
            kan kommunens samlade intäkter minska. Vi har under ett antal
            år påvisat dessa orimliga effekter.
          </p>
          <p xml:id="i-WVnznzB9bW8jV4vLCMcyYN">
            Låt mig nu visa ett exempel på hur denna straffbeskattning drabbar
            en region:
          </p>
          <p xml:id="i-7mDHxQnTQGQqYbiEcZQaKM">
            Stockholmarna utgör en femtedel av den svenska befolkningen och
            svarar för en tredjedel av statens samlade skatteintäkter. Därutöver
            bidrar regionens invånare till övriga landet med totalt 8,7 miljarder
            kronor via den kommunala skatteutjämningen.
          </p>
          <p xml:id="i-N7ntZTiWAA1byQ21kjEhAZ">
            Regeringens politik drabbar dock stockholmarna allt hårdare.
            Nästa år tvingas varje stockholmare i snitt betala 2 200 kr till
            verksamhet i andra kommuner och denna beskattning beräknas öka
            med 200 kr per år de närmaste åren.
          </p>
          <p xml:id="i-64ad22XTL3zbPq667fUn2a">
            Kostnadsutjämningssystemet tar allt mindre hänsyn till de särskilda
            problemen och kostnader som finns i en storstad i form av bl.a.
            segregation och befolkningsökning samt höga kostnader för personal,
            lokaler och bostäder. Regeringens politik med kostnadsutjämning
            och kraftigt höjd fastighetsskatt leder till att det snart bara
            är höginkomsttagare som har råd att bo i Stockholmsregionen.
          </p>
          <p xml:id="i-RfU5cadSwUBMXFcvSCcdK7">
            I dag tvingas Stockholmsregionen betala 5 mdr kronor för verksamhet
            i andra kommuner en summa, som med nuvarande system, kommer att
            öka till 8,5 mdr kronor inom de närmaste åren. Enbart Stockholms
            stad betalar nästa år 1 660 miljoner kronor, pengar som i stället
            kunde gått till exempelvis skola och äldreomsorg och integration.
          </p>
          <p xml:id="i-anqdR6DuUFfpQAENNfNzo">
            En skattemodell måste ha acceptans hos medborgarna, men regeringens
            utjämningssystem bidrar till att fördjupa klyftor och fokusera
            på skillnader mellan stad och landsbygd. Utjämningssystemet undergräver
            legitimiteten hos skattesystemet och hotar solidariteten i samhället.
          </p>
          <p xml:id="i-QCAdW416ikvHni67QcsttH">
            Elva kommuner i Stockholms län drabbas dessutom av Pomperipossaeffekterna
            i systemet. I år kostar Pomperipossa 440 mkr. Pomperipossan uppstår
            därför att kommunen betalar utifrån ett länsskattesnitt. I Stockholms
            län är denna 18.93. Om man som Stockholms stad har en utdebitering
            på 17.93 innebär det att mellanskillnaden om en krona blir en
            Pomperipossaeffekt.
          </p>
          <p xml:id="i-M3UAT1L1GbwApuhEHsSs7u">
            I Pomperipossakommuner innebär en nyinflyttad med fast lön att
            kommunen måste betala mer än skatteintäktsökningen i skatteutjämning.
            Situationen är densamma om en arbetslös i kommunen får arbete.
            Skatteutjämningen är tillväxthämmande.
          </p>
          <p xml:id="i-KQEipJHj2FeV7mupc2TXw3">
            Samtidigt som tillväxtkommuner drabbas av Pomperipossa, så får
            utflyttningskommuner särskilt stöd från staten. Men det faktum
            att tillväxtregioner får kostnader för ökad kommunal service och
            bostadsbyggande tas ingen hänsyn till.
          </p>
          <p xml:id="i-4jLVSNVzDGn7pppb8tSL53">
            Regeringen lade i våras fram sitt förslag som innebär att "marginalskatten"
            på ökade intäkter för en kommun inte ska överstiga hundra procent!
            Det ter sig emellertid absurt att alla kommunerna ska fortsätta
            leva med ett system som innebär att endast några enstaka procent
            av vad en skattekraftsökning ger ska få behållas. Det är naturligtvis
            nästan lika orimligt att 95@99 % av en relativ skattekraftsökning
            inte får behållas.
          </p>
          <p xml:id="i-PHaq81fnmb7TTa5bCy8uGs">
            Marginaleffekter som dessa anses med rätta som groteska om det
            gäller privatpersoner, men är alltså fastställda i lag i utjämningssystemet.
            Vi moderater hävdar att ett utjämningssystem måste konstrueras
            så att det ger incitament till tillväxt i alla kommuner. Ett sådant
            system låter sig väl förenas med en hög utjämningsgrad, som är
            nödvändig för att säkra att kommuner med för sina uppgifter otillräcklig
            skattekraft erhåller tillräckliga bidrag.
          </p>
          <p xml:id="i-RHcmCeFY42AJRUeiDbTsJm">
            Vi föreslår därför att det grundlagsvidriga inomkommunala utjämningssystemet
            avskaffas per den 1 januari 2003, dvs. vid den tidpunkt när riksdagen
            bör ha hunnit besluta om ett nytt system som stimulerar till ekonomisk
            tillväxt samtidigt som det ger tillräckliga bidrag till kommuner
            och landsting med för sina uppgifter otillräcklig skattekraft.
          </p>
          <p xml:id="i-SBMoNjcGSgZDoge4AvFivr">
            Vi föreslår att en utredning tillsätts med uppdrag att skyndsamt
            presentera ett nytt bidragssystem för kommunsektorn. Det ska grundas
            på att systemet ska stimulera landets tillväxt samt vara grundlagsenligt
            och avsevärt enklare i sin uppbyggnad än dagens svåröverskådliga
            system. Utformningen underlättas, om samtidigt vissa uppgifter
            som i dag finansieras genom kommunerna och landstingen får en
            nationell finansiering, främst skolan genom vårt skolpengssystem.
          </p>
        </div>
        <div type="ipQuestion">
          <p xml:id="i-X1t5icm2dD8RH5QAdrHBHg">
            Vi föreslår sålunda att den nya utredningen ska utforma ett system
            som ska tillgodose följande:
            <list rend="unordered">
              <item>
                dagens tillväxtfientliga system ska ersättas med en ordning som
                tydligt belönar tillväxt och kostnadseffektivitet för alla kommuner
                och landsting
              </item>
              <item>
                dagens grundlagsvidriga system ska ersättas med ett system som
                respekterar den svenska grundlagen. Den kommunala självstyrelsen
                med bl.a. dess syn på den kommunala beskattningsrätten ska säkras.
                Det ska vara staten (och inte kommunsektorn) som ger bidrag till
                kommuner och landsting med för sina uppgifter otillräcklig skattekraft
              </item>
              <item>
                dagens ogenomträngliga system ska ersättas med ett enklare och
                mer genomskinligt system samtidigt som en översyn görs av vilka
                uppgifter som i framtiden bör ha en nationell finansiering.
              </item>
            </list>
          </p>
          <p xml:id="i-KGfxQqFDAUamuKYLpE2Ymi">
            Kommunernas ekonomiska problem löses sålunda bäst genom en politik
            som leder till att fler jobb växer fram och att kunskapsinnehållet
            @ och därmed lönebetalningsförmågan och arbetsinkomsterna @ ökar.
            Men en viktig förutsättning måste också vara att den enskilda
            kommunen själv får bära frukten av en framgångsrik politik. Det
            ger den ett incitament som borde vara självklart men det ger också
            en signal att tillväxt belönas var den än förekommer i vårt land.
            Ett sådant system låter sig som vi framhållit i denna rapport
            väl förenas med ett i grunden välfungerade statsbidragssystem
            som ger tillskott till kommuner och landsting med för sina uppgifter
            otillräcklig skattekraft.
          </p>
        </div>
        <div type="ipQuestion">
          <p xml:id="i-TgkNhtMvMibwBWpLmKaxTX">
            Därför vill jag nu fråga statsrådet:
            <list rend="unordered">
              <item>
                1. Avser statsrådet vidta några åtgärder inom det inomkommunala
                utjämningssystemet i syfte att förbätta situationen för storstadskommunerna?
              </item>
              <item>
                2. Avser statsrådet att vidta åtgärder i syfte att ge kommunerna
                incitament att utveckla tillväxten?
              </item>
              <item>
                3. Vilka åtgärder avser statsrådet vidta för att inte det inomregionala
                utjämningssystemet ska drabba låginkomsttagare i de kommuner som
                betalar till det inomkommunala utjämningssystemet?
              </item>
              <item>
                4. Avser statsrådet att vidta åtgärder för att tydliggöra och
                öka genomskinligheten i det inomregionala utjämningssystemet?
              </item>
              <item>
                5. Avser statsrådet vidta åtgärder för att kommunerna ska få
                behålla en ökad andel av en eventuell skattekraftsökning?
              </item>
            </list>
          </p>
        </div>
      </div>
    </body>
  </text>
</TEI>
