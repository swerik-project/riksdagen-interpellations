<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0307">
  <teiHeader>
    <fileDesc>
      <titleStmt>
        <title>infrastrukturen i sydöstra Sverige</title>
        <author>Söderdahl, Willy (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>infrastrukturen i sydöstra Sverige till näringsminister Björn Rosengren om infrastrukturen i sydöstra Sverige</title>
          <idno type="rdwebb">GO10307</idno>
          <ref type="dokument_url_text">http://data.riksdagen.se/dokument/GO10307/text</ref>
          <ref type="dokument_url_html">http://data.riksdagen.se/dokument/GO10307</ref>
          <ref type="dokumentstatus_url_xml">http://data.riksdagen.se/dokumentstatus/GO10307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EqYVu3WY4kd1C46kjEy47v</idno>
            <persName>Söderdahl, Willy (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QquLp2swE3sokHA9VBbC8a" corresp="i-HP26Ex6XfZD2gozC8P6pdm">
          <date when="2001-03-13"/>
        </correspAction>
        <correspAction type="answered" xml:id="i-DhaUy87fQM2q2KgpZpfvbo" corresp="i-HP26Ex6XfZD2gozC8P6pdm">
          <date when="2001-03-20"/>
        </correspAction>
        <correspAction type="sent" xml:id="i-FdXgjMkAJY5aKVPkAE4qUx" corresp="i-EqYVu3WY4kd1C46kjEy47v">
          <date when="2001-03-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PAtWYit3YxLrkt8FoqZLVv">
            Interpellation 2000/01:307 av Willy Söderdahl (v) till näringsminister
            Björn Rosengren om infrastrukturen i sydöstra Sverige
          </p>
        </div>
        <div type="ipqSubmissionInfo">
          <p xml:id="i-4UskEKxwcJGJ6PkqhuDWaA">
            den 6 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2kofTGXGP2AFcew9pc4dxU">
            Sydöstra Sverige är i dag en av landets främsta tillväxtregioner.
            En mycket snabb och framgångsrik omställning av näringslivet håller
            på att genomföras. Flera statliga satsningar har bidragit till
            denna omställning, främst kan nämnas den satsning som gjorts på
            högskolorna. Infrastrukturen har i vissa fall förbättrats, i några
            dessvärre försämrats. Dock måste nu konstateras att den utgör
            en flaskhals i en fortsatt utveckling av regionen.
          </p>
          <p xml:id="i-QrW9JpJwuDpHruhRWzuwQP">
            Samtidigt som detta sker, så sker också en allt snabbare utveckling
            av länderna på andra sidan Östersjön. Dessa länder har blivit
            marknader för svenska produkter och tjänster, men är också producenter
            av varor till Sverige och andra länder i Västeuropa.
          </p>
          <p xml:id="i-TpUJAUVFsBFzQtmvd7Rvj9">
            Jag vill ge tre exempel från mitt hemlän:
          </p>
          <p xml:id="i-FwdJt29XkvDNDhFiy8JEB4">
            Karlskrona: På färjelinjen Karlskrona@Gdynia har de senaste åren
            både resande- och godsströmmen ökat. Ökningen är nu 12 % jämfört
            med förra året. Färjorna utnyttjar hela den möjliga kapaciteten
            för godstransporter och antalet resenärer uppgår årligen till
            270 000 på denna linjen. Allt talar för en ytterligare ökning.
          </p>
          <p xml:id="i-Wsa5zs4QbAcBbxtncrbswh">
            Karlshamn: Är i dag sydöstra Sveriges absolut största hamn, störst
            mellan Trelleborg och Stockholm samt den sjunde största i landet.
            Dessutom Sveriges näst största transithamn mot Baltikum/Ryssland
            efter Stockholms hamnar. På oljesidan är Karlshamns hamn den femte
            största i Sverige @ inräknat även Brofjorden och Nynäs AB i Nynäshamn.
            På mindre än tio år har godsomsättningen ökat med inte mindre
            än 150 % i Karlshamn som därmed förmodligen är den hamn i landet
            som har ökat mest procentuellt. I dag hanteras ca 5 miljoner ton
            gods i hamnen jämfört med knappt 2 miljoner ton för tio år sedan.
          </p>
          <p xml:id="i-KaRUbrJaKDDYjibf2BVLM1">
            Sölvesborg: Från 1995 till 2000 har godshanteringen ökat med
            150 000 ton över kaj. Årligen hanteras 250 000 ton gods som kommer
            med järnväg och det är en ökning med 100 000 ton sedan 1995. Sölvesborgs
            Stuveri och Hamnbolag räknar med att inom de närmaste fem åren
            blir det en årlig ökning av godsmängden från Östeuropa med 200
            000@300 000 ton.
          </p>
          <p xml:id="i-U9jkP814anpUeWZm1ci4dB">
            Till detta kommer hamnarna i Åhus, Kalmar och Oskarshamn.
          </p>
          <p xml:id="i-8C4G12QixHQds25KhsSYuy">
            Alla dessa hamnar används i ökad utsträckning också för transittrafik
            genom Sverige mellan Östeuropa och främst Norden, men även övriga
            västvärlden.
          </p>
          <p xml:id="i-TfzPS5fCQ4rTxBv2GUzkrH">
            I dagarna har man startat kombitrafik av containrar mellan Göteborgs
            hamn och Karlshamns hamn för att också nå andra kontinenter.
          </p>
          <p xml:id="i-AR7YFU9cwLCRTS1QiKZkHT">
            Sydöstra Sveriges hamnar ger en möjlighet att länka av en del
            av den godstrafik som annars måste gå på den mest ansträngda delen
            av södra stambanan. En investering i sydöstra Sverige minskar
            motsvarande nödvändiga investering i stambanan.
          </p>
          <p xml:id="i-W5uX39tZfRpGBK5WZ167hR">
            Behovet ökar och de satsningar som görs kommer att vara styrande
            en lång tid framöver. Det är därför viktigt att satsningarna är
            framsynta. Med det menar jag att de måste vara långsiktigt hållbara.
          </p>
          <p xml:id="i-Xz6xb35YAvpWyy6aHFqK3d">
            FN:s klimatpanel har fastslagit att växthuseffekten kommer att
            orsaka stora skador och många problem. Transporterna står för
            en ökande andel av koldioxidutsläppen. Det finns möjligheter att
            styra investeringarna så att de antingen ökar eller minskar miljöbelastningen.
          </p>
          <p xml:id="i-Rm7uDV2uKH72UL4M1JYMtb">
            Utöver de förändringar på transportområdet som måste ske internationellt,
            är det betydelsefullt vilka lösningar vi väljer nationellt. I
            sydöstra Sverige vet vi att det måste till satsningar för att
            klara de ökade transportbehoven. Det finns fortfarande möjlighet
            att styra hur denna ökning ska hanteras.
          </p>
        </div>
        <div type="ipQuestion">
          <p xml:id="i-HoVKHrCmQrn5QYoEE9xurt">
            Jag vill fråga statsrådet:
            <list rend="unordered">
              <item>
                1. Vad avser regeringen vidta för åtgärder, vad gäller infrastrukturen,
                för att stärka den positiva utvecklingen i sydöstra Sverige?
              </item>
              <item>
                2. Kommer statsrådet att verka för att de satsningar som görs
                också blir långsiktigt hållbara?
              </item>
            </list>
          </p>
        </div>
      </div>
    </body>
  </text>
</TEI>
