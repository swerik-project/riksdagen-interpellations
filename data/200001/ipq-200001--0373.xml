<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0373">
  <teiHeader>
    <fileDesc>
      <titleStmt>
        <title>säkerheten för befolkningen i norra Irak</title>
        <author>Johansson, Morgan (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>säkerheten för befolkningen i norra Irak till utrikesminister Anna Lindh om säkerheten för befolkningen i norra Irak</title>
          <idno type="rdwebb">GO10373</idno>
          <ref type="dokument_url_text">http://data.riksdagen.se/dokument/GO10373/text</ref>
          <ref type="dokument_url_html">http://data.riksdagen.se/dokument/GO10373</ref>
          <ref type="dokumentstatus_url_xml">http://data.riksdagen.se/dokumentstatus/GO10373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Johansson, Morgan (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Smk8jPLXUThe8k9ZmxVtgX" corresp="i-S7LcGmD5NuSMrFDW8LBeJ1">
          <date when="2001-04-24"/>
        </correspAction>
        <correspAction type="answered" xml:id="i-Bu3m5YPzjgq7YDASi5ZZwN" corresp="i-S7LcGmD5NuSMrFDW8LBeJ1">
          <date when="2001-05-02"/>
        </correspAction>
        <correspAction type="sent" xml:id="i-KJURmbGCmdnAq9axyMAGuw" corresp="i-UPW2cbGnTUbMZaKTrot5Bh">
          <date when="2001-04-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CqfsEBX3LHCEXmd4oSBUJx">
            Interpellation 2000/01:373 av Morgan Johansson (s) till utrikesminister
            Anna Lindh om säkerheten för befolkningen i norra Irak
          </p>
        </div>
        <div type="ipqSubmissionInfo">
          <p xml:id="i-VirWY1rNbwCLvpm9LeBDjc">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VTA3f2ucCCSdhxnnttLgW2">
            I samband med Gulfkriget 1991 gjorde kurderna i norra Irak, på
            västmakternas uppmaning, uppror mot Saddam Hussein. Irak slog
            tillbaka mycket brutalt, och upproret ledde till svåra förluster
            för kurderna och en massflyktssituation. För att hindra irakiskt
            flyg från att angripa kurderna, proklamerade USA, Storbritannien
            och Frankrike i juni 1991 en flygförbudszon för irakiskt flyg
            norr om den 36:e breddgraden.
          </p>
          <p xml:id="i-LkUQSTcFPL2Xj7XhkonG23">
            Sedan dess existerar i norra Irak ett kurdiskt självstyre, formellt
            sett fortfarande inom Iraks gränser. Här bor ca fyra miljoner
            människor, huvudsakligen kurder, men också många assyrier och
            turkmener. Självstyret har inneburit att man för första gången
            på mycket länge kan styra över sina egna angelägenheter i regionen.
            Det finns ett valt parlament, och också andra demokratiska institutioner
            har byggts upp. Respekten för de mänskliga rättigheterna har ökat
            betydligt i förhållande till vad som var fallet under Saddam Hussein.
          </p>
          <p xml:id="i-WcvaurgXS1vcybE2Rno74E">
            Men situationen är osäker. Ingen tvivlar på att Saddam Hussein
            skulle försöka ta tillbaka områdena om inte flygförbudszonen fanns
            där. Och kurderna har svåra erfarenheter av de metoder han kan
            använda. Giftgasattacken mot Halabja 1988 har etsat sig fast i
            alla kurders medvetande.
          </p>
          <p xml:id="i-6LJxfT1AFDPnawvr1Yp12w">
            När man i FN den senaste tiden har diskuterat möjligheterna att
            häva sanktionerna mot Irak har också frågan om flygförbudszonerna
            kommit upp. Det har gjort att många människor i området nu överväger
            att fly, i första hand västerut mot Europa. De vågar inte lita
            på att FN kan upprätthålla säkerheten för kurderna i norra Irak.
          </p>
          <p xml:id="i-6waNXHRgN2B7s7rMUUgcn5">
            Det är därför oerhört viktigt att det internationella samfundet
            klart och tydligt deklarerar att man handfast och konkret avser
            att garantera säkerheten för kurderna. En sådan säkerhetsgaranti
            måste vara konkret, och innehålla t.ex. fortsatt flygförbud med
            FN-stöd, ytterligare FN-insatser, eller bådadera. En FN-närvaro
            i området, i samband med ett eventuellt hävande av sanktionerna,
            och flygförbudet måste vara så starka, att FN kan skydda kurderna
            från irakiska angrepp, om det skulle behövas.
          </p>
          <p xml:id="i-XcFRRuhrCkC4Ev7QiNF2w9">
            Det är också viktigt att omvärlden ger sitt stöd till det kurdiska
            självstyret som sådant. Efter stora inre konflikter är de två
            parterna KDP och PUK nu på väg att enas inom ramen för den s.k.
            Washingtonprocessen. Om denna process blir lyckosam så kan irakiska
            Kurdistan komma att framstå som ett demokratiskt föredöme i en
            region där det annars är tunnsått med demokratier. Att notera
            är att kurderna i norra Irak inte eftersträvar att bryta sig loss
            från Irak. Kurdiska parlamentet har enhälligt uttalat sig för
            en federal lösning, inom Iraks gränser.
          </p>
          <p xml:id="i-Wa3hPVUhpCFqbZfdeJnCrh">
            Sverige har en nyckelroll. I vårt land bor många kurder från
            norra Irak, som ser med stor oro på vad som kan hända. Sverige
            har ett gott rykte i världen som försvarare av mänskliga rättigheter
            och som motståndare mot alla former av förtryck. Under det halvår
            som Sverige är ordförande i EU har Sveriges initiativ i utrikespolitiska
            frågor naturligtvis extra stor tyngd.
          </p>
          <p xml:id="i-Qvs841qRwVUcEjNSh1yvvB">
            Sveriges riksdag har nyligen uttalat att den kurdiska befolkningens
            säkerhet i norra Irak bör garanteras genom FN-närvaro, och riksdagen
            har också sagt att man bör ta hänsyn till den demokratiska institutionalisering
            som skett i norra Irak i skydd av flygförbudszonerna, om flygförbudet
            skulle hävas.
          </p>
          <p xml:id="i-4JdRnfJxB5yBywmmW86auu">
            Som nämnts ökar oron i området för varje vecka som går, och det
            är därför viktigt att FN eller EU visar hur man hade tänkt lösa
            situationen. Ytterligare en massflyktssituation närmar sig annars.
          </p>
          <p xml:id="i-3HC7tzeQQtn1us5AFskimK">
            Mot denna bakgrund vill jag fråga utrikesminister Anna Lindh:
          </p>
          <p xml:id="i-T5dEDxasKyinp6EhkNi5R4">
            På vilket sätt tänker Sverige ta initiativ i EU och FN för att
            kurdernas säkerhet i norra Irak garanteras?
          </p>
          <p xml:id="i-HMt7tKk5znwMHPPFZsuJXT">
            På vilket sätt tänker Sverige ta initiativ för att det kurdiska
            självstyret i norra Irak ska respekteras också fortsättningsvis?
          </p>
        </div>
      </div>
    </body>
  </text>
</TEI>
