<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0221">
  <teiHeader>
    <fileDesc>
      <titleStmt>
        <title>frekvensutrymme för mobila tele- och datatjänster</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>frekvensutrymme för mobila tele- och datatjänster till statsrådet Mona Sahlin om frekvensutrymme för mobila tele- och datatjänster</title>
          <idno type="rdwebb">GO10221</idno>
          <ref type="dokument_url_text">http://data.riksdagen.se/dokument/GO10221/text</ref>
          <ref type="dokument_url_html">http://data.riksdagen.se/dokument/GO10221</ref>
          <ref type="dokumentstatus_url_xml">http://data.riksdagen.se/dokumentstatus/GO10221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Q87PZ3jZ46mcCJbd6NtjMY" corresp="i-GFJcxAB9fyzG2VN1HakscJ">
          <date when="2001-01-31"/>
        </correspAction>
        <correspAction type="answered" xml:id="i-NowmgRgVggWAhZzZFFokXq" corresp="i-GFJcxAB9fyzG2VN1HakscJ">
          <date when="2001-02-09"/>
        </correspAction>
        <correspAction type="sent" xml:id="i-2gu1BW8TULf3Lvy7QmNVfu" corresp="i-JKZyQwnfkbK1njmH7h7T4h">
          <date when="2001-01-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J45T7K1rFNKRsYKUYyTe93">
            Interpellation 2000/01:221 av Ola Karlsson (m) till statsrådet
            Mona Sahlin om frekvensutrymme för mobila tele- och datatjänster
          </p>
        </div>
        <div type="ipqSubmissionInfo">
          <p xml:id="i-6PQWbxHTChATnzVfMzn7vk">
            den 25 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XosSrH9oeT8ur6Xm7B6a2t">
            Resultatet av de digitala radio- och TV-sändningarna i marknätet
            har lett till, förutom kraftigt ökade kostnader, att ett allt
            större frekvensområde används för radio och TV, medan utrymmet
            för framtida tjänster inom mobila tele-, Internet- och bredbandstjänster
            minskar kraftigt. Detta riskerar att skada Sveriges IT-utveckling.
          </p>
          <p xml:id="i-U5yAFWtWmNg814xVXYNjxT">
            Användningen av frekvenser blir allt viktigare för IT-utvecklingen.
            Mobila tele-, Internet- och bredbandstjänster kommer att öka kraftigt
            med åtföljande behov av frekvensutrymme. Hela frekvensbandet är
            inte lämpligt för mobila sändningar på grund av känslighet för
            störningar och de lämpliga frekvensbanden borde därför i första
            hand tillförsäkras just tjänster som kräver mobilitet (rörlighet).
            Band 4@5, 470@862 MHz, är, enligt PTS, mycket väl lämpat för mobila
            teletjänster men blockeras i dag till stor del av digital TV och
            vissa analoga TV-sändningar.
          </p>
          <p xml:id="i-E7eBuSdNM9LBucUUmp8pVP">
            Ett av regeringens argument inför startandet av digitala sändningar
            av TV och radio i marknätet var behovet av effektivare frekvensanvändning.
            Genom att använda digital teknik kan samma antal kanaler sändas
            på ett betydligt mindre frekvensområde. Det utrymme som används
            för en analog TV-kanal kan med digital teknik rymma 4@6 kanaler.
            Tanken sades vara att med en snabb övergång till digitala sändningar
            kunna släcka ned de analoga för att dessa frekvensutrymmen bl.a.
            skulle kunna användas till mobila teletjänster. Vidare skulle
            kostnaderna för sändningarna kunna sänkas kraftigt.
          </p>
          <p xml:id="i-GRrRprpHBEEm8iN3aBmZ88">
            Digitala radiosändningar med den s.k. DAB-tekniken startade Sveriges
            Radio, SR, 1995. Det finns i dag 500@2 000 DAB-mottagare ute i
            marknaden. Det låga antalet beror både på kostnaden, flera tusen
            kronor per mottagare, och det dåliga utbudet. SR betalar 70 miljoner
            kronor per år enbart för att sända ut de digitala signalerna.
            Kostnaden per lyssnare har alltså blivit 50 000@100 000 kr varje
            år. Det är i dag svårt att se några tecken på att konsumenternas
            intresse tar fart. Det är snarare andra digitala tekniker som
            ökar, t.ex. nätradio, dvs. radio över Internet.
          </p>
          <p xml:id="i-Te4kZ9JheKJA5i9276hjk">
            Regeringen beslutade i november 1997 att sändningar med digital
            TV i marknätet skulle få inledas i fem områden med totalt halva
            befolkningen. Sändningarna startade den 1 april 1999. De statliga
            bolagen talade entusiastiskt om att till årsskiftet 1999/2000
            skulle ca 90 000 mottagare vara sålda, utan behov av några subventioner.
            Resultatet blev ca 2 000 trots subventioner.
          </p>
          <p xml:id="i-HXZ56N2NYexfScbKiYjSbk">
            Sedan starten har utbudet fördubblats. Försäljningen av mottagare
            har ersatts med kraftigt subventionerad uthyrning. Massiva marknadsföringsinsatser
            med särskilda OS-kanaler har genomförts. Utöver det hade Boxer
            enbart år 2000 ca 50 miljoner kronor i marknadsföringskostnader.
            Trots alla insatser är konsumenternas intresse mycket lågt vilket
            bekräftas av det statliga företaget Teracom.
          </p>
          <p xml:id="i-8yJepyQ5pogRpx5U82AyFe">
            I dagarna meddelade Teracom att man behöver ytterligare 600 miljoner
            kronor för utbyggnad av sitt nät. Orsaken till att man vill bygga
            ut är att dagens 18 kanaler lockar få tittare. "Konsumenterna
            efterfrågar ett mer varierat utbud än vad vi kan erbjuda i dag",
            säger Jan Danielsson vd på Teracom.
          </p>
          <p xml:id="i-W3dk8X8eMhsx92LscmTGiA">
            Resultatet hittills är alltså få tittare och lyssnare, trots
            subventioner, miljardinvesteringar och massiv reklam. Dubbla sändningskostnader
            och inte sänkta, kraftigt utökad frekvensanvändning och inte minskad
            som utlovats.
          </p>
          <p xml:id="i-LMHob5mnS7qLDF4RTzbFhP">
            Frågan om det digitala marknätet handlar därför inte bara om
            bortkastade miljarder och försök till politisk kontroll över TV.
            Det handlar även om möjligheterna att bygga ut andra mobila tjänster.
            Frekvensutrymmet i etern är begränsat och det ska räcka till TV,
            radio, personradiotrafik, mobilteletjänster och radiobaserat bredband.
            Det gör det angeläget och nödvändigt att utnyttja frekvenserna
            effektivt och till rätt saker. Digital TV och DAB-radio i marknätet
            riskerar att låsa upp breda frekvensområden som annars kan användas
            till mobila Internettjänster. Det riskerar att skada IT-utvecklingen
            i Sverige.
          </p>
          <p xml:id="i-NHb5qN4C9D7F8uJ8SNLGSM">
            Vad avser statsrådet vidta för åtgärder för att säkra att de
            tjänster som är viktiga för IT-utvecklingen och måste sändas i
            etern garanteras tillräckliga frekvensområden?
          </p>
        </div>
      </div>
    </body>
  </text>
</TEI>
