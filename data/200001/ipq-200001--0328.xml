<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0328">
  <teiHeader>
    <fileDesc>
      <titleStmt>
        <title>värn för äldre</title>
        <author>von Sydow, Tullia (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>värn för äldre till socialminister Lars Engqvist om värn för äldre</title>
          <idno type="rdwebb">GO10328</idno>
          <ref type="dokument_url_text">http://data.riksdagen.se/dokument/GO10328/text</ref>
          <ref type="dokument_url_html">http://data.riksdagen.se/dokument/GO10328</ref>
          <ref type="dokumentstatus_url_xml">http://data.riksdagen.se/dokumentstatus/GO10328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dz8mLcsGo2h4KeNmgJ6ccT</idno>
            <persName>von Sydow, Tullia (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7fjAajFyDRiaSXV5kP7bE2" corresp="i-ESKbhHz2VETwMj9meYcmxk">
          <date when="2001-03-27"/>
        </correspAction>
        <correspAction type="answered" xml:id="i-AeRNtadBFFVh45itvJhgQN" corresp="i-ESKbhHz2VETwMj9meYcmxk">
          <date when="2001-03-30"/>
        </correspAction>
        <correspAction type="sent" xml:id="i-73LWQsw18GF3WDBT2iDSw1" corresp="i-Dz8mLcsGo2h4KeNmgJ6ccT">
          <date when="2001-03-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F1khmzkDXXQqzpaxZDa25D">
            Interpellation 2000/01:328 av Tullia von Sydow (s) till socialminister
            Lars Engqvist om värn för äldre
          </p>
        </div>
        <div type="ipqSubmissionInfo">
          <p xml:id="i-7GxaTFKA2PwD7wUyh4cxP4">
            den 16 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4SN6zPmRRg6vBLkLJoQnXs">
            Ofta kan vi i medierna se reportage om brott mot äldre. Ofta
            är det dramatiska händelser som speglas. Även om vi vet att det
            ändå är ganska tryggt i vårt land, så är detta något som naturligtvis
            upprör och samtidigt oroar. Av helt naturliga skäl är det lätt
            engagera samhället i sin helhet till åtgärder mot detta "synliga"
            våld.
          </p>
          <p xml:id="i-VKwp9gFjVgA457ytW3f8D1">
            Samtidigt sker i det tysta ständigt övergrepp mot äldre i andra
            former. Det våldet och de övergreppen är svårare uppmärksamma,
            samtidigt som det ofta är mycket känsligt att tala om. Det sker
            på institutioner eller inom familjen. Oftast är det en närstående
            som står för övergreppet. Det kan vara fysiska, psykiska, sexuella
            eller ekonomiska övergrepp. Här drabbas äldre människor av alltifrån
            fysisk misshandel och sexuella övergrepp till psykisk terror.
            Många äldre drabbas i olika omfattning av hotelser. Andra nedvärderas,
            negligeras eller blir ekonomiskt och materiellt utnyttjade.
          </p>
          <p xml:id="i-5DabB89KYZpMQHoiQK9Zmk">
            Det skrämmande är att väldigt många drabbas av dessa "gömda och
            glömda" övergrepp. I Norge beräknar man att det kan röra sig om
            4@5 % av de äldre. I Sverige finns drygt 1,5 miljoner människor
            över 65 år. Skulle motsvarande uppgift stämma också för vårt land
            så handlar det om ungefär 75 000 äldre som på olika sätt är utsatta
            för övergrepp och som behöver ett ökat stöd i sin situation.
          </p>
          <p xml:id="i-8YzEq8xLcJGEtNoDeYoosE">
            Äldre är en riskgrupp genom att de på olika sätt har svårare
            att skydda och försvara sig. Exempel finns på hur åldriga föräldrar
            inte förmår stå emot barn med missbruksproblem som stjäl eller
            på annat sätt tilltvingar sig pengar och värdesaker för att finansiera
            sitt missbruk. Det är inte heller ovanligt med fysisk och psykisk
            misshandel eller sexuella övergrepp, där gärningsmannen på något
            sätt är offrets vårdare; i särskilda boendeformer eller i det
            egna hemmet. I sådana här situationer behövs ett speciellt stöd
            för de utsatta äldre. Det kräver ofta människor med särskilda
            kompetenser och erfarenheter. Det är något vi i dag saknar i Sverige.
          </p>
          <p xml:id="i-MhsPTD6BXNRRYa4DZHFUWh">
            I Oslo kommun i vårt västra grannland finns goda exempel att
            hämta erfarenhet från. Sedan snart ett år bedriver man en mycket
            framgångsrik försöksverksamhet under namnet Vern for eldre. Syftet
            med verksamheten är att med olika insatser förebygga övergrepp
            på såväl institutioner och sjukhus som i det egna hemmet. Vern
            for eldre:s arbete med att öka kompetensen på området, att sprida
            information, att ge råd och stöd och att samordna olika insatser
            har varit ett uppskattat och välkommet inslag i den norska välfärdsmodellen
            som ökat tryggheten för de äldre.
          </p>
          <p xml:id="i-M7Dwo1supY3pFhvPZReNq2">
            Som offer har äldre ofta andra behov av hjälp och stöd. Eftersom
            samhällets bild av äldre som offer mer handlar om kvällstidningsvåld
            än verklighetens mer dolda övergrepp blir det svårt för samhället
            att med sina "vanliga" resurser, t.ex. polisen, spåra upp och
            hjälpa vid övergrepp. I mycket liknar övergreppen mot äldre de
            övergrepp som sker mot kvinnor, med tillägget att det i de äldres
            fall handlar om båda könen och att åldrandets krämpor skapar problem
            med bevisföring. Detta är förhållanden som ställer särskilda krav
            på de personer som arbetar med att utreda brott mot äldre och
            att förebygga övergrepp.
          </p>
          <p xml:id="i-A8X8GqCBbUWVjyZyqUnKyv">
            Vi kan inte blunda för att de problem som vi här pekar på också
            finns i vårt land. Nu är det hög tid att vi i Sverige inrättar
            ett speciellt värn för äldre, där Oslomodellen kan stå som exempel
            och inspiratör. Inte bara hemtjänsten och närstående behöver ökade
            kunskaper om fysiska, psykiska och ekonomiska övergrepp på äldre
            utan vi behöver alla uppmärksammas på vad gamla människor kan
            utsättas för.
          </p>
          <p xml:id="i-BHCwxK9yQ5W3dVqQvqoPwe">
            Det är viktigt att de äldreansvariga i kommuner och landsting
            få kunskaper om missförhållandena så att de kan bygga upp en förebyggande
            verksamhet, samtidigt som vi utvecklar en organisation för att
            kunna gripa in med akuta hjälpinsatser.
          </p>
          <p xml:id="i-JqrkPv2Nn4qP8Dp2mRt1vV">
            Ett centralt centrum för metod och kompetensutveckling behövs
            för att föra ut de nödvändiga kunskaperna till de lokala värn
            för äldre som måste finnas i varje kommun.
          </p>
          <p xml:id="i-2qzRCqqtpMxkdB3eN879f9">
            Jag vill därför fråga socialministern om han avser att ta lämpliga
            initiativ för att vi i Sverige ska få möjlighet att bygga upp
            ett centralt kompetenscentrum för frågor om övergrepp mot äldre
            och börja bygga upp lokala värn för äldre enligt intentionerna
            i interpellationen.
          </p>
        </div>
      </div>
    </body>
  </text>
</TEI>
