<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0374">
  <teiHeader>
    <fileDesc>
      <titleStmt>
        <title>medierna och politiska makten</title>
        <author>Wegestål, Karin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>medierna och politiska makten till kulturminister Marita Ulvskog om medierna och politiska makten</title>
          <idno type="rdwebb">GO10374</idno>
          <ref type="dokument_url_text">http://data.riksdagen.se/dokument/GO10374/text</ref>
          <ref type="dokument_url_html">http://data.riksdagen.se/dokument/GO10374</ref>
          <ref type="dokumentstatus_url_xml">http://data.riksdagen.se/dokumentstatus/GO10374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6U4LXvBKsPLVtc4sccDgbq</idno>
            <persName>Wegestål, Karin (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LhUyvB6u8hkL6Q3CvjKC1E" corresp="i-JchxQfU1zc3XVbvadFgBSn">
          <date when="2001-04-24"/>
        </correspAction>
        <correspAction type="answered" xml:id="i-WwqB1o9sMr3Xxx66yRWizF" corresp="i-JchxQfU1zc3XVbvadFgBSn">
          <date when="2001-04-24"/>
        </correspAction>
        <correspAction type="sent" xml:id="i-VGb3XHZd7p5ad3WbAhboHa" corresp="i-6U4LXvBKsPLVtc4sccDgbq">
          <date when="2001-04-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EdXTf4ywWCGozV6JWhae5z">
            Interpellation 2000/01:374 av Karin Wegestål (s) till kulturminister
            Marita Ulvskog om medierna och den politiska makten
          </p>
        </div>
        <div type="ipqSubmissionInfo">
          <p xml:id="i-HuzqzmuXCqSfXvv7LZzCQD">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8zLXk8Gs1rdnDY9iB51Fte">
            I augusti 1999 skrev den nyligen bortgångne samhällsdebattören
            Folke Hagman i tidningen Arbetet om faran av att nyhetsrapporteringen
            i Kosovokonflikten påverkat världssamfundets reaktion och att
            även Haagtribunalen tagit till sig Natos beskrivning av situationen.
            I hans bok Media som krigshetsare behandlas mediernas betydelse
            för utvecklingen av första och andra världskrigen, Koreakriget,
            Vietnamkriget och inte minst det kalla kriget.
          </p>
          <p xml:id="i-CAPXt6E1HBp7yZzzr945L">
            Tillvägagångssättet för att skapa förutsättningar för krig i
            Europa under det senaste århundradet har varit likartat och det
            är sannolikt att det också använts som en mall för Natos senaste
            krig mot Jugoslavien. Den som följt utvecklingen av Jugoslavienkonflikten
            kan inte undgå att se likheterna. Boken visar att mediernas uppgift
            har varit och är att i samklang med makthavarnas, de presumtiva
            segrarmakternas önskan, få folken i de länder som har planer på
            att börja ett krig att inse, att det tilltänkta kriget är nödvändigt.
          </p>
          <p xml:id="i-Wj5Y3dVCc8cMGo2czTaKCN">
            Grundläggande taktik då som nu har varit, att demonisera den
            utvalda motståndaren. Under första världskriget var denna Tyskland.
            Kriget framställdes då, liksom nu 1999, som det godas krig mot
            det onda.
          </p>
          <p xml:id="i-YYhE3rmRqYWkRvrX8u1WDy">
            I Media som krigshetsare framgår att den engelske journalisten
            och författaren Phillip Knightley i sin uppmärksammade bok Krigets
            första offer är sanningen beskrivit några av de mest uppmärksammade
            propagandakampanjerna i samband med första världskriget, Brycerapporten.
            Enligt Knightley gick det inte att finna bevis för en enda av
            de viktigaste anklagelserna i rapporten men vid det laget, när
            kriget sedan länge var slut, hade rapporten givetvis tjänat sitt
            syfte. Genom att få människor att hata och fördöma tyskarna blev
            rapporten ett av krigets mest framgångsrika propagandanummer.
          </p>
          <p xml:id="i-55DU2ioWGAu1fy1vLTcEpd">
            Tyskarna skulle förödmjukas ännu mer med en "skoningslös" fred,
            efter det att de förlorat. Detta ledde till att de upplevde sig
            orättvist behandlade och strävade efter att komma tillbaka och
            ge igen.
          </p>
          <p xml:id="i-GJTdwaqu83HtpR4pPAnvN">
            Det andra världskriget som var en direkt följd av detta, startades
            med samma mediehets. Press- och propagandakampanjen mot Tyskland
            upphörde inte med krigsutbrottet. Tvärtom. Den kunde bedrivas
            framgångsrikt just med stöd av samlad erfarenhet från första världskriget.
            Målet för de allierade blev, liksom under första världskriget,
            att krossa det demoniserade tyska folket. Förlorarens krigsförbrytelser
            blev sedan under lång tid efter krigsslutet underhållning i medierna.
            Vinnarnas, de allierades, krigsförbrytelser nämndes inte. Medierna
            gick åter makthavarnas, segrarmakternas, ärenden. I dag upprepas
            samma procedur efter krigen på Balkan.
          </p>
          <p xml:id="i-Y9FYozCuCxG1KHqEwQ1sGo">
            Under hela det andra världskriget hävdade engelsmännen att de
            bara bombade militära mål. De som ifrågasatte detta beskylldes
            för propaganda.
          </p>
          <p xml:id="i-Puvg9qpFWVco4ezA3psdXj">
            I Dresden, en stad som var full av flyktingar undan den ryska
            framryckningen, fälldes natten till den 13 februari 1945, tre
            kvarts miljon brandbomber. Människorna dog kvävda, stekta, förkolnade,
            samtidigt som Churchill, Roosevelt och Stalin träffades i Jalta
            för att göra upp om hur de skulle dela Europa mellan sig.
          </p>
          <p xml:id="i-WV4ppsR5227A98tMjdeWSY">
            Många japanska städer rönte samma öde. Tokyo t.ex. förvandlandes
            till en ruinstad där hundratusentals människor gick en kvalfull
            död till mötes. Som kronan på verket kom till slut de grymmaste
            krigsförbrytelser som hittills begåtts, atombombsanfallen på civilbefolkningen
            i Hiroshima och Nagasaki, när kriget faktiskt var slut. Japan
            hade redan till Jaltakonferensen genom Ryssland meddelat att det
            ville ge upp. Ryssland var redan då utsett till nästa fiende och
            hatobjekt och var därför omöjligt att lyssna på. USA hade bomben
            färdig och hade först utsett kejsarstaden Kyoto med för hela mänskligheten
            ovärderliga kulturskatter, till den mest värdiga att motta den
            första atombomben. Kyoto byttes i sista minuten mot Hiroshima
            och Nagasaki.
          </p>
          <p xml:id="i-W7DRyzef3ScVBQh5cBR4jm">
            I Natos krig mot Förbundsrepubliken Jugoslavien har mediernas
            förutsättningar att förmedla sitt budskap utvecklats till fulländning.
            Inför utbrottet av första världskriget 1918 användes rubriksättning
            och löpsedlar som opinionsbildare.
          </p>
          <p xml:id="i-6z6hQwJmvymBM25eoqyPeg">
            I dag når mediernas levande bilder in i alla vardagsrum. Det
            är klart att möjligheten att påverka i önskad riktning är oerhört
            mycket större.
          </p>
          <p xml:id="i-T68Y83uTmcin5pDHKrK1iH">
            Detta ställer mycket höga krav på en sann och objektiv hantering
            av nyhetsmaterialet. Därför finns det anledning att tillhandahålla
            vetenskapliga utvärderingar av hur medierna levt upp till detta
            krav. Kunskap om detta har också stor betydelse för beslutsfattarna
            i Sverige och för Sveriges försvarsberedskap.
          </p>
          <p xml:id="i-M4KpSH1Zk7tYNQFMVcTXiG">
            På Aftonbladets ledarsida den 30 juli 1999 anmäldes att JMC,
            Centrum för granskning av journalistik och medier vid Göteborgs
            universitet, gett ut en skrift Jugoslavienkriget och de svenska
            mediernas källor. Det var en av de få svenska forskargrupper som
            kritiskt granskade mediernas källor, den var tidigt ute och den
            uppskattades inte av dem som granskats. Aftonbladets rubrik frågade:
            "Kvällstidningar i Natos tjänst?" Ledarredaktörens omdöme var,
            att skriften var "en tunn, försåtlig liten produkt av vad de kallar
            forskning där i Göteborg". Forskarna ansåg att Aftonbladets framställning
            tjänade ett propagandasyfte. Granskaren redovisade de tre första
            veckorna av Natos bombkrig och visade hur tidningarna, främst
            kvällspressen, redan efter ett par dagar gick över från att informera
            om till att propagera för kriget. Redan här framgick att journalisterna
            i gemen gjort krigets sak till sin. Granskaren frågade sig hur
            långt kvällstidningarna t.ex. skulle våga gå från trovärdigt återgivande
            till uppenbar konstruktion och fann tydliga tecken på vad som
            nu kommer fram från forskare i Sverige och i andra länder, dvs.
            mycket långt.
          </p>
          <p xml:id="i-8LiHAjd7e9EPUwUdzuC5Li">
            En nedtystad kritik mot mediernas beredvillighet att stödja krigshandlingarna
            och acceptera angriparnas upprepade lögner har pågått under hela
            tiden USA:s och Natos krig mot Jugoslavien och även efter bombningarna
            då medierna svängt från att dagligen visa lidande kosovoalbanska
            flyktingar till att helt ignorera de flera hundratusen flyktingarna
            ur Kosovos etniska minoritetsgrupper som drevs ut ur Kosovo efter
            det att Nato och UCK-gerillan övertagit ansvaret i Kosovo. Inte
            heller information om morden på serber och andra minoriteter t.ex.
            romer, som nådde samma höga nivå som mordfrekvensen i Kapstaden,
            släpptes igenom.
          </p>
          <p xml:id="i-2fQTcfpuimfvGHwakwbmFN">
            De som hävdat en mot USA:s-Natos-EU:s och mediernas uppfattning
            avvikande mening har hånats och förnedrats, inte minst i Sverige,
            där demokratiska rättigheter, åsiktsfrihet och yttrandefrihet
            är grundlagsskyddade.
          </p>
          <p xml:id="i-8PabWvjzmwXTijYHkHKxaE">
            Degraded Capability, The Media and the Kosovo Crisis, utgiven
            av de kända debattörerna Philip Hammond, och Edvard S. Herman,
            innehåller mycket tung kritik mot att medierna svikit sin uppgift
            i hela "västvärlden".
          </p>
          <p xml:id="i-XFaUf1MGmWjZ6ETZ462CnZ">
            Efterhand ökade kritiken genom avslöjanden av angriparnas upprepade
            lögner och mediernas systematiska undvikande av dementier när
            uppenbart oriktiga uppgifter lämnats.
          </p>
          <p xml:id="i-SfEfVssXi2aQPWndGFjYzB">
            Även de svenska kritiska rösterna har blivit fler, om än fortfarande
            få.
          </p>
          <p xml:id="i-4WSt2cMqoafcyua5T8ENt6">
            TV-mediet har genom sin möjlighet att välja rätt bilder visat
            sig oöverträffat när det gäller "konsten att sälja ett krig",
            som journalisten Dan Josefsson, vinnare av Stora Journalistpriset
            år 2000, visar i tidskriften ETC nr 4 i artikeln med samma namn.
            Medierna svek sin roll som opartiska nyhetsförmedlare redan när
            krigen bröt ut i samband med att den ursprungliga Förbundsrepubliken
            Jugoslavien föll samman när Slovenien och Kroatien bröt sig ur
            med benäget bistånd av Tyskland och Österrike under 1990-talets
            början. Detta har starkt bidragit till de blodiga krigen på Balkan.
            (Sören Sommelius, "Mediernas krig i forna Jugoslavien", Styrelsen
            för psykologiskt försvar, april 1993.)
          </p>
          <p xml:id="i-KNCJqeZqbV2VpwhsanBuAb">
            Detta i sin tur gjorde USA:s-Natos-EU:s anfallskrig i mars 1999
            mot Serbien, inklusive Kosovo möjligt.
          </p>
          <p xml:id="i-9rw7yufomNBJWEQ6ojRmzj">
            Min avsikt med denna interpellation är att få upp till debatt
            frågan om hur mediernas grundläggande demokratiska uppgift att
            granska makthavarna uppfyllts.
          </p>
          <p xml:id="i-YZxXvnuvc71ZRrPjuc2Au4">
            Professorn i medie- och kommunikationsvetenskap vid Örebro universitet,
            Stig Arne Norhstedt, som i Demokratiutredningens forskarvolym
            nr III, Politikens medialisering, bl.a. skriver om "USA och makten
            över det internationella mediesystemet", menar att Sverige fått
            offra en del av den nationella suveräniteten genom EU-medlemskapet.
            Den nya världsordningens ekonomiska och militära styrkeförhållanden
            innebär också ett starkt egenintresse i att upprätthålla goda
            relationer med USA.
          </p>
          <p xml:id="i-MgBJFMSb39Pma6zJNbd48N">
            Denna förskjutning av makten över Sveriges utrikes- och säkerhetspolitik
            till andra beslutsfattare än de inhemska gör mediernas granskande
            uppgift mer omfattande och än viktigare.
          </p>
          <p xml:id="i-MUc5SuaUqx98XuAbf1yiH">
            Kulturministern har i ett tidigare sammanhang ansett att nyhetsbevakningen
            i krigssituationer är en viktig fråga att debattera. Kunskapen
            om vilka metoder krigförande parter utvecklar i försöken att använda
            medierna som en del i sin krigföring behöver komma såväl mediemedarbetare
            som allmänhet till del. Kunskap om dessa förhållanden borde göras
            tillgängliga för beslutsfattare. De forskningsrön som i efterhand
            görs om nyhetsrapporteringen från krigszoner är av stor betydelse
            för vår förmåga att stå emot försök till manipulation i framtida
            konflikter.
          </p>
          <p xml:id="i-QicUKauCz2rvHBhFjbtD6q">
            Liberal press har i dag närmast en monopolställning i Sverige.
            Den kan nästan utan konkurrens pedagogiskt teckna skeendena i
            svart eller vitt. Som Peter Gowan påpekar i boken Irrvägar till
            Kosovo, gallrar medierna av omsorg bort det som inte är bra för
            "barnen" dvs. den allmänhet som bör förmås att ta ställning i
            den riktning som i detta fallet USA bestämmer.
          </p>
          <p xml:id="i-QuyPWGGhYBgpRSZkAfd77z">
            Liberalerna, som en gång företrädde demokrati och yttrandefrihet,
            har genom att de förlorat all konkurrens t.o.m. tagit som sin
            uppgift att med lögner och förtal försöka tysta dem, som vågar
            hävda en annan mening än de tongivande USA-Nato vänliga liberalernas.
            Detta lägger en våt filt över samhällsdebatten i Sverige. Massmedierna
            granskar inte längre den politiska makten, de har den. De bär
            fram och avsätter aktörerna inom näringsliv och politik. Det är
            naturligtvis mycket mer spännande än att försöka beskriva besvärliga
            sammanhang för en mer eller mindre engagerad allmänhet. Typexempel
            på sådana områden som helt undgått mediernas genomlysning är konsekvenserna
            av det nya pensionssystemet och varför Europa gick med i ett anfallskrig
            i strid med FN-stadgan och internationell lag.
          </p>
          <p xml:id="i-XgyovFip8hyjP2CMNFfJV5">
            Moderna krig drabbar den oskyldiga civilbefolkningen i snabbt
            ökande grad. Tanken att en yrkeskår, med ett mycket stort inflytande
            på utvecklingen, sviker sitt ansvar och därigenom förvärrar lidandet
            för dessa oskyddade grupper är outhärdlig.
          </p>
          <p xml:id="i-EDoxUgy5efU6DVLaKVWQFJ">
            Medierna fungerar inte i ett vakuum. Naturligtvis ligger ansvaret
            i en krissituation hos de inblandade ländernas regeringar, i deras
            ställningstaganden och uttalanden. De internationella relationerna
            och maktförhållandena bör naturligtvis också beaktas.(Se Demokratiutredningen
            III Politikens medialisering.)
          </p>
          <p xml:id="i-7wWTz4At6x4PDqM67HcvAd">
            Medierna har nu tvingats visa en bild av situationen i Kosovo
            som avviker från den tidigare, förenklade och lättsålda, svartvita.
            Den tidigare bilden har stor del i att ett anfallskrig mot ett
            land mitt i Europa blev möjligt 1999. Detta har lett till att
            Europa nu befinner sig i en mycket kritiskt situation. Ett storkrig
            hotar nu regionen. Det kan komma att sprida sig till andra delar
            av Europa och är ett resultat av främst USA:s uppmuntran av albanernas
            nationalistiska ambition.
          </p>
          <p xml:id="i-Pxq89ezDkVYfwz4HpaEPCz">
            Mina frågor till kulturministern är:
          </p>
          <p xml:id="i-SSLEFM8ALbfgCxUPwsPQGP">
            Vad tänker kulturministern göra för att förmå de ansvariga för
            de alltmer effektiva och mäktiga medierna att ta sitt ansvar för
            den stora och växande makt som lagts i deras händer och avstå
            från de svartvita krigsskildringarna som utgör krigspropaganda?
          </p>
          <p xml:id="i-YALyWeQczs2BpYZpBhLZko">
            Hur tänker ministern motverka mediernas benägenhet att verka
            i krigshetsarnas tjänst?
          </p>
          <p xml:id="i-NkdLBvmhwX9egQKQp61x3j">
            Tänker kulturministern t.ex. ta initiativ till etiska och moraliska
            regler för dem som arbetar med medier?
          </p>
          <p xml:id="i-82BQTbrpLnj8gAY1QygEhJ">
            Tänker kulturministern försöka medverka till en större medvetenhet
            om de samverkande faktorerna som skapar grogrund för att krig
            accepteras av vanliga hyggliga människor, som annars bara önskar
            att få leva i fred?
          </p>
        </div>
      </div>
    </body>
  </text>
</TEI>
