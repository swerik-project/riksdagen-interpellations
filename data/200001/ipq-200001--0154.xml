<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0154">
  <teiHeader>
    <fileDesc>
      <titleStmt>
        <title>produktionskrav vid offentlig upphandling</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>produktionskrav vid offentlig upphandling till statsminister Göran Persson om produktionskrav vid offentlig upphandling</title>
          <idno type="rdwebb">GO10154</idno>
          <ref type="dokument_url_text">http://data.riksdagen.se/dokument/GO10154/text</ref>
          <ref type="dokument_url_html">http://data.riksdagen.se/dokument/GO10154</ref>
          <ref type="dokumentstatus_url_xml">http://data.riksdagen.se/dokumentstatus/GO10154</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Saarinen, Ingegerd (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5k1SBFLKLseCoba4hgLQF7" corresp="i-3kVCtR7mCK6mW2F6oaBMR5">
          <date when="2000-12-05"/>
        </correspAction>
        <correspAction type="answered" xml:id="i-JJxnGzxVL8DFqSredCh4XW" corresp="i-9ih4smVvRYKCMas4i52Xiw">
          <date when="2001-01-25"/>
        </correspAction>
        <correspAction type="sent" xml:id="i-S5JMEVoMANvEbWSE1msQKW" corresp="i-2xzcr3nLPgka3s5j7pZ98N">
          <date when="2000-11-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G13ZqSmHjbimfwCJR3AAHm">
            Interpellation 2000/01:154 av Ingegerd Saarinen (mp) till statsminister
            Göran Persson om produktionskrav vid offentlig upphandling
          </p>
        </div>
        <div type="ipqSubmissionInfo">
          <p xml:id="i-A8PEaSNUYufMZmcZ8Mq2ML">
            den 28 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WFyQJSHPCh71GJzPGm54Lv">
            Genom Amsterdamfördraget har Hållbar utveckling blivit ett av
            de prioriterade områdena inom unionen och miljöfrågor ska integreras
            i övriga politikområden. Ministerrådet har i samband med översynen
            av EU:s femte handlingsprogram för miljön och hållbar utveckling,
            träffat en politisk överenskommelse om att reglerna för offentlig
            upphandling bör ses över i syfte att öka möjligheterna att ta
            miljöhänsyn. Statsministern har i regeringsförklaringen den 19
            september 2000 uttalat att "Miljökrav skall ställas vid all offentlig
            upphandling". Regeringen har också uttalat att offentlig upphandling
            är ett av flera instrument som ska användas i arbetet för en ekologiskt
            hållbar utveckling. Vidare innebär miljöbalkens hänsynsregler
            att alla som bedriver verksamhet ska ta hänsyn till miljön i vid
            mening. Detta gäller också för offentliga organisationers verksamhet
            t.ex. när det gäller upphandling. Miljökrav bör därför få ett
            tydligt genomslag i den offentliga upphandlingen.
          </p>
          <p xml:id="i-U2q3wz3M5vDN1egFAEySEQ">
            I ett brev från de nordiska miljöministrarna ställt till EU-kommissionärerna
            Frits Bolkestein och Margot Wallström, den 22 februari 2000 uppmanade
            de nordiska miljöministrarna EG-kommissionen att underlätta för
            den offentliga sektorn att ställa miljökrav genom att i direktiv
            eller tolkningsmeddelanden inarbeta Amsterdamfördragets principer
            om hållbar utveckling. Detta torde bl.a. innebära, anfördes det
            i brevet, att det i tolkningsmeddelandet bör framgå att: EU:s
            miljöledningssystem EMAS och motsvarande miljöledningssystem kan
            användas som ett mått på anbudsgivares tekniska förmåga. Miljönytta
            av en tjänst eller vara tillåts beaktas vid anbudsutvärderingen
            oavsett om den tillfaller annan än den upphandlande enheten om
            detta motiveras av internationella avtal på området, t.ex. klimatkonventionen.
            Miljöpåverkan uppstår på många sätt under en varas eller tjänsts
            hela livscykel. Miljöministrarna ansåg vidare i sitt brev, står
            det i brevet, att det är önskvärt med en långtgående miljöanpassning
            i alla dessa skeenden. Möjligheterna att ställa transparenta miljökrav
            på produkter i hela livscykeln, inklusive transporter, bör därför
            analyseras närmare. Inom de nordiska länderna pågår ett omfattande
            arbete i syfte att utveckla miljöhänsyn vid offentlig upphandling.
          </p>
          <p xml:id="i-MzJBQ7LdecGDQu5sYijkyB">
            I Sverige arbetar för närvarande den statliga Upphandlingskommittén,
            som enligt sina direktiv ska ta fram riktlinjer för det svenska
            arbetet med upphandlingsfrågor i Europeiska unionen. Kommittén
            ska lämna sitt slutbetänkande i början av nästa år. En fråga av
            stor betydelse är om det ska gå att ställa krav på inte bara en
            varas egenskaper, utan även på hur den producerats. Till exempel
            kan nämnas frågan om grön el och frågan om djurskydd. Ska det
            bli möjligt att ställa krav på att när det gäller el ska denna
            ha framställts genom förnybar produktion och på att djuren inte
            utsatts för lidande innan de hamnar på våra middagsbord? Ska det
            gå att ställa krav på att barn inte använts för att producera
            varan?
          </p>
          <p xml:id="i-4bpcYSbazJY5VWaN1QTxyZ">
            Kommissionen arbetar sedan åtskilliga år med tolkningsmeddelande
            av nuvarande direktiv beträffande vilka miljökrav som går att
            ställa. Detta arbete skulle varit färdigt för flera år sedan.
            Ett förslag till tolkningsmeddelande lämnades i somras. Synpunkter
            på tolkningsmeddelandet ska vara inne senast den 15 december.
            Vid rådsmötet i februari, under det svenska ordförandeskapet,
            ska de synpunkter som inkommit behandlas. Finansdepartementet
            kommer där att föra fram Sveriges svar. Parallellt med detta håller
            direktivet om upphandling på att ändras. Se ovan.
          </p>
          <p xml:id="i-3kYkXLrWQV35HSF9eyuhN9">
            Delegationen för ekologiskt hållbar upphandling, EKU-delegationen,
            ska enligt direktiven (dir. 1998:8), arbeta pådrivande för att
            den offentliga upphandlingen ska vara ett instrument för att åstadkomma
            en ekologiskt hållbar utveckling. Delegationen har i sitt remissvar
            angående förslag till ändringar av direktiven om offentlig upphandling
            bl.a. föreslagit att artikel 24 ändras så att det blir möjligt
            att ställa krav på att varan är tillverkad med miljöanpassade
            och resurseffektiva tillverkningsprocesser. Ändringen bör göras
            så att den inte uppmuntrar diskriminering.
          </p>
        </div>
        <div type="ipQuestion">
          <p xml:id="i-8Yrro695T4ZoFQg6ukitkE">
            EKU-delegationen har också ställt krav på att det vid offentlig
            upphandling bör kunna ställas krav som riktar sig mot hela livscykeln.
            <list rend="unordered">
              <item>
                1. Delar regeringen EKU-delegationens uppfattning om att artikel
                24 bör ändras så att det går att ställa krav på hur en vara producerats?
              </item>
              <item>
                2. Vilka synpunkter kommer Sverige att lämna angående förslag
                till tolkningsmeddelande, kommer Sverige där driva att det ska
                gå att ställa krav på t.ex. grön el?
              </item>
              <item>
                3. Vilken hållning kommer Sverige att ha när det gäller frågan
                om det vid offentlig upphandling ska gå att ställa krav på hur
                en vara producerats?
              </item>
            </list>
          </p>
        </div>
      </div>
    </body>
  </text>
</TEI>
