<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0266">
  <teiHeader>
    <fileDesc>
      <titleStmt>
        <title>äldre kvinnors vård och behandling</title>
        <author>Bargholtz, Helena (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>äldre kvinnors vård och behandling till utbildningsminister Thomas Östros om äldre kvinnors vård och behandling</title>
          <idno type="rdwebb">GO10266</idno>
          <ref type="dokument_url_text">http://data.riksdagen.se/dokument/GO10266/text</ref>
          <ref type="dokument_url_html">http://data.riksdagen.se/dokument/GO10266</ref>
          <ref type="dokumentstatus_url_xml">http://data.riksdagen.se/dokumentstatus/GO10266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <persName>Bargholtz, Helena (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-X1LFyCvnhhhhVZ1b4ezGYq" corresp="i-PzNviXpYSimQsvSkF9CmDz">
          <date when="2001-03-06"/>
        </correspAction>
        <correspAction type="answered" xml:id="i-8rcWuyHhsbSgU8eCmbvkH5" corresp="i-PzNviXpYSimQsvSkF9CmDz">
          <date when="2001-03-13"/>
        </correspAction>
        <correspAction type="sent" xml:id="i-KmEoojPHmayZ4FWEQLV78C" corresp="i-CwVjNqMneZm6zhJTP798e5">
          <date when="2001-02-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KMVa6jq4eWC4tX4GRwhLZa">
            Interpellation 2000/01:266 av Helena Bargholtz (fp) till utbildningsminister
            Thomas Östros om äldre kvinnors vård och behandling
          </p>
        </div>
        <div type="ipqSubmissionInfo">
          <p xml:id="i-2Z88H9oEdQxmDLaJtrtzFH">
            den 19 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3QNMcyJKFCcsJEfCydcxb6">
            Inom det medicinska området liksom inom en rad andra discipliner
            har forskningen i huvudsak varit fokuserad på män och mäns problem.
            Den epidemiologiska forskningen över hälsoproblems förekomst har
            utförts på och av män och baserats på manlig erfarenhet. Statistiken
            har ofta inte varit könsuppdelad och i studier där kvinnor funnits
            med har det manliga varit norm. Resultat från forskningsstudier
            har ofta generaliserats, utan att detta har ifrågasatts, till
            att även gälla för kvinnor. Många gånger har forskningen inte
            varit neutral och objektiv, vare sig i val av vetenskapliga metoder,
            frågeställningar eller studieobjekt.
          </p>
          <p xml:id="i-PedkDeH3o3ueL1YNpUn6UY">
            Under de senaste åren har det dock skett en förändring. Mer forskning
            har satsas på att ta reda på hur olika sjukdomstillstånd yttrar
            sig hos kvinnor och vilka behandlingar som medför bäst resultat
            för kvinnor. Men fortfarande är den kunskap vi har om diagnoser
            och behandlingar av olika sjukdomar generellt sett större för
            män än kvinnor. Det har också visat sig att det finns medicinska
            diagnoser för en större del av de symtom män brukar söka för än
            för kvinnor. Därmed får män oftare en diagnos för de symtom de
            presenterar när de söker vård än vad som är fallet när det gäller
            kvinnor.
          </p>
          <p xml:id="i-7tZUGyoNWmTqEJjkxJTRK1">
            I en nyligen publicerad artikel på DN Debatt undertecknad av
            bl.a. Barbro Westerholm, ordförande i Sveriges pensionärsförbund,
            publicerades oroväckande fakta visande att äldre kvinnor i större
            utsträckning än män riskerar att få ett sämre bemötande i sjukvården.
          </p>
          <p xml:id="i-MHNtmAwo2Fqd953sMrBAat">
            Dessa fakta grundar sig på en färsk apoteksstudie. Undersökningen
            visar bl.a. att äldre kvinnor i jämförelse med män erbjuds färre
            undersökningar och därmed sämre behandling.
          </p>
          <p xml:id="i-FBddNVDa4753dCyw2kD3SS">
            Studier visar likaså att kvinnor i högre utsträckning än män
            drabbas av läkemedelsbiverkningar. Det kan dels bero på att kvinnor
            använder mer läkemedel än män, dels på att kvinnor reagerar annorlunda
            än män på vissa mediciner. Forskning om skillnader mellan kvinnors
            och mäns benägenhet att reagera med biverkningar på olika läkemedel
            bör därför stimuleras. Det finns tydliga könsskillnader när det
            gäller läkemedelsanvändning som kan återspegla olika sjukdomsförekomst
            hos de båda könen, men också kan bero på att man behandlar samma
            tillstånd olika hos män respektive kvinnor. Här behövs mer forskning
            om vad som ligger bakom detta och vilka konsekvenser olikheterna
            för med sig för patienterna.
          </p>
          <p xml:id="i-CNccRjcrphepZEdjQgsVak">
            Jag vill därför fråga statsrådet:
          </p>
          <p xml:id="i-WoUj4Xm3fYT9GA9oy41n7W">
            Avser statsrådet att ta initiativ till fortsatt och fördjupad
            forskning kring behandling och vård av äldre kvinnor?
          </p>
        </div>
      </div>
    </body>
  </text>
</TEI>
