<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0335">
  <teiHeader>
    <fileDesc>
      <titleStmt>
        <title>stöd till högskolor</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stöd till högskolor till utbildningsminister Thomas Östros om stöd till högskolor</title>
          <idno type="rdwebb">GO10335</idno>
          <ref type="dokument_url_text">http://data.riksdagen.se/dokument/GO10335/text</ref>
          <ref type="dokument_url_html">http://data.riksdagen.se/dokument/GO10335</ref>
          <ref type="dokumentstatus_url_xml">http://data.riksdagen.se/dokumentstatus/GO10335</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-YYMH9cuJqdBdFJgrtePaST" corresp="i-PzNviXpYSimQsvSkF9CmDz">
          <date when="2003-04-03"/>
        </correspAction>
        <correspAction type="answered" xml:id="i-C1DtQJXR94aeWQATz4NTk1" corresp="i-PzNviXpYSimQsvSkF9CmDz">
          <date when="2001-04-18"/>
        </correspAction>
        <correspAction type="sent" xml:id="i-X4L5gJCK5YrhPWNA7A3z5W" corresp="i-Gcjbk3nJyjWXPaa2dm3MFR">
          <date when="2001-03-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T13HefUreQnukS6tGgKXKL">
            Interpellation 2000/01:335 av Elver Jonsson (fp) till utbildningsminister
            Thomas Östros om stöd till högskolor
          </p>
        </div>
        <div type="ipqSubmissionInfo">
          <p xml:id="i-FxbyBAMLaKLykjmbvraxnR">
            den 26 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BRB2KBgXAPS1aobodLiaZJ">
            Nyligen har utbildningsministern meddelat att mer resurser ska
            tillföras grundutbildningen inom humaniora och samhällsvetenskap.
            Det ligger helt i linje med de förslag som Folkpartiet tidigare
            har framfört. Kvaliteten i de humanistiska och samhällsvetenskapliga
            disciplinerna har eftersatts. Humaniora och samhällsvetenskap
            får aldrig ses som en utbildningspolitisk lyx och en budgetpolitisk
            restpost, som ges resurser "på nåder" och "om det finns pengar
            kvar." Kunskap och forskning kring exempelvis kultur och existentiella
            frågor är av avgörande betydelse också i ett modernt samhälle.
          </p>
          <p xml:id="i-JW8AEwxkedyZZU4c6JDVrq">
            Inom området humaniora har nya teologiska högskolor kommit till
            under senare år. Även om det är av förhållandevis måttlig omfattning
            så har de tre högskolorna lokaliserade till Örebro, Uppsala och
            Stockholm vuxit och mötts med stort intresse. Intresset finns
            också i de äldre teologiska fakulteterna vilka har stimulerats
            både när det gäller bredd och djup i utbildningen. Pastorer inom
            frikyrkor som saknar egen högskola eller blivande präster inom
            Svenska kyrkan har i betydande utsträckning sökt sig till dessa
            tre frikyrkliga lärosäten som snart har tio år av högskolestatus.
          </p>
          <p xml:id="i-YCTvocPKTvvnhyc75wmCTF">
            Dessa högskolor har genomgående kvalificerade lärarkrafter och
            har ett spännande utbud såväl vetenskapligt som pedagogiskt. Bakom
            de tre högskolorna står Evangeliska fosterlandsstiftelsen (Uppsala),
            Samfundet Nybygget (Örebro) och Svenska baptistsamfundet tillsammans
            med Svenska missionsförbundet (Stockholm). Tillståndet att förordna
            om högskoleexamen efter teologisk utbildning erhöll dessa lärosäten
            1993. Teologiska högskolan i Stockholm har fått rätt att utfärda
            teologie kandidatexamen omfattande 140 poäng.
          </p>
          <p xml:id="i-VdpTLYf9JEQdLRXBmD4cF1">
            Under de senaste åren har ett förhållandevis stort antal fristående
            högskolor med olika huvudmän tillkommit. De har i allt väsentligt
            fått relativt likartade villkor som de reguljära statliga högskolorna
            och universiteten. De frikyrkliga högskolorna däremot har fått
            finansiera en stor del av denna eftergymnasiala utbildning med
            medel som till stor del utgörs av frivilliga bidrag från huvudmännens
            organisationer, dess medlemmar och sympatisörer. Det har rört
            sig om ett helt nödvändigt tillskott för att skolorna ska kunna
            bedriva av statsmakten påbjuden undervisning. Det har skett från
            många människor med fullt ut skattade pengar och inkomster.
          </p>
          <p xml:id="i-MheuDDsfVdPM17f47MG7dZ">
            Jag har i flera debatter här i riksdagen påmint om att en sån
            offervilja inte förväntas i samhället i övrigt, vare sig från
            kommuner, industrier eller banker. Vissa år kan det röra sig om
            runt 5 000 kr per helårsstudent som staten ger mindre till dessa
            högskolor. Trots att denna skillnad har påtalats har orättvisan
            fortlöpande hängt kvar. Regeringen och en riksdagsmajoritet har
            förvägrat dessa nya yngre högskolor rättvisa bidragsvillkor. Det
            känns generande att när statsmakterna har satsat miljardbelopp
            på en mycket stor utbyggnad av högskolan så finns det inte utrymme
            för en handfull miljoner kronor till dessa högskolor i syfte att
            skapa rättvisa och jämlika villkor. En förändring av det slag
            som jag förordar är för statskassan nästintill försumbar men är
            för de berörda skolorna oerhört betydelsefull.
          </p>
        </div>
        <div type="ipQuestion">
          <p xml:id="i-5zu4vDLK4de5Gkyr8Dn2zJ">
            Det finns anledning för regeringen att ånyo överväga frågan om
            förändring i statsbidragsgivningen för dessa av mig aktualiserade
            högskolorna. Det vore rimligt att regeringen i såväl vårpropositionen
            som i det slutgiltiga budgetförslaget rensar ut denna besvärande
            orättvisa och bristande likabehandling. Med anledning av det anförda
            vill jag till utbildningsministern ställa frågorna:
            <list rend="unordered">
              <item>
                1. Är utbildningsministern beredd att föreslå förändringar som
                innebär att de teologiska högskolorna i Stockholm, Uppsala och
                Örebro får de allmänna ekonomiska villkor som gäller för högskoleutbildning
                i allmänhet?
              </item>
              <item>
                2. Är utbildningsministern beredd att tillförsäkra rättvisa och
                liknande statsbidrag även för de frikyrkliga teologiska högskolorna
                i Sverige och ge ett tillräckligt utrymme för antalet årsstudieplatser
                för att rimlig tillväxt kan ske vid dessa högskolor?
              </item>
            </list>
          </p>
        </div>
      </div>
    </body>
  </text>
</TEI>
