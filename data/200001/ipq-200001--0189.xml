<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0189">
  <teiHeader>
    <fileDesc>
      <titleStmt>
        <title>hiv/aids i världen</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hiv/aids i världen till statsrådet Maj-Inger Klingvall om hiv/aids i världen</title>
          <idno type="rdwebb">GO10189</idno>
          <ref type="dokument_url_text">http://data.riksdagen.se/dokument/GO10189/text</ref>
          <ref type="dokument_url_html">http://data.riksdagen.se/dokument/GO10189</ref>
          <ref type="dokumentstatus_url_xml">http://data.riksdagen.se/dokumentstatus/GO10189</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TjWXstfWkVX9rccKD13Yum" corresp="i-NxhWABYZtDAg5RbsxD7VBv">
          <date when="2001-01-16"/>
        </correspAction>
        <correspAction type="answered" xml:id="i-A99JhTx4z9h6U9iWQUy2rq" corresp="i-NxhWABYZtDAg5RbsxD7VBv">
          <date when="2001-01-26"/>
        </correspAction>
        <correspAction type="sent" xml:id="i-SNFAYbgBAbamN7CC8anzX2" corresp="i-T9dFBJ1pv742mQeG3uLBtA">
          <date when="2000-12-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R49vBWgUrZF7sCGP3tmqF5">
            Interpellation 2000/01:189 av Margareta Viklund (kd) till statsrådet
            Maj-Inger Klingvall om hiv/aids i världen
          </p>
        </div>
        <div type="ipqSubmissionInfo">
          <p xml:id="i-4SYTUdDCYGKqzvqACknq6J">
            den 15 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AjDmqu2FkcDYgs3kSadkS">
            Utvecklingen av hiv/aids
          </p>
          <p xml:id="i-JzAoimAZLy6CPSp7E2vxKd">
            Redan 1985 kom signaler från länder i Afrika att sjukhusen var
            överfulla med svårt sjuka och döende patienter med aids. Läkare,
            politiker och internationella organisationer stod handfallna.
            Situationen var mycket skrämmande. Osäkerheten var stor om hur
            sjukdomen smittade. Någon bot eller bromsmedicin var det då inte
            tal om. Samtidigt rapporterades också om en aidsepidemi i USA.
          </p>
          <p xml:id="i-5gapaCi367mpSYJQNpL2nB">
            Även i Sverige var ängslan och oron stor. Innan någon pålitlig
            testmetod accepterats smittades även i vårt land människor, som
            det kan tyckas, i onödan. Snart upptäcktes hivvirusets smittvägar
            och omfattande förebyggande insatser kunde påbörjas.
          </p>
          <p xml:id="i-XQB9D9hHtZciEs42D4SzeF">
            Genom att noggrant kartlägga de aidssjuka fick man fram smittvägarna
            och kunde kalla in människor för provtagningar. De hivinfekterade
            fick stränga förhållningsregler att leva efter, samtidigt som
            en offensiv informations- och utbildningskampanj sattes i gång.
            Sveriges hälso- och sjukvårdsapparat involverades och skoleleverna
            utsattes för en massiv information. Många frivilliga, både hivsmittade
            och andra, engagerade sig i upplysningsverksamhet, vård och omsorg.
          </p>
          <p xml:id="i-BoHgVs8DCivu8k3FdtyNuU">
            I dag, 15 år senare, har vi en större kunskap om hiv/aids-spridning
            och bekämpning. Även om ännu ingen bot finns för sjukdomen, finns
            dyra s.k. bromsmediciner som kan fördröja aidssymtomen under många
            år och ge den hivdrabbade ett nästintill normalt liv.
          </p>
          <p xml:id="i-VVkYLwza14gab4u4fRxYk">
            I dag, liksom för 15 år sedan, är det Afrika som är den mest
            drabbade kontinenten. Men mycket talar för att nästa stora kontinent
            som kommer att drabbas är Asien, där hiv och aids redan i dag
            har en stor spridning och är ett stort problem i vissa områden.
            Ryssland är det tredje stora området där man kan vänta en stor
            spridning. I exempelvis Sankt Petersburg är problemen redan stora.
            Ju fler kontakterna blir över gränserna desto mer sprider sig
            smittan. Hela Öst- och Centraleuropa är ett alltmer drabbat område.
            Även i de baltiska länderna stiger siffrorna över hiv/aids-drabbade.
          </p>
          <p xml:id="i-rNhUc8n5EfrPagqVjjd2e">
            Sammanfattande situationsbild
          </p>
          <p xml:id="i-7oEhRruwZ2rLgbZ1LokNSK">
            Hiv/aids dödar mer än två miljoner människor enbart i Afrika
            varje år. Det är mer än tio gånger det antal som omkommer i krig
            och konflikter under samma period.
          </p>
          <p xml:id="i-7LbwkATtzggtLthsou69Yr">
            År 1999 beräknades 33,6 miljoner människor i världen leva med
            hiv/aids och mer än 16 miljoner ha dött sedan epidemin började
            spridas.
          </p>
          <p xml:id="i-KLSFjGVDAESv6mke5Xeiqo">
            95 % av de drabbade finns i utvecklingsländer. Två tredjedelar
            finns söder om Sahara i Afrika, där utbredningen av hiv har nått
            30 % av den vuxna befolkningen i sju länder.
          </p>
          <p xml:id="i-GHXqJJeweS3kGTLoPE7Wku">
            År 1999 smittades ytterligare 5,6 miljoner människor, inklusive
            570 000 barn födda av hivpositiva mödrar.
          </p>
          <p xml:id="i-XGCs4J85q2RMuR8S6QsKA6">
            Kvinnor är särskilt i riskzonen för att bli hivsmittade beroende
            på både sociala och biologiska faktorer.
          </p>
          <p xml:id="i-8uDrX9J2DkrqKbroehpPjP">
            11,2 miljoner barn är föräldralösa på grund av aids.
          </p>
          <p xml:id="i-5738kNGYDfTwW7xN83Qnot">
            Hiv/aids sprids fortast i förhållanden där fattigdom, social
            instabilitet och maktlöshet råder.
          </p>
          <p xml:id="i-TVbF7PD7AugNrLC1JRuY58">
            Hiv/aids innebär ett bakslag för de vinster som uppnåtts med
            ekonomisk och social utveckling. I delar av Sydafrika har barndödligheten
            ökat med 25 % och förväntad livslängd har fallit från 64 till
            47 år under en period av bara tre år.
          </p>
          <p xml:id="i-X1o5xaW8owd8aWpqcekjbr">
            Hiv/aids drabbar vuxna i deras ekonomiskt mest produktiva ålder.
            Inkomsten per capita reduceras så mycket som 0,5 % per år då mer
            än 8 % av de vuxna är infekterade.
          </p>
          <p xml:id="i-9JGX5riNVCJS6HfWRdt1i">
            Förebyggande aktiviteter för att minska sårbarheten och stoppa
            överförandet av virus beror på hur effektiv strategin för att
            kontrollera epidemins spridning är.
          </p>
          <p xml:id="i-KM5WD49WPYyZ2i7kkcZE5i">
            Möjligheten till vård och medicin för hiv/aids har i de industrialiserade
            länderna på ett signifikant sätt reducerat sjukdom och död orsakad
            av hiv/aids. Det överväldigande flertalet av utvecklingsländerna
            saknar dock tillgång till adekvata mediciner, inklusive medicin
            för behandling av vanliga opportunistiska infektioner.
          </p>
          <p xml:id="i-GRLWnsRUQyScMpw1ECgbyw">
            Vad kan göras?
          </p>
          <p xml:id="i-REzt7iFe8LaWtuuRK4kepy">
            Sverige har internationellt gjort stora insatser för att förebygga
            hiv/aids och hjälpa de drabbade. Men epidemin tycks hinna i kapp
            alla insatser, som med tanke på smittans spridning, är otillräckliga.
            Enligt det internationella samordningsorganet Unaids sprids hiv
            och aids tre gånger så snabbt som de medel som tilldelas för att
            ha kontroll över epidemin. Sverige har all anledning att vara
            pådrivande i hiv/aids-frågan.
          </p>
          <p xml:id="i-SsQdBCL9diTUV4KAGZqBU1">
            Det har visat sig att ju mer internationella organisationer och
            andra satsat på att iordningställa infrastrukturen i Afrika desto
            mer har hiv/aids-epidemin spridits och ökat. Därför är det nödvändigt
            att integrera hiv/aids-förebyggande aktivitetsprogram i de program
            och satsningar som görs för att förbättra och bygga upp infrastrukturen.
          </p>
          <p xml:id="i-3LkNNK7xZb2XmV4ToDxNY2">
            För att lyckas med bekämpningen av hiv/aids är det viktigt att
            arbeta systeminriktat. Det betyder att hiv/aids-arbetet måste
            utföras inom och i samarbete med de bärande institutioner och
            organisationer som finns inom de svårt drabbade länderna. Ideella
            organisationer kan naturligtvis fylla en viktig funktion men inte
            ersätta de bärande institutionerna.
          </p>
          <p xml:id="i-3mhzabhBkFvn5fx7C8kjps">
            I flera länder finns bärande system vilka kan utnyttjas bättre.
            Det finns även stora och långsiktigt arbetande ideella organisationer
            som borde kunna mobiliseras bättre. I några länder i Asien finns
            folkrörelseorganisationer liknande de i Sverige. Det underlättar
            ett samarbete. Men många viktiga förutsättningar för ett effektivt
            arbete saknas också. I flera länder i Afrika saknas exempelvis
            infrastrukturer för distribuering av läkemedel, vilket naturligtvis
            försvårar arbetet. Där finns också stora utbildnings- och informationsproblem.
            Många ledare, biståndsarbetare och informatörer har svårt att
            tala om sexuella frågor. I det sammanhanget finns således en barriär
            på individbasis, som måste forceras. Det är synnerligen angeläget
            att finna vägar för att överbrygga motståndet mot att tala om
            de viktiga förebyggande frågorna. De måste också föras upp på
            högsta möjliga politiska nivå.
          </p>
          <p xml:id="i-T9s9BnN1P7kKoayEGeJhyD">
            Den möjlighet som västvärlden har till vård och medicin för hiv/aids
            har reducerat sjukdom och död i våra länder. Tyvärr saknar utvecklingsländerna
            ekonomiska möjligheter att använda denna medicin. Det är inte
            acceptabelt. Här måste västvärlden ta sitt ansvar inte bara i
            ord utan också i handling. Den rika världen måste inleda ett samarbete
            med både internationella organisationer, som FN, och näringslivet
            för att förbättra u-länders tillgång till mediciner. Dels måste
            forskningen styras mot u-ländernas behov av aidsmediciner. Dels
            kan i-länderna vara beställare av mediciner från läkemedelsbolagen
            åt de fattigaste länderna.
          </p>
          <p xml:id="i-XiiGrms9uA9PKpiWgZyTcj">
            Mina frågor till biståndsministern är:
          </p>
          <p xml:id="i-HsQS3DfyJt3MaAUBwz6xMp">
            På vad sätt är regeringen pådrivande i FN:s olika organ vad gäller
            hiv/aids-frågan?
          </p>
          <p xml:id="i-9Hj54P28qU3yip5VraQNzY">
            Hur engagerar sig regeringen för att integrera hiv/aids-förebyggande
            aktivitetsprogram i uppbyggnaden av infrastrukturer i framför
            allt Afrika?
          </p>
          <p xml:id="i-KQUccq9EfVbZjnr8PjSTQ8">
            På vilket sätt tillvaratar den svenska regeringen i hiv/aids-arbetet
            de offentliga och frivilliga system som finns i de svårt hiv/aids-drabbade
            länderna?
          </p>
          <p xml:id="i-97rY4SxYuZbpE29G3e54mu">
            Hur arbetar regeringen för att även utvecklingsländerna ska få
            del av de s.k. bromsmedicinerna?
          </p>
          <p xml:id="i-Q7LNP2k39X99EXZMydyGWA">
            Hur arbetar regeringen för att överbrygga motståndet att tala
            om de viktiga förebyggande frågorna?
          </p>
        </div>
      </div>
    </body>
  </text>
</TEI>
