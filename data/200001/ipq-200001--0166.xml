<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0166">
  <teiHeader>
    <fileDesc>
      <titleStmt>
        <title>medlemskap i brottsliga organisationer</title>
        <author>Svensson, Ingvar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>medlemskap i brottsliga organisationer till justitieminister Thomas Bodström om medlemskap i brottsliga organisationer</title>
          <idno type="rdwebb">GO10166</idno>
          <ref type="dokument_url_text">http://data.riksdagen.se/dokument/GO10166/text</ref>
          <ref type="dokument_url_html">http://data.riksdagen.se/dokument/GO10166</ref>
          <ref type="dokumentstatus_url_xml">http://data.riksdagen.se/dokumentstatus/GO10166</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <persName>Svensson, Ingvar (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9Rfbsp65JzMPSgeCm2ypMH" corresp="i-STyFs6Gu3boin31eFp1bNM">
          <date when="2000-12-12"/>
        </correspAction>
        <correspAction type="answered" xml:id="i-JPJGFGveqTBmJELEeRc5Ni" corresp="i-STyFs6Gu3boin31eFp1bNM">
          <date when="2001-01-25"/>
        </correspAction>
        <correspAction type="sent" xml:id="i-JViCvSjdRb5snZWhuv15qr" corresp="i-CvmaDbz8ueGm8meSVWj6vr">
          <date when="2000-12-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KJsvgcjwu4cu7TRaLPb9ay">
            Interpellation 2000/01:166 av Ingvar Svensson (kd) till justitieminister
            Thomas Bodström om medlemskap i brottsliga organisationer
          </p>
        </div>
        <div type="ipqSubmissionInfo">
          <p xml:id="i-RAo39wXZZBJe2gLakPPC7U">
            den 4 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ENx5fkZYt3pzKDDN4Qu99j">
            I grunden har den organiserade brottsligheten samma drivkrafter
            om snabb behovstillfredsställelse, och bortseende från långsiktiga
            kostnader både för den enskilde och samhället, som vanliga brott.
            Skillnaden består i allmänhet av en annan grad av impulsivitet.
            Det finns skilda former av organiserad brottslighet, en del av
            ideologisk karaktär, andra av maffiakaraktär.
          </p>
          <p xml:id="i-4iVfedMee3nBwxRE4RkVBR">
            Under de senaste åren har vi sett hur problemen med den organiserade
            brottsligheten vuxit. Den spänner över stora fält, t.ex. narkotika-,
            sprit- och alkoholsmuggling samt människohandel. Problemen blir
            allt större, och de informationskampanjer som bedrivits verkar
            inte ha givit någon nämnvärd effekt. Därför behöver den nuvarande
            lagstiftningen förstärkas.
          </p>
          <p xml:id="i-9f7JqXiovmMzTH8YqDWQw4">
            I samband med den 30 november har flera högtidliga deklarationer
            gjorts om kampen mot rasistisk brottslighet, bl.a. från regeringshåll.
            Det är viktigt att dessa uttalanden följs av ett konkret agerande
            även på lagstiftningssidan.
          </p>
          <p xml:id="i-BpkdbSUhDkQpd8AoeiXrD6">
            EUMC:s rapport anger för 1999 att i Sverige var antalet brott
            med rasistiska eller främlingsfientliga inslag totalt 2 363. Av
            dessa utgjorde olaga hot, misshandel och trakasserier de tre vanligaste
            typerna. Antalet antisemitiska brott uppgick under samma tid till
            125, där förföljelse var den vanligaste typen.
          </p>
          <p xml:id="i-tFe2wz3qpgNAcVMQsKfin">
            I den tyska strafflagen är begreppen generella och inriktas på
            kriminalisering av enskilds deltagande eller stöd för föreningar
            "vars ändamål och verksamhet är inriktad på att begå straffbara
            handlingar". Belgien har nyligen vidtagit åtgärder mot denna typ
            av organiserad brottslighet.
          </p>
          <p xml:id="i-7Reva6hpEgrThJAz2c3p3M">
            Tidigare har t.ex. förslag om kriminalisering av medlemskap i
            rasistiska föreningar (SOU 1991:75) av dåvarande JK Hans Starck
            avförts från debatten genom hänvisning till att en sådan lagstiftning
            skulle ge de berörda grupperna en för stor uppmärksamhet. Som
            bekant har en sådan uppmärksamhet kommit till stånd utan denna
            radikala lagstiftning.
          </p>
          <p xml:id="i-ARTu3w2D6zVquFuaBuWiVP">
            FN:s rasdiskrimineringskonvention förespråkar ett förbud mot
            rasistiska organisationer men ger möjlighet för staterna att själva
            transformera kravet i lagstiftningen. Eftersom Sverige saknar
            en generell organisationslagstiftning är det svårt @ för att inte
            säga meningslöst @ att direkt förbjuda rasistiska eller likvärdiga
            organisationer. Eftersom det inte finns specificerade bestämmelser
            om ideella föreningar så kan den förening som förbjuds i dag,
            snabbt återuppstå under annat namn i morgon. Därför är det mycket
            effektivare att kriminalisera det enskilda deltagandet i organiserad
            rasism. Ett organisationsförbud skulle inte gå att upprätthålla.
          </p>
          <p xml:id="i-NHkVhepdjWJWSw54Kzbjkh">
            Även inom EU har vi förpliktelser att fullgöra avseende handlingsplan
            för bekämpande av organiserad brottslighet som antogs den 28 april
            1997 (EGT 97/C 251/01), i vilken straffbeläggande av vissa förfaranden
            ingår.
          </p>
          <p xml:id="i-5mpeS68Q5RkJ4zkHJPGoLk">
            I slutet av oktober lades SOU-betänkandet 2000:88 fram, Straffansvar
            för organiserad brottslighet, m.m. Utredningens syfte var att
            undersöka om lagstiftningen bör ändras för att förbättra kampen
            mot rasistiska och brottsliga organisationer. Utredningen säger
            att det bästa sättet att kriminalisera dessa organisationer är
            att kriminalisera s.k. aktivt deltagande, det vill säga ledare
            i organisationer och de som stöder organisationer genom att upplåta
            lokaler, ge ekonomiskt understöd med mera. Trots detta stöder
            en majoritet av utredningen inte förslaget.
          </p>
          <p xml:id="i-X9Q3y1T4XkghheRg8XPBsN">
            Vi kristdemokrater har länge drivit frågan om kriminalisering
            av medlemskap i brottsliga organisationer. I direktiven till SOU
            2000:88 angavs det att den endast skulle utreda just aktivt deltagande.
            Detta är beklagligt, eftersom det är en för svag ansats. Utredningens
            modell att kriminalisera aktivt deltagande är ett steg i rätt
            riktning, men innebär problem med bl.a. bevisföring. Det kan vara
            svårt att avgöra vem som har en ledande funktion i en organisation
            av denna typen, eftersom det sällan eller aldrig finns formaliserade
            beslutsvägar, stadgar, protokoll, styrelse etc. Även det aktiva
            stödet i form av pengar, lokaler etc. innebär gränsdragningsproblem.
            Det kan många gånger bli svårt att avgöra hur engagerad en medlem
            kan vara utan att aktivt stödja organisationen.
          </p>
          <p xml:id="i-FTES19wvvKQLPUnmT29YRQ">
            Varken förslaget om kriminalisering av aktivt deltagande, eller
            majoritetens hållning att inget ska göras i frågan kommer att
            ge polis och åklagarmyndigheterna en tillräckligt utökad hjälp
            i kampen mot den organiserade brottsligheten. Däremot att kriminalisera
            medlemskapet som sådant ger en enklare och mer tydlig hållning
            i frågan. En sammanslutning som t.ex. distribuerar utbildningsmaterial
            om rasistisk förföljelse eller som uppmanar till våld eller hot
            mot viss grupp träffas av en sådan bestämmelse. Kriterier för
            ingripande ska vara någon form av våld, hot eller tvång. Det finns
            alltså invävt en rad distinkta kriterier i förslaget till kriminalisering
            av enskild. Dessutom är modellen användbar för de brottsliga organisationer
            av s.k. maffiatyp som finns.
          </p>
          <p xml:id="i-LK7XNgxGJf4jCsptsYjGUR">
            Med hänvisning till det ovan anförda önskar undertecknad ställa
            följande fråga till justitieminister Thomas Bodström:
          </p>
          <p xml:id="i-Ta6ubkyH6a6wkLUrgZyyjy">
            Vilka lagstiftningsåtgärder avser justitieministern att vidta
            avseende medlemskap i kriminella organisationer?
          </p>
        </div>
      </div>
    </body>
  </text>
</TEI>
