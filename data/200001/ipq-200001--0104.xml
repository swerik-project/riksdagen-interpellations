<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0104">
  <teiHeader>
    <fileDesc>
      <titleStmt>
        <title>skatterna på riskkapital</title>
        <author>Hagen, Catharina (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skatterna på riskkapital till finansminister Bosse Ringholm om skatterna på riskkapital</title>
          <idno type="rdwebb">GO10104</idno>
          <ref type="dokument_url_text">http://data.riksdagen.se/dokument/GO10104/text</ref>
          <ref type="dokument_url_html">http://data.riksdagen.se/dokument/GO10104</ref>
          <ref type="dokumentstatus_url_xml">http://data.riksdagen.se/dokumentstatus/GO10104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8mSRnxfYHK2ozt88boweNc</idno>
            <persName>Hagen, Catharina (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9VKRETWBzARjm4xTKiFuti" corresp="i-A5R84cTmpky3NHJ7nLKaEt">
          <date when="2000-11-14"/>
        </correspAction>
        <correspAction type="answered" xml:id="i-MVxi2wk57VshNmynaYturG" corresp="i-A5R84cTmpky3NHJ7nLKaEt">
          <date when="2001-01-26"/>
        </correspAction>
        <correspAction type="sent" xml:id="i-EF6WNy7L8EhN485GJorVmG" corresp="i-8mSRnxfYHK2ozt88boweNc">
          <date when="2000-11-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PiGcXLrJ7HVFVpns3vqqeX">
            Interpellation 2000/01:104 av Catharina Hagen (m) till finansminister
            Bosse Ringholm om skatterna på riskkapital
          </p>
        </div>
        <div type="ipqSubmissionInfo">
          <p xml:id="i-M1trPwwvdgm7Fc1ABJo7Tz">
            den 9 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BweQhv4Rci7wZcyGNQZtiq">
            Sverige har världens högsta skattetryck på aktieägande. Förmögenhetsskatten
            är slopad hos alltfler grannar i Europa. Reavinstskatten är förmånligare
            i många andra länder och den svenska skatten på utdelningar överskrider
            genomsnittet. En genomsnittlig svensk aktieägare betalar mer än
            dubbelt så hög ägarskatt som motsvarande person i OECD och EU.
          </p>
          <p xml:id="i-XFytjh7YoW5JziFA1HTXUW">
            För riskkapitalbolag innebär de svenska reglerna dessutom att
            Sverigebaserat riskkapital ofta reavinstbeskattas i varje investeringsled
            till skillnad från många utlandsbaserade bolag.
          </p>
          <p xml:id="i-CufeYbcSGzRs8npjSEtRi1">
            Vad som går att beskatta kommer till följd av globaliseringen
            att förändras. Rörliga skatteobjekt söker sig till lågskatteområden
            i de fall det inte innebär alltför stora eller ens några nackdelar.
            Det faktum att det statligt majoritetsägda Telia ser det som kommersiellt
            och av skatteskäl nödvändigt att förlägga verksamheter utanför
            Sveriges gränser blixtbelyser situationen. Det som gäller för
            Telia gäller naturligtvis för huvuddelen av andra företag också.
          </p>
          <p xml:id="i-UygYixz6iv9kXBPguWmW5E">
            Som en följd av detta leder dagens skattesystem till en svensk
            skatteexport till andra länder. Förutom att den är olönsam för
            staten leder den också till att frukterna av ägandet inte kommer
            Sverige till del i den utsträckning som annars hade varit möjligt.
          </p>
          <p xml:id="i-SP5HXSvsrE2ZEqs5bP7Ryv">
            Kapitalskatterna påverkar också var framgångsrika människor vill
            bo. På så sätt påverkas inte bara det finansiella kapitalet utan
            även humankapitalet. Frågan om var framgångsrika och vinstgivande
            företag ska lägga sin expanderande verksamhet påverkas på detta
            sätt av kapitalskatterna.
          </p>
          <p xml:id="i-U2AQ62RHiz6kspdi1N4F9Z">
            När det gäller sparande visar utvecklingen också på en minskande
            lojalitet med det svenska skattesystemet. I en undersökning gjord
            av Demoskop svarar omkring 50 % att de kan tänka sig att placera
            sparpengar utomlands för att komma undan svensk kapitalskatt.
            Bland yngre personer är en övervägande majoritet beredda att placera
            kapital utomlands för att fly skattemyndigheten.
          </p>
          <p xml:id="i-MPAKyF5PApmeSPVptDR8NV">
            RSV har också pekat på att skattesystemet är beroende av de skattskyldigas
            lojalitet mot systemet. Enligt RSV bygger skattesystemet "på masslojalitet,
            dvs. att en övervägande majoritet av befolkningen upplever det
            som riktigt och rättvist samt försöker leva efter dess bestämmelser...
            Det gäller med andra ord att anpassa skattesystemet efter människorna
            och inte människorna efter skattesystemet."
          </p>
          <p xml:id="i-D3yaRZ2MC1z5rwA5rXtj8f">
            Förutom RSV rekommenderar Finansmarknadsutredningen, OECD, IMF,
            EU m.fl. Sverige att sänka skatterna bl.a. på ägande. I en rapport
            från EU i somras heter det t.ex.:
          </p>
          <p xml:id="i-PGEha5HaT2SS6mV7ZpDw3A">
            "Skattesystemen bör vara så utformade att de belönar framgång,
            uppmuntrar företagsetablering, främjar småföretagsexpansion ..."
            (Europeiska Rådets rapport från Santa Maria da feira den 19@20
            juni 2000).
          </p>
          <p xml:id="i-M61zCgFL6ZcddHPPfqEoBX">
            Regeringen har själv vid flera tillfällen uppmärksammat risken
            med de rörliga skattebaserna och skriver bl.a. i IT-propositionenen
            att "I förlängningen kan detta innebära att det svenska skatteuttaget
            minskas genom att skattebaser rör sig från Sverige, som på vissa
            områden har höga skatter..."
          </p>
          <p xml:id="i-3LHwpWoVGHPe6bthcCUDdy">
            I höstens budgetproposition påpekas att "... möjligheterna för
            ett enskilt land att avvika vad gäller skattesatser minskar över
            tiden... Det är därför angeläget att upprätthålla en beredskap
            att vidta åtgärder inom de områden som är särskilt känsliga för
            rörlighet över gränserna..."
          </p>
        </div>
        <div type="ipQuestion">
          <p xml:id="i-WBzdHnywNENG5r1uVD4Guj">
            Med hänvisning till det anförda vill jag ställa följande frågor:
            <list rend="unordered">
              <item>
                1. Vilka åtgärder avser finansministern vidta för att sänka kapitalskatterna?
              </item>
              <item>
                2. Vilka förhållanden ska föreligga för att finansministern ska
                föreslå en sänkning av skatten på riskkapital till en konkurrenskraftig
                nivå?
              </item>
            </list>
          </p>
        </div>
      </div>
    </body>
  </text>
</TEI>
