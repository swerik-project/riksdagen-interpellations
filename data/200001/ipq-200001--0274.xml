<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0274">
  <teiHeader>
    <fileDesc>
      <titleStmt>
        <title>Sudan</title>
        <author>Samuelsson, Marianne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sudan till utrikesminister Anna Lindh om Sudan</title>
          <idno type="rdwebb">GO10274</idno>
          <ref type="dokument_url_text">http://data.riksdagen.se/dokument/GO10274/text</ref>
          <ref type="dokument_url_html">http://data.riksdagen.se/dokument/GO10274</ref>
          <ref type="dokumentstatus_url_xml">http://data.riksdagen.se/dokumentstatus/GO10274</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NAZHDwfGffE63ZZmJW4qqn</idno>
            <persName>Samuelsson, Marianne (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Mzms8uAXkAm5gz9qTHuZMf" corresp="i-S7LcGmD5NuSMrFDW8LBeJ1">
          <date when="2001-03-06"/>
        </correspAction>
        <correspAction type="answered" xml:id="i-5TPP6AKxpDJrYPcZeA7RMF" corresp="i-S7LcGmD5NuSMrFDW8LBeJ1">
          <date when="2001-04-03"/>
        </correspAction>
        <correspAction type="sent" xml:id="i-GP4XphXh2Jj7D89yZPWQp8" corresp="i-NAZHDwfGffE63ZZmJW4qqn">
          <date when="2001-02-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8SLmmuqqZqhqMWzbUtgZk6">
            Interpellation 2000/01:274 av Marianne Samuelsson (mp) till utrikesminister
            Anna Lindh om Sudan
          </p>
        </div>
        <div type="ipqSubmissionInfo">
          <p xml:id="i-DQZhBPUuYxwZ7Aznziyahv">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5MXWfupuYt9yBETqUaamZR">
            I Sudan pågår Afrikas längsta krig. Inbördeskriget har pågått
            sedan 1955, med undantag av åren 1972@83 då Addis Abeba-överenskommelsen
            bidrog till ett relativt lugn. Sedan kriget 1983 tog ny fart uppskattas
            det att nära två miljoner människor dödats och i dagsläget beräknas
            att cirka fyra miljoner människor är flyktingar i sitt eget land.
            Krigsmakten i Sudan är nästan helt uppbyggd för att bekämpa gerillan,
            Sudan People Liberation Army (SPLA) i söder. Regeringen i Sudan
            har använt sig av luftangrepp mot SPLA ända sedan inbördeskrigets
            början. Som utomstående är det svårt att förstå och sätta sig
            in i hur det är att leva under ständiga hot om bombning.
          </p>
          <p xml:id="i-NaijW65nLMogSvyEtHZ1bq">
            Rapporter från södra Sudan gör gällande att den civila befolkningen
            i många områden lever i ett tillstånd som karakteriseras av ständig
            rädsla. Människor blir traumatiserade och får svårt att klara
            sina dagliga liv. Hela denna hotbild bidrar till att det dagliga
            arbetet, exempelvis jordbruket, utsätts för ständiga avbrott,
            vilket i sin tur leder till att den ekonomiska försörjningen blir
            lidande. Vidare blir bombandet ofta oberäkneligt på grund av att
            de bomber som används i många fall är lokalt tillverkade och av
            nyckfull karaktär.
          </p>
          <p xml:id="i-2Cm2EQaYJgYBEw9asaNr7A">
            Man har sedan 1920-talet känt till att det finns olja i Sudan,
            men det är först under senare år som kommersiell utvinning kommit
            i gång. Den sudanesiska statens inkomster har genom oljeutvinningen
            ökat markant. Inbördeskriget omöjliggör dock en rättvis fördelning
            av de ökade statliga inkomsterna. Oljeutvinningen bidrar nu i
            stället till en upptrappning av konflikten eftersom de områden
            där oljan utvinns ökat i värde för båda sidor.
          </p>
          <p xml:id="i-BdfP6q45Vq5bG3amQojsvt">
            SPLA har öppet deklarerat att oljeinstallationerna utgör ett
            legitimt mål för deras militära operationer. Vidare förhåller
            det sig så att oljebolagen som är verksamma i Sudan förväntar
            sig att den sudanesiska regeringen upprätthåller en säker miljö
            så att verksamheten kan bedrivas. Den sudanesiska regeringen och
            oljebolagen hävdar att det inte bor några människor i de områden
            där oljan utvinns och att verksamheten därför inte direkt drabbar
            civilbefolkningen. Detta är inte sant.
          </p>
          <p xml:id="i-WeA9QcyCJjUgLzYcqz7pL4">
            I en rapport från 2001 konstaterar Human Rights Watch att den
            sudanesiska regeringen, i området kring Western Upper Nile, har
            tvångsförflyttat människor av Nuer-folket i syfte att säkra oljefälten
            och man hänvisar till upprättande av en cordon sanitaire, "smittskyddszon".
            (Human Rights Watch: World Report 2001). FN-rapporter, under 1999
            och 2000, bekräftar misstankarna om stora tvångsflyttningar, framför
            allt i oljeområdet Upper Nile.
          </p>
          <p xml:id="i-nSKX1sjwQdgpiK7MeeZnK">
            Dessutom bekräftar det kanadensiska oljebolaget Talisman att
            den sudanesiska regeringen använt flyglandningsbanan i Heglig
            för militära ändamål (UN Report: Situation of human rights in
            the Sudan, october 1999 and september 2000). Den svenska regeringens
            bistånd till Sudan uppgår under 2001 till ca 70 miljoner kronor.
          </p>
          <p xml:id="i-AJsYGMNB4tHoQKBjFqKQDE">
            Mot bakgrund av det fokus på fred, demokratisering och mänskliga
            rättigheter som den svenska regeringens bistånd till Sudan sägs
            karakteriseras av vill jag fråga statsrådet:
          </p>
          <p xml:id="i-9BHMp77mwa69gXXzXvSXcc">
            Vilka åtgärder avser utrikesministern att vidta när det gäller
            tvångsförflyttningar i samband med oljeutvinningen i det av inbördeskrig
            drabbade Sudan?
          </p>
          <p xml:id="i-UKx8g8QmnxSbNsjY7FwYo3">
            Avser den svenska regeringen, inom EU, ta initiativ till upprättandet
            av en militär icke-flygzon i södra Sudan?
          </p>
          <p xml:id="i-3XRfjAoVQVkXHnT4PCDZ48">
            På vilket sätt avser regeringen som ordförande inom EU ta upp
            frågan om situationen i Sudan?
          </p>
        </div>
      </div>
    </body>
  </text>
</TEI>
