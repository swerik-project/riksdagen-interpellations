<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0142">
  <teiHeader>
    <fileDesc>
      <titleStmt>
        <title>flygets miljöpåverkan</title>
        <author>Torstensson, Åsa (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>flygets miljöpåverkan till näringsminister Björn Rosengren om flygets miljöpåverkan</title>
          <idno type="rdwebb">GO10142</idno>
          <ref type="dokument_url_text">http://data.riksdagen.se/dokument/GO10142/text</ref>
          <ref type="dokument_url_html">http://data.riksdagen.se/dokument/GO10142</ref>
          <ref type="dokumentstatus_url_xml">http://data.riksdagen.se/dokumentstatus/GO10142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Torstensson, Åsa (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VUXk97DZtFFWDuzGuXiUx7" corresp="i-HP26Ex6XfZD2gozC8P6pdm">
          <date when="2000-11-28"/>
        </correspAction>
        <correspAction type="answered" xml:id="i-5iC1gn1JnM73FYGmurtyCe" corresp="i-HP26Ex6XfZD2gozC8P6pdm">
          <date when="2001-01-16"/>
        </correspAction>
        <correspAction type="sent" xml:id="i-69YGNU3dE5X6xsi1GkTA2z" corresp="i-J74sVAjCTSxzD8rbnxRRA">
          <date when="2000-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EfAZbe28WDFR9zPcCDLzUm">
            Interpellation 2000/01:142 av Åsa Torstensson (c) till näringsminister
            Björn Rosengren om flygets miljöpåverkan
          </p>
        </div>
        <div type="ipqSubmissionInfo">
          <p xml:id="i-9TXqs4e6eXHb1Yw2UeyEA2">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FTmXyauf9UjrD4CB58XKyP">
            Den ökade växthuseffekten är vårt kanske största globala miljöproblem.
            För att motverka de dramatiska effekter som kan bli följden av
            en global uppvärmning behövs internationella överenskommelser
            om åtgärder. Kyotoprotokollet, som är en del av FN:s konvention
            om klimatförändringar, är det första avtalet där flertalet av
            världens länder enats om att ta fram bindande minskningar av utsläpp
            av klimatpåverkande gaser. Nu är det snart tre år sedan Kyotoprotokollet
            förhandlades fram och representanter för världens länder har samlats
            för fortsatta klimatförhandlingar, denna gång i Haag.
          </p>
          <p xml:id="i-H3Ay8kP2TFsHQwtTyFyxGZ">
            Tyvärr omfattas inte utsläpp av växthusgaser från internationell
            flygtrafik av Kyotoprotokollet. Förhandlarna klarade helt enkelt
            inte av att enas om hur ansvaret för dessa utsläpp skulle fördelas.
            Utsläpp av klimatpåverkande gaser från flyget betraktas i Kyotoprotokollet
            inte som tillhörande nationerna och därför finns det inte heller
            några mål uppsatta för minskningen av utsläppen. Centerpartiet
            anser att en så viktig sektor av näringslivet som luftfarten på
            sikt måste omfattas av klimatavtalen.
          </p>
          <p xml:id="i-6LSsKbuoAcBP2Rn2zDpghs">
            En viktig anledning till att luftfarten måste omfattas av klimatavtalen
            är att flygtrafiken ständigt ökar, såväl i Sverige som övriga
            världen. Därmed ökar också flygets miljöpåverkan. Flyget är den
            snabbast ökande källan för utsläpp av växthusgasen koldioxid.
            I Europa väntas ökningen av antalet flygpassagerare bli 4@5 %
            per år, vilket är lika med en fördubbling mellan 1996 och 2015.
            För Sveriges del räknar Luftfartsverket att inrikesflyget årligen
            kommer att öka med 3,8 % under perioden 1998 till 2001. Under
            samma period beräknas utrikesflyget öka med 4,4 %.
          </p>
          <p xml:id="i-RxKti1ryg5ExeE5vV12F5n">
            Globalt räknar man med ännu större ökningar. FN:s klimatpanel
            (IPCC) förutspår i sina scenarion en ökning av passagerarflyget
            med 5 % per år mellan 1990 och 2015, medan bränsleåtgången antas
            öka med 3 % per år på grund av förbättrad flygplansteknik. Trots
            den positiva teknikutvecklingen kommer utsläppen från flyget att
            öka över tiden, miljöpåverkan ökar alltså snabbare än vad som
            kan kompenseras av teknikutvecklingen.
          </p>
          <p xml:id="i-CUDXw94sjGLDkRL2mbkA6q">
            Mer flyg kommer att innebära mer luftföroreningar och mer buller.
            Räknat per passagerarkilometer är flyget det transportsätt som
            påverkar miljön mest. När det gäller den viktigaste växthusgasen
            koldioxid står flyget för 12 % av världens trafikrelaterade utsläpp.
            Det betyder att flygsektorn står för 2@3 % av de totala utsläppen
            av koldioxid i världen. Den ökande halten koldioxid i atmosfären
            kommer att påverka jordens klimat, därom råder enighet.
          </p>
          <p xml:id="i-DpGYoEjWg5Sg8L3SiSqkS3">
            I det internationella arbetet tillhör Sverige de länder som mest
            aktivt verkar för en minskning av flygets miljöpåverkan. Samtidigt
            innebär luftfartens internationella karaktär och beroendeförhållande
            att införandet av verkningsfulla åtgärder till skydd för miljön
            förutsätter globala eller regionala överenskommelser. De försök
            att påskynda övergången till tystare flygplan och att miljöbeskatta
            luftfarten som Sverige gjort har hittills stött på patrull inom
            det internationella samfundet. Centerpartiet förutsätter att Sverige
            även i fortsättningen genom sitt internationella engagemang inom
            exempelvis EU och den globala luftfartsorganisationen ICAO söker
            påverka utvecklingen i positiv riktning. Det är för sent att lyfta
            in luftfarten i de pågående klimatförhandlingarna, men Centerpartiet
            anser att Sverige bör återkomma med denna fråga till kommande
            förhandlingar.
          </p>
          <p xml:id="i-VpTQ26g6Y7qadAJaaZcff9">
            Sveriges ordförandeskap i Europeiska unionen står för dörren.
            Fri rörlighet för människor och varor är en av EU:s grundpelare.
            Samtidigt slår EU i femte miljöhandlingsprogrammet fast att denna
            rörlighet ska vara ekologiskt hållbar. Att underlätta för kommunikationer
            via tåg är ett sätt att uppnå detta mål. Vad gäller flyget så
            har EU däremot inte gjort någonting för att anpassa Europas flygtrafik
            till detta mål. Exempelvis betalar inte flygbolagen vare sig energi-
            eller koldioxidskatter. Centerpartiet anser att det svenska ordförandeskapet
            är ett utmärkt tillfälle att visa ledarskap och ta initiativ för
            att åstadkomma globala eller regionala överenskommelser för att
            minska flygtrafikens miljöpåverkan.
          </p>
          <p xml:id="i-6pZQSeRafu87y1w9UJGfMX">
            Mot bakgrund av det ovan anförda vill jag fråga näringsministern:
          </p>
          <p xml:id="i-QbcMsQ5pdmkPTZR2TJr5xQ">
            Vilka åtgärder avser näringsministern vidta inför och under Sveriges
            ordförandeskap i EU för att åstadkomma globala eller regionala
            överenskommelser för att minska flygtrafikens miljöpåverkan?
          </p>
        </div>
      </div>
    </body>
  </text>
</TEI>
