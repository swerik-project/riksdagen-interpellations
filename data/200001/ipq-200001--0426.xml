<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0426">
  <teiHeader>
    <fileDesc>
      <titleStmt>
        <title>barnen i världen</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barnen i världen till utrikesminister Anna Lindh om barnen i världen</title>
          <idno type="rdwebb">GO10426</idno>
          <ref type="dokument_url_text">http://data.riksdagen.se/dokument/GO10426/text</ref>
          <ref type="dokument_url_html">http://data.riksdagen.se/dokument/GO10426</ref>
          <ref type="dokumentstatus_url_xml">http://data.riksdagen.se/dokumentstatus/GO10426</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DX8QeDFUT129iSB1v7L4GV" corresp="i-S7LcGmD5NuSMrFDW8LBeJ1">
          <date when="2001-05-02"/>
        </correspAction>
        <correspAction type="sent" xml:id="i-Cr3KJVt8g3ZcviYEaDU4SG" corresp="i-T9dFBJ1pv742mQeG3uLBtA">
          <date when="2001-04-26"/>
        </correspAction>
        <correspAction type="answered" xml:id="i-HLsNJRZrBiMCRwZcFHZkDQ" corresp="i-NxhWABYZtDAg5RbsxD7VBv">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NnJVx4cCbrwuQq3Ypgsfcv">
            Interpellation 2000/01:426 av Margareta Viklund (kd) till utrikesminister
            Anna Lindh om barnen i världen
          </p>
        </div>
        <div type="ipqSubmissionInfo">
          <p xml:id="i-FCZTkNsSsveFigZ6nCRfp6">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LLrHb66ESHHX7bYWF71hBV">
            Barnkonventionen har funnits i cirka tolv år. På många sätt har
            den bidragit till att barn har fått det bättre. Miljontals unga
            liv har räddats, fler barn än någonsin går i skolan och viktiga
            avtal har tecknats för att skydda barn från att utnyttjas. Dessvärre
            gäller detta inte alla barn.
          </p>
          <p xml:id="i-MwE8ALoBiAWtszEzrzVVB2">
            Under det senaste decenniet har två miljoner barn dödats i väpnade
            konflikter. Tre gånger så många har allvarligt skadats. Miljontals
            andra har tvingats ta del i eller bli vittne till fruktansvärda
            våldsscener. I ökad grad blir barn direkta måltavlor, inte bara
            offer i beklagliga olyckor. I oräkneliga fall förblir effekten
            av väpnade konflikter osynlig. Barn som förlorar sina föräldrar
            råkar ofta ut för förödmjukelse, förkastelse och diskriminering,
            och i deras tysta lidande förkrymps deras självförtroende. Deras
            osäkerhet och rädsla är omätbar.
          </p>
          <p xml:id="i-Qxiy2gGAktKKtPy4h87WiT">
            Ett annat uppmärksammat område är barnsexhandel och trafficking.
            Unga kvinnor och barn reduceras på många håll i världen till handelsvaror.
            Mäns lystnad efter tillfredsställelse känner inga moraliska gränser.
            Enligt IOM (International Organization of Migration) uppskattas
            handeln endast i Västeuropa omfatta ca 500 000 kvinnor årligen.
            Många av dessa är barn. Två tredjedelar av dessa kvinnor/flickor
            beräknas vara från Östeuropa. De stora ekonomiska förändringarna
            i Östeuropa med dess nedmontering av den sociala sektorn har slagit
            hårt mot kvinnor och gjort att det finns ett stort rekryteringsunderlag
            för denna typ av handel med kvinnor. Kvinnorna tvingas ofta tillhandahålla
            sexuella tjänster under slavliknande förhållanden. De blir fråntagna
            sina pass och ofta inlåsta, våldtagna, slagna och satta i skuld
            till sina slavhandlare @ en skuld som de måste "arbeta" av. Alla
            dessa kvinnor är givetvis inte barn, men en stor del av dem är
            det.
          </p>
          <p xml:id="i-HomyuhJFjmdYXsSTgspN79">
            Enligt ILO finns det ungefär 250 miljoner arbetande barn i utvecklingsländerna.
            Det finns undersökningar som visar att majoriteten av barnen arbetar
            mer än nio timmar per dag, sju dagar i veckan, ofta med riskfyllda
            arbeten. Den största bidragande orsaken till barnarbete är givetvis
            fattigdom. Barnens bidrag till familjens inkomster är ofta en
            fråga om familjens överlevnad. Många av jobben är riskfyllda och
            direkt farliga, såsom gruvarbete, byggnadsarbete, djuphavsfiske,
            hantering av farliga kemikalier eller radioaktivt material osv.
            Förutom att barnarbete ofta är farligt för det enskilda barnet
            innebär visst barnarbete grova brott mot de mänskliga rättigheterna.
            Trots att det är förbjudet enligt internationella överenskommelser
            och lagstiftning i nästan alla länder räknas antalet barnslavar
            i miljoner.
          </p>
          <p xml:id="i-A8e9bAYgjorqV6KbJHio8S">
            Listan på exempel över hur barn far illa runtom i världen skulle
            naturligtvis kunna göras oändligt lång. Hiv/aids har ökat kraftigt
            under 1990-talet, även bland barn. 15 miljoner barn beräknas vara
            föräldralösa på grund av aids år 2000. Cirka 130 miljoner barn,
            mest flickor, går inte i skolan. Dessutom bör det påpekas att
            det var 3,6:e sekund dör en människa på grund av svält och fattigdom
            i världen. 75 % av dessa är barn. Det dör alltså 18 000 barn varje
            dag (mer än 6,5 miljoner barn varje år) på grund av svält och
            fattigdom. Detta kan inte accepteras!
          </p>
          <p xml:id="i-ArvHQZ3gvdHPE5dwBPsuqs">
            Men utrikesministern är givetvis väl medveten om situationen.
            Vad jag vill fokusera på är i stället regeringens agerande eller
            brist på agerande i dessa viktiga frågor.
          </p>
          <p xml:id="i-8ahk7Gus898zXCjmZZsh5Z">
            I höst 2001 kommer ett nytt toppmöte att äga rum i FN:s generalförsamling
            där även mitt parti finns representerat i den svenska delegationen.
            Syftet är att granska hur barntoppmötets mål från 1990 har uppfyllts.
            Det skulle vara intressant att få veta vad regeringen har tänkt
            göra för att lyfta de här frågorna och komma fram till konkreta
            resultat.
          </p>
          <p xml:id="i-4zuYqmhN7ZHCNP9oyRdknr">
            Mina frågor lyder således:
          </p>
          <p xml:id="i-CDr74sFVvEoLvp98sj7N3c">
            På vilket sätt avser ministern agera under FN-toppmötet för att
            komma till rätta med de problem som beskrivs ovan och som kommer
            att behandlas under toppmötet?
          </p>
          <p xml:id="i-3noAgJyocveMiXszVvqny3">
            Vad avser regeringen vidta för andra konkreta åtgärder för att
            stävja de problem som beskrivits ovan?
          </p>
        </div>
      </div>
    </body>
  </text>
</TEI>
