<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0327">
  <teiHeader>
    <fileDesc>
      <titleStmt>
        <title>kommunala förtroendeuppdrag</title>
        <author>Kvist, Kenneth (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kommunala förtroendeuppdrag till statsrådet Britta Lejon om kommunala förtroendeuppdrag</title>
          <idno type="rdwebb">GO10327</idno>
          <ref type="dokument_url_text">http://data.riksdagen.se/dokument/GO10327/text</ref>
          <ref type="dokument_url_html">http://data.riksdagen.se/dokument/GO10327</ref>
          <ref type="dokumentstatus_url_xml">http://data.riksdagen.se/dokumentstatus/GO10327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JFL6JXCEtMcVkwJqetmAZs</idno>
            <persName>Kvist, Kenneth (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8BgtChqkWCVbDG8f6FtpU5" corresp="i-sS6VZTVNkCN6AHvZNaaYb">
          <date when="2001-03-27"/>
        </correspAction>
        <correspAction type="answered" xml:id="i-PMtCKB9uPopoWSDudNsCaC" corresp="i-sS6VZTVNkCN6AHvZNaaYb">
          <date when="2001-04-03"/>
        </correspAction>
        <correspAction type="sent" xml:id="i-8qDk9fDSni4KEvTVgXSpuq" corresp="i-JFL6JXCEtMcVkwJqetmAZs">
          <date when="2001-03-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-iUUQ2i121oGXNFikEePD5">
            Interpellation 2000/01:327 av Kenneth Kvist (v) till statsrådet
            Britta Lejon om kommunala förtroendeuppdrag
          </p>
        </div>
        <div type="ipqSubmissionInfo">
          <p xml:id="i-9L6VUCaH5UpvEeYCybyUQP">
            den 16 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TZm1BzX4gYgbtvhZ5sTVrm">
            Enligt kommunallagen har alla rätt till ersättning för förlorad
            arbetsinkomst i samband med kommunala förtroendeuppdrag. Så är
            emellertid inte fallet. Svenska Kommunförbundet har valt att tolka
            lagen och förarbetena så att den som är arbetslös blir utan ersättning
            för förlorad inkomst (dvs. sin inkomstbortfallsrelaterade a-kasseersättning).
          </p>
          <p xml:id="i-GuPDR8pa2dTojydFsWMPCY">
            Detta är en klar diskriminering riktad mot dem med lägst inkomst.
            Alla ska ha möjlighet att på lika villkor kunna delta i demokratin.
            Kommunerna ska inte kunna välja att göra besparingar på dem som
            lever på marginalen.
          </p>
          <p xml:id="i-6BqoRAoyR6fPHo2SdmsG3e">
            Detta har inträffat: En person med kommunala uppdrag som är arbetslös
            och uppbär inkomstrelaterad ersättning från a-kassa rapporterar
            till a-kassan de tider som hon inte kan stå till arbetsmarknadens
            förfogande på grund av kommunalt uppdrag. Avdrag görs från a-kassan
            och den arbetslösa får intyg från a-kassan om förlorad a-kasseersättning.
            Till de förtroendevalda i kommunen utgår dels arvode, dels ersättning
            för förlorad arbetsinkomst. Kommunen vägrar att betala ersättning
            för förlorad arbetsinkomst och hänvisar till att den förtroendevalda
            uppbär arvode och att detta väl täcker utgifterna för förlorad
            a-kasseersättning.
          </p>
          <p xml:id="i-4BZVVU9v59hib5s2cpHXZ5">
            Såvitt jag har förstått innebär den nya kommunallagen att man
            gör en klar bodelning mellan ersättning för förlorad arbetsinkomst
            och arvoden som uppbärs för uppdraget. Detta innebär dels att
            förtroendevalda har rätt till skälig ersättning för den arbetsinkomst
            samt de pensions- och semesterförmåner som de förlorar när de
            fullgör sina uppdrag dels att fullmäktige får besluta att förtroendevalda
            i skälig omfattning ska få arvode för det arbete som är förenat
            med uppdraget. Det framgår också tydligt av proposition 1990/91:117
            s. 69 att arvode och ersättning för förlorad arbetsinkomst inte
            får sammanblandas. "När de förtroendevalda nu får en rätt till
            ersättning för förlorad arbetsinkomst, bör arvodena därför renodlas
            till att avse bara en ersättning för det arbete som är förenat
            med uppdragen. Detta bör framgå av en lagbestämmelse. En sådan
            bestämmelse och kravet på skälighet medför sammantaget att kommunerna
            och landstingen måste skilja på båda slagen av ersättning. Det
            blir således inte längre möjligt att lägga in en ersättning för
            inkomstförluster i arvodena".
          </p>
          <p xml:id="i-LZ7GPrxivuWeqNDMfm5quc">
            Fallet som beskrivs ovan är inte ett enstaka utan exempel finns
            från flera kommuner. Svenska Kommunförbundets Kommunalrättssektion
            har gjort en snäv tolkning av lagens betydelse utifrån en skrivning
            som finns i propositionen (s. 67): "Rätten till ersättning bör
            omfatta förlorad 'arbetsinkomst'. Därmed avses kontant lön eller
            motsvarande inkomst av rörelse eller av jordbruksfastighet. Rätten
            bör också omfatta förlust av pensions- och semesterförmåner. En
            förutsättning för att ersättning skall kunna betalas är att den
            förtroendevalda kan påvisa att han verkligen har förlorat arbetsinkomst
            på grund av uppdraget". Kommunförbundet har tagit fasta på begreppet
            "kontant lön" och menar att den inkomstrelaterade ersättningen
            från a-kassa inte är kontant lön.
          </p>
          <p xml:id="i-YXcGsdQtjeRNCufZPU62NE">
            Förtroendemannautredningen vars förslag låg till grund för propositionen
            och vars förslag regeringens förslag i stort följde, men där lagtexten
            utformades annorlunda, menar med förlorad arbetsinkomst, inkomst
            av jordbruksfastighet, inkomst av rörelse och inkomst av tjänst
            enligt de definitioner som finns i kommunalskattelagen.
          </p>
          <p xml:id="i-Berj7coTXUPGf7D1JXP59E">
            I skattehänseende räknas ersättning från arbetslöshetskassa som
            inkomst av tjänst. A-kassebestämmelserna reglerar dagersättningen
            och tar då hänsyn till om biinkomster (andra än de som utgör ersättning
            för förlorad arbetsinkomst) finns. Principen om lika arvode för
            lika uppdrag ska gälla enligt kommunallagen. För en logiskt tänkande
            person är det självklart att när någon kan påvisa att han eller
            hon går miste om inkomst av tjänst så ska kommunen betala ut ersättning
            för denna. Det är fråga om diskriminering av arbetslösa att en
            kommun anser att arbetslösa ska få nöja sig med arvodet eftersom
            deras inkomstförlust är så liten.
          </p>
          <p xml:id="i-AMwRnV784qph9c9MwXMLir">
            Ersättningen från arbetslöshetsförsäkringen är en inkomstrelaterad
            ersättning och inte ett bidrag. A-kassa är i skattehänseende lika
            med inkomst av tjänst (dvs. kontant lön) som den arbetslöse uppbär
            under den tid han eller hon står till arbetsmarknadens förfogande
            och söker nytt arbete.
          </p>
          <p xml:id="i-Gf2obDgNTvPkGmeNExDVMg">
            Men eftersom det uppstått tvist om vad lagstiftaren avsett så
            är det viktigt att regeringen klargör för kommunerna att arbetslösa
            har rätt till ersättning för förlorad arbetsinkomst.
          </p>
          <p xml:id="i-SemvqjFMZBPCsbHyZKB4Fb">
            Jag vill därför fråga demokratiministern:
          </p>
          <p xml:id="i-69MD6hNVroLux1ZeHREBFj">
            Avser ministern vidta några åtgärder för att arbetslösa som innehar
            kommunala uppdrag inte ska diskrimineras vad avser ersättning
            för förlorad arbetsinkomst?
          </p>
        </div>
      </div>
    </body>
  </text>
</TEI>
