<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0421">
  <teiHeader>
    <fileDesc>
      <titleStmt>
        <title>Inlandsvägen</title>
        <author>Björklund, Ulf (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inlandsvägen till näringsminister Björn Rosengren om Inlandsvägen</title>
          <idno type="rdwebb">GO10421</idno>
          <ref type="dokument_url_text">http://data.riksdagen.se/dokument/GO10421/text</ref>
          <ref type="dokument_url_html">http://data.riksdagen.se/dokument/GO10421</ref>
          <ref type="dokumentstatus_url_xml">http://data.riksdagen.se/dokumentstatus/GO10421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ap6PaQn9pzDFdUtnP8xyzP</idno>
            <persName>Björklund, Ulf (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-joRUnny7aUUC1X2Mjw35e" corresp="i-HP26Ex6XfZD2gozC8P6pdm">
          <date when="2001-05-02"/>
        </correspAction>
        <correspAction type="answered" xml:id="i-L5KPnwjJY2vfEfywZnRGWw" corresp="i-HP26Ex6XfZD2gozC8P6pdm">
          <date when="2001-05-14"/>
        </correspAction>
        <correspAction type="sent" xml:id="i-WJoafVFHDY3uqvLbJWQUS7" corresp="i-Ap6PaQn9pzDFdUtnP8xyzP">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AAgqFprrprshBkQst2S3wz">
            Interpellation 2000/01:421 av Ulf Björklund (kd) till näringsminister
            Björn Rosengren om Inlandsvägen
          </p>
        </div>
        <div type="ipqSubmissionInfo">
          <p xml:id="i-UUndUnBZjC3bwMzLC21p18">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W1qeLFbge52hg8EUwV4KCC">
            Inlandsvägen med läge mitt i landet, 180 mil lång, från Halmstad
            i Halland till Karesuando i norr, är en kommunikationsled som
            borde ges möjlighet att spela en betydligt större roll för utvecklingen
            av Sveriges inland.
          </p>
          <p xml:id="i-GGCngf111q51RdmTcd5edx">
            Inlandsvägen är den enda genomgående förbindelsen för inlandet
            i nord-sydlig riktning. Den korsar de viktigaste tvärförbindelserna
            i öst-västlig riktning, både Europavägar och riksvägar. Inlandsvägen
            får därigenom en central funktion i vägsystemet. Inlandsvägen
            bör snarast också ges Europavägsstatus.
          </p>
          <p xml:id="i-9S68VoabijCiTuV6ggTzrG">
            I anslutning till arbetet med 1990-talets trafikpolitik bildades
            en ekonomisk förening, "Inlandskommunernas Ekonomiska Förening
            IEF, av de tjugo nordliga kommunerna med syfte att främja inlandets
            utveckling med Inlandsvägen och Inlandsbanan som ryggrad. IEF
            har i samarbete med lokala,regionala och statliga myndigheter
            presenterat ett antal utredningar och sammanställt material för
            att belysa frågor rörande betydelsen av trafiksystemets upprustning,
            en överlevnadsfråga för många kommuner, inte minst i det norra
            inlandet.
          </p>
          <p xml:id="i-C92U9D7VQbav9YZLHVHSXe">
            I mitten av 1990-talet togs initiativ till en intresseorganisation
            för Inlandsvägens södra avsnitt, Kommuner i samverkan för Inlandsvägen
            Syd". Kommunerna från Mora till Halmstad reagerade mot att 1992
            års infrastrukturproposition och Vägverkets långtidsplan 1994@2003
            inte upptog delar av Inlandsvägens sydliga sträckning som stamväg.
            Länken mellan Johannisholm (Mora) och Kristinehamn saknades, liksom
            insikten att Inlandsvägen i hela sin längd utgör ett sammanhängande
            stråk för ett nätverk av vägar genom hela det svenska inlandet.
            Man påtalade även behovet av en sammanhängande vägnumrering mellan
            Halmstad och Johannisholm (Mora).
          </p>
          <p xml:id="i-XuJvE1gzoKwpSPZ5L3GVY5">
            En detaljerad och genomarbetad utredning om Inlandsvägen Halmstad@Karesuando
            har utarbetats av de två samverkande organisationerna. Denna utredning
            har också presenterats och överlämnats till trafikutskottet vid
            en uppvaktning.
          </p>
          <p xml:id="i-75CD4gsATxhZUZA3qAkdHk">
            Injektion för näringslivet
          </p>
          <p xml:id="i-CLzkWLvoZjvrGhfBsBvnRT">
            För näringslivet inom det svenska inlandet är en teknisk upprustning
            av Inlandsvägen av största betydelse. Med åtgärder som tillvaratar
            och utvecklar de befintliga förutsättningarna kan näringslivet
            i vägens omland ges en nödvändig injektion.
          </p>
          <p xml:id="i-NLBctSDWBwZtmCgYxeJRh2">
            Den tunga trafik som alstras främst av skogsbruket fordrar en
            transportled med stor kapacitet, trafiksäker utformning och stor
            bärighet. En teknisk upprustning av vägen är nödvändig för skogsnäringens
            framtid. För tillverkningsindustrin och åkeribranschen är åtgärder
            för ökad framkomlighet och trafiksäkerhet angeläget för att kunna
            svara mot marknadens krav på "just-in-time-tjänster".
          </p>
          <p xml:id="i-NafPS6ZhhgDvd3hSNbM1GB">
            Turismen och besöksnäringen
          </p>
          <p xml:id="i-StEtw2Go4rSty2e9BY5TU2">
            Turismen är en viktig näringsgren inom flera avsnitt av Inlandsvägen.
            Det gäller i hög grad fjällområdet från Dalarna via Härjedalen
            och Jämtland till Lappland. Andra viktiga turistområden är Vänern-
            och Vätternområdet liksom Västkusten. Vintertid sker en stor del
            av turisttrafiken längs hela fjällkedjan med buss, ofta i kombination
            med tåg och flyg. En ökande andel av trafiken är den långväga
            från den europeiska kontinenten.
          </p>
          <p xml:id="i-LsvPQvgMH6JqBYwczM5gzN">
            På grund av bristande vägkvalitet undviker emellertid många bussföretag
            t.ex. från Tyskland Inlandsvägen. I stället väljer man den starkt
            trafikerade E 4:an i båda riktningarna Detta är naturligtvis inte
            acceptabelt.
          </p>
          <p xml:id="i-MtnHgz158FWrZsWm88yy6J">
            Inlandsvägens attraktivitet för turisttrafiken är försummad och
            vägens linjedragning och tekniska kvalitet utgör en direkt hämsko
            för näringslivets utveckling. Det gäller såväl trafiksäkerhet,
            turistservice som reseupplevelse. Det gäller t.ex. Västergötlands
            kulturbygder, Vättern- och Vänerbygden, Bergslagen med sin kombination
            av industriell kultur och natur, liksom Dalarnas och Norrlands
            vildmarksområden och älvdalar.
          </p>
          <p xml:id="i-Ci3CyfwFUr2gT931sfpJbk">
            Behov som skapar möjligheter
          </p>
          <p xml:id="i-4sdHkHFLPjEkRc5J4yTDBC">
            Ungefär hälften av Inlandsvägen har en klart otillräcklig bredd.
            Nuvarande 6@6,5 meter är för smalt för tung trafik med buss, husvagn
            eller husbil. En smal väg i kombination med dålig vägyta medför
            ökad risk för olyckor. Ungefär 30 % av vägen har en bredd på 7@7,5
            meter vilket också är för smalt för tung trafik. När det gäller
            vägytans beskaffenhet har ungefär 30 % betydande och allvarliga
            brister. Bristerna är större i de norra delarna.
          </p>
          <p xml:id="i-KfehbHcvhvvNkYjayBWXCZ">
            En upprustning av vägen som i ett första steg innebär att avsnitt
            med dålig vägyta eller dålig linjeföring byggs om till önskvärd
            bredd, brådskar.
          </p>
          <p xml:id="i-dZ67aCaTxwa74SQeux5Pd">
            Prioriteringar som gjorts i den nationella väghållningsplanen
            innebär satsningar på högklassiga vägförbindelser mellan landets
            tre storstadsregioner, mellan Stockholm och Oslo samt mellan Stockholmsregionen
            och Norrland via kusten (E 4). När det gäller det självklara alternativet
            mot hela Norrland, Inlandsvägen, innebär nuvarande investeringsnivå
            att det tar mer än 100 år innan Inlandsvägen får en fullgod standard.
            Detta är naturligtvis helt oacceptabelt.
          </p>
          <p xml:id="i-2pE435HF4zQjcceURZZWuf">
            Investeringar längs Inlandsvägen bidrar till att uppfylla de
            mål som formulerats i den nationella väghållningsplanen. En satsning
            på Inlandsvägen innebär således nya möjligheter för svaga inlandskommuner
            och en stark betoning av aspekterna miljö och regional utveckling.
          </p>
          <p xml:id="i-CnQ2jfWygahDELMmH2fZEz">
            Min fråga till näringsministern är om Inlandsvägen kommer att
            ges hög prioritet i samband med den kommande infrastrukturpropositionen
            med inriktningen att skapa nya möjligheter för inlandets näringsliv
            och en positiv befolkningsutveckling.
          </p>
        </div>
      </div>
    </body>
  </text>
</TEI>
