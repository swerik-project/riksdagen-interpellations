<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0291">
  <teiHeader>
    <fileDesc>
      <titleStmt>
        <title>enskilda vägar</title>
        <author>Rådhström, Jan-Evert (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>enskilda vägar till näringsminister Björn Rosengren om enskilda vägar</title>
          <idno type="rdwebb">GO10291</idno>
          <ref type="dokument_url_text">http://data.riksdagen.se/dokument/GO10291/text</ref>
          <ref type="dokument_url_html">http://data.riksdagen.se/dokument/GO10291</ref>
          <ref type="dokumentstatus_url_xml">http://data.riksdagen.se/dokumentstatus/GO10291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9beYBFzEh8w1EjPQHXW3mC</idno>
            <persName>Rådhström, Jan-Evert (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4bEMrtkKdF4tgos7eFkTEP" corresp="i-HP26Ex6XfZD2gozC8P6pdm">
          <date when="2001-03-06"/>
        </correspAction>
        <correspAction type="answered" xml:id="i-gR6wNzcfm2iYBAmKV9zhL" corresp="i-HP26Ex6XfZD2gozC8P6pdm">
          <date when="2001-03-20"/>
        </correspAction>
        <correspAction type="sent" xml:id="i-25XkG9prENmU4KU5Vq4kqM" corresp="i-9beYBFzEh8w1EjPQHXW3mC">
          <date when="2001-02-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AHjuYAw7h8D5Fhnb215ZE7">
            Interpellation 2000/01:291 av Jan-Evert Rådhström (m) till näringsminister
            Björn Rosengren om enskilda vägar
          </p>
        </div>
        <div type="ipqSubmissionInfo">
          <p xml:id="i-4E7Zxr5nsv9piRju1GWYEQ">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-K5VgeV4UVYriDuXtyrVFCj">
            Att vara bosatt vid en enskild väg är långt ifrån okomplicerat.
            Ofta krävs det någon form av personligt engagemang, antingen i
            styrelsen för vägsamfälligheten eller i form av praktiskt arbete.
            Ibland behöver det även göras personliga ekonomiska uppoffringar
            för att underhållet ska kunna klaras. På några håll har kommunerna
            tagit på sig att sköta drift och underhåll av det enskilda vägnätet
            mot att statsbidraget stoppas i kommunens ficka. Inte heller i
            de fallen är det helt okomplicerat. När det inträffar något exeptionellt,
            som kräver större ekonomiska insatser, upphör ofta helt plötsligt
            kommunens ansvar.
          </p>
          <p xml:id="i-LCeFxWd1nWCaFksfm4cuvt">
            Ansträngningarna för väghållare av enskilda vägar har givetvis
            ökat avsevärt sedan anslagen till enskilda vägar kraftigt drogs
            ned och de särskilda bärighetsmedlen upphörde.
          </p>
          <p xml:id="i-Up4SRTgZxwHjeCRndswu2T">
            I mitt hemlän, Värmland, består hälften av vägnätet av enskilda
            vägar. För näringslivet och de boende är dessa vägar lika viktiga
            som de allmänna vägarna. De enskilda vägarna drabbas lika hårt
            av tjällossning och översvämningsolyckor som det allmänna vägnätet.
            Eftersom den ekonomiska ramen till enskilda vägar är så liten
            och det strängt taget inte finns något utrymme för extraordinära
            utgifter blir påfrestningen för de boende vid dessa vägar utomordentligt
            stor när något oförutsett inträffar. Medel får ju inte heller
            överföras mellan allmänna och enskilda vägar. För dem som är beroende
            av att den enskilda vägen är körbar upplevs det ofta som de är
            helt övergivna.
          </p>
          <p xml:id="i-Y81EQCrBJnCAxkNiVRwRyq">
            Totalt fördelas i Sverige anslag på 578 miljoner kronor till
            enskilda vägar detta år. I anslaget ingår bl.a. 20 miljoner som
            ska gå till de översvämningsdrabbade vägarna i Regionerna Väst
            och Mitt och 10 miljoner till bidrag för förrättningskostnader
            i främst Stockholmstrakten. Det innebär att det ordinarie anslaget
            urholkas även i år. Därtill kommer att de medel som finns i de
            regionala planerna till nybyggnation av enskilda vägar och bärighetsåtgärder
            är ytterst begränsade. För Värmlands del finns exempelvis ca 2
            miljoner per år under fem år till detta ändamål. I Västerbotten
            finns endast 6 miljoner för hela femårsperioden.
          </p>
          <p xml:id="i-5MH16NHrPbaK4WLL1MEj6B">
            Från Vägverkets sida finns oftast en hjälpsam attityd mot de
            boende som drabbas av problem med enskilda vägar. Förhoppningsvis
            ska det akuta problemet lösa sig med den översvämningsdrabbade
            vägen i Ölme och andra vägar i södra och västra Värmland. Det
            värsta, enligt Vägverket, är att skadorna efter översvämningarna,
            kommer att visa sig först i juni eller juli. Hur kommer det då
            att bli, om de särskilda översvämningspengarna har tagit slut?
          </p>
          <p xml:id="i-8pnce2n4rEUzq898oQpe7A">
            Kritiskt tycks det även vara för de boende i Umgransele i Västerbotten.
            De bor i en kommun där driften och underhållet av enskilda vägar
            sköts av kommunen. Den gamla vägsamfällighetsföreningen upphörde
            därför i praktiken för ca 40 år sedan. Nu har emellertid det inträffat
            att den gamla hängbron över Umeälven, som är bybornas väg till
            skola, arbete, affär och annan service, har konstaterats vara
            så farlig att den är avstängd för trafik. Det finns alternativa
            vägar. Den ena är en omväg på 2,6 mil och går via en dålig grusväg
            över en kraftverksdamm, där regleringsföretaget bestämmer om trafiken.
            Den andra går via en enskild skogsbilväg, utan statsbidrag, som
            är helt omöjlig att trafikera med personbil under långa perioder.
            En ny bro beräknas kosta 6 miljoner och en reparation till begränsad
            bärighet kostar ca 3 miljoner kronor. Nu kämpar byborna för att
            få en bro. Kommunen säger sig inte ha något ansvar. På Vägverket
            och hos länsstyrelsen vill man gärna hjälpa till, men de 6 miljoner
            som finns anslaget för fem år kan man inte förbruka på ett projekt.
          </p>
          <p xml:id="i-4tfaU6jFaSve4WMxfDuUSn">
            I Granö och Tegsnäset inom Vindelns kommun finns två broar, även
            de över Umeälven, som också är i dåligt skick. Vägverket "tror"
            att de är bättre än bron i Umgransele, men ska nu undersöka även
            dem. Därutöver finns ytterligare två broar av samma typ i Västerbotten.
            Det finns anledning att tro att även dessa är behäftade med grova
            fel.
          </p>
          <p xml:id="i-RZimHPrEBGGJDc1LZhvRVP">
            Det är helt uppenbart att de senaste årens neddragningar av anslagen
            till enskilda vägar, och det faktum att praktiskt taget inga medel
            finns utöver drifts- och underhållsanslagen, gör situationen helt
            ohållbar för såväl de boende som de myndigheter som har att handlägga
            frågor kring enskilda vägar.
          </p>
          <p xml:id="i-4XtGLamF3mbTmcxBd19WGm">
            Vilka åtgärder avser näringsministern vidta för att människor
            som bor vid enskilda vägar ska slippa vara otrygga och isolerade?
          </p>
          <p xml:id="i-Qj4gyk6R39fSRFaKydXT5N">
            Vad avser näringsministern vidta för åtgärder för att en reparation
            eller nybyggnad av bron i Umgransele ska kunna finansieras?
          </p>
        </div>
      </div>
    </body>
  </text>
</TEI>
