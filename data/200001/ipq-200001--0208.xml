<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0208">
  <teiHeader>
    <fileDesc>
      <titleStmt>
        <title>skydd mot diskriminering</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skydd mot diskriminering till statsrådet Mona Sahlin om skydd mot diskriminering</title>
          <idno type="rdwebb">GO10208</idno>
          <ref type="dokument_url_text">http://data.riksdagen.se/dokument/GO10208/text</ref>
          <ref type="dokument_url_html">http://data.riksdagen.se/dokument/GO10208</ref>
          <ref type="dokumentstatus_url_xml">http://data.riksdagen.se/dokumentstatus/GO10208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7ND4A5EFxqaiP5VDLaZGDn" corresp="i-GFJcxAB9fyzG2VN1HakscJ">
          <date when="2001-01-16"/>
        </correspAction>
        <correspAction type="answered" xml:id="i-J7bXEtUtJXgahxxzT2XU3M" corresp="i-GFJcxAB9fyzG2VN1HakscJ">
          <date when="2001-02-01"/>
        </correspAction>
        <correspAction type="sent" xml:id="i-863GPj14PKTQSS3TjZJVSS" corresp="i-T9dFBJ1pv742mQeG3uLBtA">
          <date when="2001-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VBruu54oiSWtVyeetg2d33">
            Interpellation 2000/01:208 av Margareta Viklund (kd) till statsrådet
            Mona Sahlin om skydd mot diskriminering
          </p>
        </div>
        <div type="ipqSubmissionInfo">
          <p xml:id="i-RAfCFQGR2vsbspSxYPwfbY">
            den 11 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VZzyreNjhhpvSSVQswi8PN">
            Det är en mänsklig rättighet att inte bli diskriminerad. I Sverige
            skyddas de mänskliga rättigheterna bl.a. genom diskrimineringslagstiftning.
            Men lagstiftningen är närmast som ett lapptäcke. Den håller inte
            ihop och dessutom ger den dubbla budskap.
          </p>
          <p xml:id="i-VM93iJJ1Hsnas9QCQkfLr">
            Här följer ett par exempel:
          </p>
          <p xml:id="i-VkF9Cs9oGddccoKMw5eTVQ">
            Skydd mot diskriminering på grund av funktionshinder finns bara
            i arbetslivet och kan, liksom könsdiskriminering, bara angripas
            genom civilrättsliga medel. Diskriminering som rör etnisk tillhörighet
            och sexuell läggning ingår däremot även i straffbestämmelsen om
            olaga diskriminering i brottsbalken.
          </p>
          <p xml:id="i-6wNqUXfmg8uMHWchKcK35N">
            I grundlagen förbjuds diskriminering på grund av kön och etnisk
            tillhörighet. Men skyddet går inte att utkräva i domstol. Funktionshinder
            och sexuell läggning har inget sådant diskrimineringsskydd i grundlagen.
            Något diskrimineringsskydd på grund av ålder eller andra ovidkommande
            faktorer finns över huvud taget inte. Det splittrade skyddet mot
            diskriminering leder till att skyddet försvagas.
          </p>
          <p xml:id="i-GPpwyuA5yb8nLL2zWJayHj">
            Ovanstående kan förefalla rörigt. Men det är bara en beskrivning
            av den brist på stringens dagens diskrimineringslagstiftning lider
            av.
          </p>
          <p xml:id="i-JagaBuFDrfL2ke6HT6qkkM">
            I stället för att betrakta rätten till lika behandling som en
            grundläggande mänsklig rättighet ses det mer som en förhandlingsbar
            förmån. Den diskriminering som pågår i Sverige behandlas av tradition
            inte som kränkningar av den enskildes rättigheter, utan som ordningsproblem.
            Det leder bl.a. till att det i arbetslivsärenden är i första hand
            parterna som ska lösa en situation om påstådd diskriminering.
            Frågorna avgörs sedan i Arbetsdomstolen som är partsammansatt.
            Det är självklart att arbetsmarknadens parter ska arbeta mot diskriminering.
            Men arbetsmarknadens parter ska inte vara den främsta garanten
            för rätten till lika behandling.
          </p>
          <p xml:id="i-L7a6gVwGwvG1StKoAk3FXs">
            Inom utrikespolitiken finns det sedan 1998 en policy för mänskliga
            rättigheter. Men det finns ingen nationell handlingsplan för frågorna
            om diskriminering och mänskliga rättigheter även om det pågår
            ett par utredningar som syftar till att stärka det lagliga skyddet
            mot diskriminering. Men ett samlat grepp där olika slags diskriminering
            ges skydd på samma nivå saknas fortfarande.
          </p>
          <p xml:id="i-QV6Ds2PkYoSx3KbCaJouUr">
            Regeringskansliet har visserligen tillsatt en arbetsgrupp för
            att utarbeta en nationell handlingsplan för de mänskliga rättigheterna
            i Sverige. Men frågan om hur de mänskliga rättigheterna ska säkerställas
            kräver mera konkreta åtgärder än så.
          </p>
          <p xml:id="i-5A2v5EohanFc7DAxoM7NQG">
            Min fråga till statsrådet lyder därför:
          </p>
          <p xml:id="i-UtmycE3UmS61PM53YM9Aqn">
            Har regeringen några konkreta planer på hur diskriminering och
            brott mot mänskliga rättigheter även i vårt land kan förebyggas
            och åtgärdas på ett mera effektivt sätt än i dag?
          </p>
        </div>
      </div>
    </body>
  </text>
</TEI>
