<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0126">
  <teiHeader>
    <fileDesc>
      <titleStmt>
        <title>globaliseringen och den svenska skattepolitiken</title>
        <author>Hökmark, Gunnar (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>globaliseringen och den svenska skattepolitiken till finansminister Bosse Ringholm om globaliseringen och den svenska skattepolitiken</title>
          <idno type="rdwebb">GO10126</idno>
          <ref type="dokument_url_text">http://data.riksdagen.se/dokument/GO10126/text</ref>
          <ref type="dokument_url_html">http://data.riksdagen.se/dokument/GO10126</ref>
          <ref type="dokumentstatus_url_xml">http://data.riksdagen.se/dokumentstatus/GO10126</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <persName>Hökmark, Gunnar (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5j4DNvvCgYf5iTxEk1ML55" corresp="i-A5R84cTmpky3NHJ7nLKaEt">
          <date when="2000-11-28"/>
        </correspAction>
        <correspAction type="answered" xml:id="i-PZZHGE3Z8ujZTNcGrfozfn" corresp="i-A5R84cTmpky3NHJ7nLKaEt">
          <date when="2001-02-06"/>
        </correspAction>
        <correspAction type="sent" xml:id="i-3R1Zd27eUNbR9E9M9DCMYq" corresp="i-Ay6zrjzeNnZpMAPRBGZ8tC">
          <date when="2000-11-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6WkCgeAMbs36RvFHDFdE29">
            Interpellation 2000/01:126 av Gunnar Hökmark (m) till finansminister
            Bosse Ringholm om globaliseringen och den svenska skattepolitiken
          </p>
        </div>
        <div type="ipqSubmissionInfo">
          <p xml:id="i-H2FXfjoCpS7h36ef1CAajB">
            den 17 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SYaoBd3eakrPDyHS6kXU8L">
            Regeringens högskattepolitik hotar den svenska välfärden. Höga
            skattesatser leder inte till höga skatteinkomster utan till att
            rörliga skattebaser flyttar utomlands.
          </p>
          <p xml:id="i-Bf3HaoGxHyRYY1zieDTGgu">
            I den budgetproposition för 2001 som regeringen presenterade
            under hösten förbigås i stort sett helt de nya villkor och utmaningar
            som globaliseringen för med sig. Globaliseringen innebär stora
            möjligheter, men ställer dessutom nya krav på den inhemska ekonomiska
            politiken. Av vad som framgår av propositionen saknar regeringen
            en strategi för att möta dessa nya krav.
          </p>
          <p xml:id="i-Ut3KsiPX1tZxhF72NPRe99">
            De senaste årens globalisering har lett till att nationsgränser
            och den fysiska närvaron för ekonomiska aktörer fått allt mindre
            betydelse. Inte minst den snabba tekniska utvecklingen har lett
            till ökad rörlighet för både kapital, varor och människor. Vi
            ser nu flera exempel på konsekvenserna av detta. Statens egen
            expert på området, Riksskatteverket, spår att staten de kommande
            tio åren kommer att gå miste om 100 miljarder kronor i minskade
            skatteintäkter till följd av globaliseringen, och det utan att
            några skatter sänks.
          </p>
          <p xml:id="i-RDDx1hfF2cimeFGyd6Y1cZ">
            Sedan början av 1990-talet har det svenska utlandssparandet mer
            än fördubblats till att i nuläget (slutet av 1999) uppgå till
            nära 300 miljarder kronor. Trenden är fullt förståelig med tanke
            på att alltfler länder avskaffat förmögenhetsskatten. Senast var
            det Tyskland och Danmark som slopade förmögenhetsskatten, och
            i Nederländerna har beslut fattats om ett borttagande. Bland de
            länder inom EU som över huvud taget har kvar denna skatt har de
            antingen lägre skattesats eller högre brytpunkt, ibland bådadera,
            än Sverige.
          </p>
          <p xml:id="i-MjcP7UfPK3GBNXDbCYDXjs">
            Även den svenska kapitalinkomstskatten är mycket hög i en internationell
            jämförelse. Skatten på ägande av företag (den sammantagna effekten
            av bolagsskatt, aktieutdelning, reavinstskatt och förmögenhetsskatt)
            i Sverige är den högsta i OECD och är mer än dubbelt så hög som
            genomsnittet för både EU och OECD. Detta har gett den märkliga
            effekten att det är dyrare för svenskar att äga svenska företag
            än det är för utlänningar att äga svenska företag. Följden har
            bl.a. blivit att nära hälften av aktierna på Stockholmsbörsen
            ägs av utlänningar. Ägande över nationsgränserna är inte negativt
            i sig, men det är negativt om utvecklingen drivs av att vissa
            ägare är skattemässigt missgynnade.
          </p>
          <p xml:id="i-AwhLt3s4KrZR8pFYteXWmn">
            När ägandet av alltfler "svenska" företag ligger i utlandet är
            risken stor att stora delar av företagens verksamheter, exempelvis
            ledningen samt forskning och utveckling, hamnar i utlandet. I
            längden påverkar detta kunnandet och den inhemska tillgången på
            kvalificerad personal. Även den inhemska sysselsättningen kan
            påverkas negativt om stora delar av företagens verksamhet flyttar
            utomlands.
          </p>
          <p xml:id="i-GWFCJGHtq9ekpM4PuQoerC">
            Arbetskraftens rörlighet påverkas naturligtvis också av inkomstskatten,
            vilket även den är mycket hög i Sverige jämfört med utlandet.
            Utflyttningen av utbildad arbetskraft från Sverige har mångdubblats
            de senaste åren (fyrdubblats sedan 1987 enligt Industriförbundet
            och ökat från 8 000 per år till 25 000 per år under 1990-talet
            enligt SACO). Att svenskar skaffar sig erfarenhet utomlands är
            naturligtvis positivt, men då krävs att de kommer tillbaka. Undersökningar
            från Industriförbundet visar att endast 40 % kommer tillbaka,
            och enligt SACO är det hälften som flyttar tillbaka efter tio
            år. Givetvis sker en viss inflyttning till Sverige, men den ökar
            inte alls lika snabbt.
          </p>
          <p xml:id="i-QjqiVfXs7V9bq27dCJZZ3U">
            Denna utveckling är inte svår att förstå om man beaktar det faktum
            att de svenska inkomstskatterna i genomsnitt är dubbelt så höga
            som i USA, och mer än 10 procentenheter högre än i exempelvis
            vårt grannland Norge.
          </p>
          <p xml:id="i-Vneare1EipACitm55RJHG3">
            Totalt sett ligger det svenska skattetrycket, som andel av BNP,
            nästan 11 procentenheter över genomsnittet för EU och 15 procentenheter
            över genomsnittet för OECD (52,1 % mot 41,3 respektive 37 %, enligt
            statistik för 1999). Detta i en värld där länders olika ekonomier
            kommer allt närmare varandra.
          </p>
          <p xml:id="i-GQxQncCscwx7yR96ZLKmPC">
            Den rörlighet som nu i allt större utsträckning präglar skattebaserna
            kommer att drabba högskatteländerna. De höga skatterna påverkar
            inte bara skattebaserna genom att tillväxten hålls tillbaka utan
            också genom att skattebaserna flyttar. Vad som blir allt tydligare
            i en global och öppen ekonomi är att höga skatter inte garanterar
            stabila skatteinkomster utan tvärtom kan leda till vikande skatteinkomster.
          </p>
          <p xml:id="i-ExvkkoV63q36YwJrVXgpiE">
            Regeringen har för sin del kommit att inse detta när det gäller
            tobak och förmodligen också alkohol. Även för vissa miljardärer
            har man gjort undantag. Utländska höginkomsttagare ska enligt
            regeringen kunna få sänkt skatt som utländska experter. Dessa
            undantag bekräftar i grunden att regeringen i dag upprätthåller
            ett skattetryck som är skadligt för välfärden. Höga skattesatser
            som leder till vikande skattebaser när det gäller kapital och
            sparande, företagande och ägande liksom inkomster innebär att
            man hellre offrar välfärden än sänker skatterna.
          </p>
          <p xml:id="i-GKEasa2p5Hyq72HZkLnnxs">
            Enda sättet att möta denna utmaning är en politik för sänkta
            skatter för alla. Annars kommer skattetrycket alltmer läggas på
            de mindre rörliga skattebaserna medan de mest rörliga undantas
            när det blivit uppenbart även för socialdemokratin att de höga
            skatterna hotar skatteinkomsterna och välfärden. Summan av en
            sådan politik kommer att leda både till minskande skatteintäkter
            och till en orättfärdig fördelning av skattebördan. För att kunna
            sänka skatterna för alla krävs en offensiv politik för att sänka
            utgiftskvoten ned mot de nivåer som präglar flertalet av de OECD-länder
            som vi främst har att konkurrera med.
          </p>
          <p xml:id="i-HVS1qbRHsJajxyTpZjDenm">
            Med hänvisning till ovanstående vill jag fråga statsrådet Bosse
            Ringholm:
          </p>
          <p xml:id="i-4115vdfFzS5LMvnG4yK8uv">
            Är regeringen beredd att vidta åtgärder för att sänka de offentliga
            utgifternas andel av samhällsekonomin för att på det viset anpassa
            det svenska skattetrycket till nivåer som är jämförbara med våra
            viktigaste konkurrentländer? Eller vill man hellre slå vakt om
            höga skattesatser på välfärdens bekostnad?
          </p>
        </div>
      </div>
    </body>
  </text>
</TEI>
