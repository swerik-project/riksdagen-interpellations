<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0175">
  <teiHeader>
    <fileDesc>
      <titleStmt>
        <title>östrogenbehandling</title>
        <author>Fransson, Sonja (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>östrogenbehandling till socialminister Lars Engqvist om östrogenbehandling</title>
          <idno type="rdwebb">GO10175</idno>
          <ref type="dokument_url_text">http://data.riksdagen.se/dokument/GO10175/text</ref>
          <ref type="dokument_url_html">http://data.riksdagen.se/dokument/GO10175</ref>
          <ref type="dokumentstatus_url_xml">http://data.riksdagen.se/dokumentstatus/GO10175</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C3fSSzQDuoh3kKasHW4AKa</idno>
            <persName>Fransson, Sonja (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-SQjACxWWV6SohcuBox3e5B" corresp="i-ESKbhHz2VETwMj9meYcmxk">
          <date when="2000-12-12"/>
        </correspAction>
        <correspAction type="answered" xml:id="i-oY9gUdQGpSS5Uw2UQoGDM" corresp="i-ESKbhHz2VETwMj9meYcmxk">
          <date when="2001-01-25"/>
        </correspAction>
        <correspAction type="sent" xml:id="i-DGNMEUnGyLR4h1QrFxHNZD" corresp="i-C3fSSzQDuoh3kKasHW4AKa">
          <date when="2000-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5quRcK7WrErRcBtkrUp9ss">
            Interpellation 2000/01:175 av Sonja Fransson (s) till socialminister
            Lars Engqvist om östrogenbehandling
          </p>
        </div>
        <div type="ipqSubmissionInfo">
          <p xml:id="i-V7yWZ44RT3PSGnYejVoSiB">
            den 1 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BqzRkxwrJLZR2LYHxtn4An">
            Miljoner kvinnor i världen behandlas i dag med östrogen för att
            minska klimakteriebesvären. I Sverige skrivs östrogen ut till
            40 % av alla kvinnor i klimakteriet och denna förskrivning ökar
            snabbt. Ofta sker den helt slentrianmässigt vid besök hos allmänläkare
            eller gynekolog vid rutinkontroll.
          </p>
          <p xml:id="i-VckttDxXYVAKhFg23Px5HY">
            Vi kvinnor lever nära hälften av vårt vuxna liv efter klimakteriet.
            Östrogenbehandlingen betyder mycket för att höja livskvaliteten
            för många kvinnor i aktiv ålder. Behandlingen lindrar effektivt
            våra klimakteriebesvär, och den tycks påverka risken att insjukna
            i flera folksjukdomar, men summan av risker och nytta hos den
            enskilda kvinnan är okänd.
          </p>
          <p xml:id="i-W9Siu8wpR8aKahotQzgKop">
            Den sägs ha flera positiva hälsoeffekter. Den sägs förebygga
            bl.a. benskörhet, hjärtinfarkt, stroke och Alzheimer.
          </p>
          <p xml:id="i-TeDZQgYD6JnQ3QCFgswxSb">
            Varannan svensk kvinna drabbas någon gång under sin livstid av
            en fraktur som kan relateras till benskörhet. Vi har 20 000 höftfrakturer
            hos kvinnor varje år i Sverige. Oftast är det kvinnor i 80-årsåldern
            som är patienten. I vetenskapliga undersökningar presenteras siffror
            som kan tyda på att pågående östrogenbehandling halverar risken
            för höftfraktur. Betyder det att vi, för att uppnå denna positiva
            effekt, måste fortsätta med östrogenbehandling hela livet?
          </p>
          <p xml:id="i-3VhSfJ7vqCPdJGUD2VYPNY">
            Hjärt- och kärlsjukdomar är den vanligaste dödsorsaken för både
            män och kvinnor. Skyddar östrogenbehandling mot hjärtinfarkt?
            Ja, säger vissa studier. Nja, säger andra kontrollerade studier.
            Biologiska data säger både ja och nej.
          </p>
          <p xml:id="i-DJAQd5mofaD8ZGqd6fDbxU">
            Samtidigt nås vi av varningssignaler vad gäller östrogenbehandlingens
            betydelse för uppkomsten av bröstcancer.
          </p>
          <p xml:id="i-8fTD9irRWKVGrWQph6p7sK">
            Bröstcancer är i dag kvinnans vanligaste cancersjukdom. Nästan
            en kvinna av tio drabbas, innebärande att vi i Sverige har 6 000
            fall per år, och förekomsten ökar. Enligt samstämmiga uppgifter
            ökar östrogenbehandling risken för bröstcancer, men hur mycket
            och hos vem? Kvarstår riskökningen hela livet, även sedan behandlingen
            avslutats?
          </p>
          <p xml:id="i-AnWhtTJn2mGF2YKreJYngK">
            Nya rön från Karolinska Institutet utmanar tidigare resultat
            om att risken efter långtidsbehandling med östrogen bara är måttligt
            ökad.
          </p>
          <p xml:id="i-JUasPfU5AQ3Grb24WDxPFN">
            Benskörhet och hjärtsjukdomar orsakar ett stort mänskligt lidande
            och ansenliga samhällsekonomiska konsekvenser. Frakturvården omsätter
            ensam miljarder i vårdkostnader. Samtidigt utsätts vi kvinnor
            för historiens kanske största medicinska fullskaleförsök utan
            kontroll, uppföljning och utvärdering.
          </p>
          <p xml:id="i-JQSkcsWDx67rF3nZe9yapB">
            Sverige har unika förutsättningar att klargöra dessa effekter
            genom forskning. Östrogenbehandlingen har pågått länge i Sverige
            och använts i flera olika varianter. Våra nationella register
            tillsammans med personnummer gör att vi kan jämföra effekterna
            av olika preparat.
          </p>
          <p xml:id="i-FqajFqRzS6uqg8TajsDync">
            Kan svensk forskning bevisa att östrogen i icke skadliga regimer
            verkligen förebygger hjärtsjukdomar och benskörhet skulle det
            innebära en mycket stor hälsovinst. Samtidigt skulle kanske ett
            stort antal fall av bröstcancer kunna förhindras med hjälp av
            den fördjupade kunskap som en långsiktig studie av nämnt slag
            skulle ge.
          </p>
          <p xml:id="i-9pvFewahW2gGHnQS52xwmD">
            Med detta som bakgrund vill jag fråga ministern:
          </p>
          <p xml:id="i-8f96fN2anqSZot52Hzr4hn">
            Vilka åtgärder tänker ministern vidta för att öka våra kunskaper
            om för- och nackdelar med östrogenbehandling?
          </p>
        </div>
      </div>
    </body>
  </text>
</TEI>
