<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0403">
  <teiHeader>
    <fileDesc>
      <titleStmt>
        <title>konkurrensneutralitet för veterinärer</title>
        <author>Anderberg, Christel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konkurrensneutralitet för veterinärer till jordbruksminister Margareta Winberg om konkurrensneutralitet för veterinärer</title>
          <idno type="rdwebb">GO10403</idno>
          <ref type="dokument_url_text">http://data.riksdagen.se/dokument/GO10403/text</ref>
          <ref type="dokument_url_html">http://data.riksdagen.se/dokument/GO10403</ref>
          <ref type="dokumentstatus_url_xml">http://data.riksdagen.se/dokumentstatus/GO10403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LxsP75BKS1JijkM9qnLfyY</idno>
            <persName>Anderberg, Christel (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FWgU32G9Ku4WBPhvRwhLQD" corresp="i-4qJ1WSYreoe9MGDFPCwZKy">
          <date when="2001-05-02"/>
        </correspAction>
        <correspAction type="answered" xml:id="i-8AB3GzViSUSibxaMJm5u96" corresp="i-4qJ1WSYreoe9MGDFPCwZKy">
          <date when="2001-05-08"/>
        </correspAction>
        <correspAction type="sent" xml:id="i-5xzQZ8Kph5qvaMnu3H5k4D" corresp="i-LxsP75BKS1JijkM9qnLfyY">
          <date when="2001-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2giF7WxRRzn6ghu7vQ9ipM">
            Interpellation 2000/01:403 av Christel Anderberg (m) till jordbruksminister
            Margareta Winberg om konkurrensneutralitet för veterinärer
          </p>
        </div>
        <div type="ipqSubmissionInfo">
          <p xml:id="i-YJmkDpQqrqdXUFDUxN2ukS">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5J1xtXwFs2q7Dhexc98GLy">
            I en interpellationsdebatt i samma ämne den 7 april förra året
            preciserade jordbruksministern statens uppdrag till Distriktsveterinärorganisationen
            (DVO) enligt följande: Genom DVO ska Jordbruksverket tillgodose
            behovet av sjuk- och hälsovård hos djur inom animalieproduktionen
            och hos hästar som används inom jord- och skogsbruket. Distriktsveterinärerna
            är dessutom skyldiga att utöva djursjukvård för samtliga husdjur
            om djurskyddsskäl föreligger eller där annan veterinärvård inte
            kan anvisas.
          </p>
          <p xml:id="i-UEDG7ccgMbQ8EPyKS4zk5A">
            Det är uppenbart att DVO går utöver ramen för det statliga uppdraget.
            Distriktsveterinärorganisationen ökade under 1998 antalet debiterade
            förrättningar med 26 800 samtidigt som antalet djur inom jordbruket
            stadigt minskar. Förklaringen till denna utveckling är att de
            statliga distriktsveterinärerna i allt större omfattning åtar
            sig uppdrag inom den konkurrensutsatta sektorn vård av sällskapsdjur
            och hästar. Inkomsterna från denna sektor har sedan 1997 ökat
            från 32 till 43 %. Skattesubventioneringen innebär att de privatpraktiserande
            veterinärerna inte kan konkurrera på samma villkor som de statliga
            och därför tappar marknadsandelar.
          </p>
          <p xml:id="i-GSVyGdcRgrGjcuzYnvMyqe">
            Konkurrensrådet har prövat konkurrensfrågan. I sitt yttrande
            av den 24 februari 2000 gör rådet bedömningen att konkurrens på
            lika villkor mellan privata och statliga veterinärer inte föreligger.
            Rådet kritiserar också sammanblandningen av myndighetsutövning
            och affärsverksamhet, liksom utformningen av bidraget till avlägset
            boende djurägare. Enligt Konkurrensrådet bör statsmakterna precisera
            vad de statliga anslagen ska användas till, varvid utgångspunkten
            bör vara att anslagen endast får användas till att täcka merkostnaderna
            som uppkommer av det statliga åtagandet och inte för att täcka
            sådana kostnader som privata veterinärer måste finansiera med
            kundintäkter.
          </p>
          <p xml:id="i-XpuojCxh1FKXB4o9o87YVb">
            Statskontoret, som på regeringens uppdrag kartlagt och analyserat
            den verksamhet som statliga myndigheter och bolag bedriver i konkurrens
            med privata företag, har i april 2000 lagt fram rapporten "Staten
            som kommersiell aktör". I de fall där det saknas motiv för statliga
            aktörer att bedriva kommersiell konkurrensutsatt verksamhet föreslår
            Statskontoret att verksamheten förbjuds. Statskontoret delar Konkurrensrådets
            uppfattning att den bästa lösningen på rådande konkurrensproblem
            på det veterinära området är att avskilja DVO från Jordbruksverket.
          </p>
          <p xml:id="i-GKLeHZgkrGBALr4TvfUxN9">
            För ett år sedan hänvisade jordbruksministern till en arbetsgrupp,
            den s.k. AVF-gruppen, som Jordbruksverket hade tillsatt i september
            1999 och som hon då trodde skulle lösa flertalet av de frågor
            som jag hade aktualiserat. Den gruppen avlämnade sin rapport i
            oktober 2000. Det visar sig, inte helt oväntat, att Jordbruksverket
            och Veterinärförbundet inte kunnat komma överens om vilken servicegrad
            som ägare av hästar eller sällskapsdjur kan begära av DVO och
            därmed vilken omfattning av DVO:s sällskapsdjursverksamhet som
            mot denna bakgrund är rimlig.
          </p>
          <p xml:id="i-CrqL5Gz5SUjUgoDHkyTosu">
            Två centrala frågor, nämligen det förhållandet att DVO:s tjänster
            i motsats till de privata veterinärernas är skattesubventionerade
            samt sammanblandningen av myndighetsutövning och affärsverksamhet,
            berörs över huvud taget inte av AVF-gruppen och ingick inte heller
            i dess uppdrag. I dessa frågor krävs det, som Konkurrensrådet
            också har påpekat, initiativ från regeringens sida.
          </p>
          <p xml:id="i-HwBisS49dcSYyqFWZvz81W">
            Mot denna bakgrund vill jag fråga statsrådet vilka åtgärder hon
            nu ämnar vidtaga för att åstadkomma konkurrensneutralitet mellan
            statliga och privata veterinärer.
          </p>
        </div>
      </div>
    </body>
  </text>
</TEI>
