<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0096">
  <teiHeader>
    <fileDesc>
      <titleStmt>
        <title>EU:s immigrationsregler</title>
        <author>Sjöstrand, Sven-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s immigrationsregler till statsrådet Maj-Inger Klingvall om EU:s immigrationsregler</title>
          <idno type="rdwebb">GO1096</idno>
          <ref type="dokument_url_text">http://data.riksdagen.se/dokument/GO1096/text</ref>
          <ref type="dokument_url_html">http://data.riksdagen.se/dokument/GO1096</ref>
          <ref type="dokumentstatus_url_xml">http://data.riksdagen.se/dokumentstatus/GO1096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <persName>Sjöstrand, Sven-Erik (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>Maj-Inger Klingvall</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AJ16goGr7wWzhwV7t3PPeH" corresp="i-NxhWABYZtDAg5RbsxD7VBv">
          <date when="2000-11-14"/>
        </correspAction>
        <correspAction type="answered" xml:id="i-E22f8FzNkBDYt8z6JX9hmS" corresp="i-NxhWABYZtDAg5RbsxD7VBv">
          <date when="2000-11-27"/>
        </correspAction>
        <correspAction type="sent" xml:id="i-AwhutHRnHd1cmHGETWyYFA" corresp="i-XhKn9p4oQVJvYzm2h78jih">
          <date when="2000-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RMCN7FRYdEQscsr3StSq3w">
            Interpellation 2000/01:96 av Sven-Erik Sjöstrand (v) till statsrådet
            Maj-Inger Klingvall om EU:s immigrationsregler
          </p>
        </div>
        <div type="ipqSubmissionInfo">
          <p xml:id="i-Kt8y2eMp2To6nG1G3b5E2r">
            den 7 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cg8qq459Z86nsT9ugHALcm">
            EU bygger murarna allt högre mot omvärlden för att stänga ute
            människor på flykt undan förföljelse och tortyr. Den första byggstenen
            i muren runt "Fästning Europa" utgörs av visumkrav. I Schengensamarbetet
            har beslutats om gemensamt visumkrav mot 128 länder. Bland dessa
            återfinns i stort sett samtliga länder varifrån flyktingar kommer.
            I förening med s.k. transportöransvar, som innebär att flygbolag
            och andra transportföretag ofta döms till skyhöga bötesstraff
            om de tagit med passagerare utan erforderliga och äkta resehandlingar,
            innebär visumkravet att skyddet för flyktingar i den internationella
            rätten effektivt kortsluts. Personalen hos flygbolag tvingas hindra
            också dem som har flyktingskäl att lämna sitt hemland. Det betyder
            i praktiken att myndighetsutövning som kan gälla frågor om liv
            eller död lämnas över till privata rättssubjekt som har vinstmaximering
            som grundläggande verksamhetsmål.
          </p>
          <p xml:id="i-G3afLR1ohB3cp8ATiD7Bwr">
            Immigrationstjänstemän utplaceras vid EU-ländernas ambassader
            och konsulat för att biträda flygbolagens personal med äkthetskontroller
            av resehandlingar. Rådet antog den 25 oktober 1996 en gemensam
            åtgärd om detta. Av en genomgång av de handböcker som dessa tjänstemän
            använder, liksom av regeringsrapporter om deras aktiviteter, framgår
            att det i dessa handböcker respektive rapporter inte finns några
            resonemang om skydd för flyktingar eller mänskliga rättigheter
            över huvud taget.
          </p>
          <p xml:id="i-425ihnKcJniB6Y1AsAHQjc">
            Det har visat sig att tillämpningen av s.k. transportöransvar
            också leder till diskriminering av passagerare med mörk hudfärg.
            En annan effekt är att jordmånen för flyktingsmugglarna görs mer
            lukrativ och att dessa avkräver flyktingarna allt högre summor.
          </p>
          <p xml:id="i-G1T9HwGZ9p1mQKA9EJQTiF">
            I ett frågesvar till undertecknad den 25 oktober 2000 sade statsrådet
            Klingvall att det är betydelsefullt att även flygbolag och andra
            transportföretag tar ett ansvar i arbetet att motverka illegal
            immigration och att reglerna om transportöransvar spelar en viktig
            roll i detta sammanhang. Statsrådet tillade att transportöransvaret
            inte får utformas på ett sätt som strider mot våra åtaganden att
            ge skydd åt flyktingar.
          </p>
          <p xml:id="i-7d5NeJrVUUzBEn68MjQFyn">
            Frankrike har den 7 juli 2000 lagt fram ett förslag till direktiv
            om transportöransvar som om det genomförs kommer att tvinga ännu
            fler asylsökande människor att anlita skrupelfria människosmugglare.
          </p>
        </div>
        <div type="ipQuestion">
          <p xml:id="i-NrNQFj72QCvdCy676V4qZs">
            Mot denna bakgrund vill jag fråga statsrådet Klingvall:
            <list rend="unordered">
              <item>
                1. Vilka åtgärder avser regeringen att vidta för att klargöra
                att den med uttrycket "illegal immigration" endast syftar på immigration
                som kan föranleda straffansvar enligt utlänningslagen?
              </item>
              <item>
                2. Avser den svenska regeringen att motsätta sig att det franska
                förslaget om transportöransvar genomförs?
              </item>
              <item>
                3. Avser regeringen att lägga fram ändringsförslag till det franska
                direktivförslaget för att direktivet inte ska strida mot Sveriges
                och de övriga EU-ländernas internationella åtaganden om skydd
                för flyktingar och andra skyddsbehövande?
              </item>
              <item>
                4. Om svaret på fråga 3 är ja, avser regeringen att samråda med
                riksdagen om utformningen av de svenska ändringsförslagen?
              </item>
            </list>
          </p>
        </div>
      </div>
    </body>
  </text>
</TEI>
