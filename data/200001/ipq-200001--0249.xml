<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0249">
  <teiHeader>
    <fileDesc>
      <titleStmt>
        <title>kirunasvenskarna</title>
        <author>Hägg, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kirunasvenskarna till vice statsminister Lena Hjelm-Wallén om kirunasvenskarna</title>
          <idno type="rdwebb">GO10249</idno>
          <ref type="dokument_url_text">http://data.riksdagen.se/dokument/GO10249/text</ref>
          <ref type="dokument_url_html">http://data.riksdagen.se/dokument/GO10249</ref>
          <ref type="dokumentstatus_url_xml">http://data.riksdagen.se/dokumentstatus/GO10249</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <persName>Hägg, Carina (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JMPtfPCmSPACVcn3WkFhkZ" corresp="i-SySN6qMqpcrxHXHJgwvJdT">
          <date when="2001-02-20"/>
        </correspAction>
        <correspAction type="answered" xml:id="i-PkM8ocWhCHPFPK5peR2VoW" corresp="i-SySN6qMqpcrxHXHJgwvJdT">
          <date when="2001-03-06"/>
        </correspAction>
        <correspAction type="sent" xml:id="i-HdAcNU8AfkfmbzmSCjXwZg" corresp="i-8Nio1rUw3hSjL6pvCGw22Y">
          <date when="2001-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MiEmnvNQc3DMsGQYMBs1r2">
            Interpellation 2000/01:249 av Carina Hägg (s) till vice statsminister
            Lena Hjelm-Wallén om kirunasvenskarna
          </p>
        </div>
        <div type="ipqSubmissionInfo">
          <p xml:id="i-RfcviiYQAtsG26DdNh3J5o">
            den 14 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BQKr4x4kHu9YPBZdzdqg8B">
            I Sverige använder vi begreppet kirunasvenskar. Men det lär även
            ha varit bortemot 10 000 emigranter som samtidigt med kirunasvenskarna
            värvades av Stalins utsända i USA och Kanada. Detta debatteras
            mer öppet på andra håll och då inte minst i dagens Ryssland. Flera
            av Sovjetfararna har likt makarna Fors under senare år rehabiliterats
            av Ryssland.
          </p>
          <p xml:id="i-HAQbFXy9pYNiKA3jgf5f28">
            Men än i dag uppfattas det som känsligt att tala om kirunasvenskarnas
            öde i Sverige. Fortfarande är det känsligt att tala om de som
            försvann, gick under eller om de som slutade sina dagar i Stalins
            massgravar. Än i dag läggs locket på och forskare väjer för ämnet.
          </p>
          <p xml:id="i-43Fi83Ew88wgcv7nuDtzh4">
            Kirunasvenskarna är ett begrepp som naturligtvis omfattar människor
            från fler orter i Sverige än de som kom från Kiruna. Men Kiruna
            var en kommun som betalade resebidrag till Sovjetfararna @ dock
            utan att någon uppföljning har kunnat återfinnas. En uppföljning
            av dessa resebidrag återstår och bör snarast vidtagas och då i
            vid bemärkelse. För UD och beskickningen i Moskva har regeringen
            uppgett att kirunasvenskarna blev ett ärende från slutet av 1930-talet.
            Då vände sig anhöriga till UD med en begäran om hjälp så att de
            utvandrade skulle kunna få återvända till Sverige och för att
            få sända förnödenheter och pengar till sina släktingar.
          </p>
          <p xml:id="i-AgCFXnjmsJJk4FrB4H1yUC">
            Flera har med eller mot sin vilja blivit sovjetiska medborgare
            vilket försvårade hjälpinsatser och återvändande. Mycket lite
            hände i sak fram till tiden efter Stalins död. I maj 1955 vände
            sig den socialdemokratiska kretsföreningen i Kiruna till UD med
            en vädjan för kirunasvenskarna. Dåvarande statsminister Tage Erlanders
            förestående besök i Moskva väckte förhoppningar. Vice statsminister
            Lena Hjelm-Wallén har uppgett att så sent som i början av 1990-talet
            återvände kirunasvenskar till Sverige.
          </p>
          <p xml:id="i-6kukBGyFzJmaqQbDjvjkd6">
            Kirunasvenskarnas öde är en till stora delar fortfarande okänd
            del av vår nutidshistoria. Politisk terror är en del av den svenska
            kommunismens historia. Nu är det angeläget att denna så mörka
            del av den svenska kommunismens historia klarläggs. Det svenska
            kommunistpartiet deltog i de värvningskampanjer som lockade människor
            att utvandra till Sovjetunionen.
          </p>
          <p xml:id="i-BJDy4W7bLyJ9DaZZZKYHH8">
            Värvare tjänade också pengar på emigranterna. Värvarna var dåtidens
            människohandlare som fick betalt för varje arbetare. Dagens vänsterparti
            väljer fortfarande att mörka denna del av sin historia. Men vi
            har alla ett ansvar för att kasta ljus över detta historiska skeende.
            I Kaa Enebergs bok Tvingade till tystnad kan vi läsa en skakande
            skildring av de människor som trodde på ett bättre liv i Sovjetunionen.
            Många drömde om det kommunistiska paradiset, andra reste av äventyrslusta
            eller flydde ofrihet och arbetslöshet.
          </p>
          <p xml:id="i-WhUoENtDd5yMcrxKsxYepc">
            Men det de mötte var en brutal verklighet. Många återvände snart
            till Sverige, andra stannade och en del blev sovjetiska medborgare.
            En del av dessa föll offer för Stalins utrensningar i slutet av
            1930-talet. Ända fram i vår tid har återvändande och släktingar
            i Sverige känt sig tvingade till tystnad. Få av Sovjetfararna
            och deras anhöriga har velat framträda öppet. Sovjetiska KGB uppges
            ha belagt svenska medborgare med tystnadsplikt och svenska kommunisters
            agerande och kontakter har haft betydelse.
          </p>
          <p xml:id="i-BvNvwymj1jUJgX2yF3LmgC">
            Vi kan i Kaa Enebergs bok Tvingade till tystnad läsa om makarna
            Otto och Aili Fors och sonen Julius öden. Vidare kan vi läsa dokumentationen
            om ett trettiotal personer som avrättats, hur andra sändes till
            fångläger och barn till barnhem. Leif Eriksson har valt att berätta
            om sina morföräldrar som utvandrade till Karelen på 1930-talet,
            men som aldrig återkom. Hans mor Astrid kom däremot att tillhöra
            de som genom statsminister Tage Erlanders försorg kom tillbaka
            till Sverige i slutet av 1930-talet. Vi har vetat att en del precis
            som Leo Erikssons släktingar reste till Sovjetunionen och vi har
            även vetat att en del mötte ett hårt öde. Vi har dock inte haft
            den fulla kunskapen om hur många som reste från Sverige och det
            öde de gick till mötes.
          </p>
          <p xml:id="i-SjtYhiRYXvNBRj55ZudkPW">
            I dag vet vi mer men fortfarande är mycket av denna mörka del
            av vår nutidshistoria fördold. De som ännu kan berätta om kirunasvenskarnas
            öde besitter kunskaper som bör dokumenteras åt eftervärlden. De
            vägar till forskning som regeringen visat på har i praktiken inte
            visat sig vara öppna.
          </p>
          <p xml:id="i-BfjWdRtdT8CvvjivzLSuap">
            Därför kvarstår frågan om hur vi ska dokumentera denna mörka
            del av vår nutidshistoria. Genom att dokumentera övergrepp i det
            förgångna ökar vi vår kunskap samtidigt som vi vaccinerar oss
            mot framtida illdåd i olika totalitära lärors namn.
          </p>
        </div>
        <div type="ipQuestion">
          <p xml:id="i-68ceSWrtGAbWrEs9QEmP7T">
            Mina frågor till regeringen är:
            <list rend="unordered">
              <item>
                1. På vilket sätt agerar regeringen i dag för att synliggöra
                kirunasvenskarnas historia och klarlägga ansvarighetsfrågan för
                kirunasvenskarnas öden?
              </item>
              <item>
                2. Avser regeringen ge ett utredningsuppdrag för att i bred och
                djup bemärkelse kartlägga historien kring kirunasvenskarna?
              </item>
            </list>
          </p>
        </div>
      </div>
    </body>
  </text>
</TEI>
