<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0308">
  <teiHeader>
    <fileDesc>
      <titleStmt>
        <title>kraftledningars placering</title>
        <author>Söderdahl, Willy (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kraftledningars placering till näringsminister Björn Rosengren om kraftledningars placering</title>
          <idno type="rdwebb">GO10308</idno>
          <ref type="dokument_url_text">http://data.riksdagen.se/dokument/GO10308/text</ref>
          <ref type="dokument_url_html">http://data.riksdagen.se/dokument/GO10308</ref>
          <ref type="dokumentstatus_url_xml">http://data.riksdagen.se/dokumentstatus/GO10308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EqYVu3WY4kd1C46kjEy47v</idno>
            <persName>Söderdahl, Willy (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-J7hWp5WYVKLWG1jc56MkRe" corresp="i-HP26Ex6XfZD2gozC8P6pdm">
          <date when="2001-03-13"/>
        </correspAction>
        <correspAction type="answered" xml:id="i-KLvv7hp7MxsbCsXFhjeybB" corresp="i-HP26Ex6XfZD2gozC8P6pdm">
          <date when="2001-03-20"/>
        </correspAction>
        <correspAction type="sent" xml:id="i-7a5y8EJeua2bz5HP9dy65c" corresp="i-EqYVu3WY4kd1C46kjEy47v">
          <date when="2001-03-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-fxT5zvARbBNMDxWtcLU43">
            Interpellation 2000/01:308 av Willy Söderdahl (v) till näringsminister
            Björn Rosengren om kraftledningars placering
          </p>
        </div>
        <div type="ipqSubmissionInfo">
          <p xml:id="i-92ZBBgvcWAHq4FVtKTfWUw">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7cJTeH4Moz7eF4rcekZ8zy">
            Det har länge funnits misstankar om att långvarig exponering
            av elektromagnetisk strålning ger upphov till cancer. Det har
            forskats länge inom detta område och det föreligger nu ett stort
            antal epidemiologiska studier av eventuella samband mellan exponering
            av magnetfält och cancer. Vissa av dessa studier visar, att det
            finns fler fall av leukemi och cancer i hjärnan bland människor
            som utsatts för långvarig exponering av elektromagnetisk strålning
            än bland människor som utsatts för betydligt mindre exponering.
            Det finns också studier som visar att det inte finns någon ökad
            risk. Det finns alltså motsägelsefulla resultat, oklarheter och
            frågetecken. Forskningen fortsätter och eftersom det verkar som
            att flera faktorer samverkar, kan det dröja flera år innan vi
            har säkra svar.
          </p>
          <p xml:id="i-2NPREfKzeutPpxZLCoh5Mp">
            Eftersom ett samband mellan exponering av elektromagnetisk strålning
            och cancer inte kan uteslutas har svenska myndigheter enats om
            att försiktighetsprincipen ska gälla. Denna innebär att "Om åtgärder,
            som generellt minskar exponeringen, kan vidtas till rimliga kostnader
            och konsekvenser i övrigt bör man sträva efter att reducera fält
            som avviker starkt från vad som kan anses normalt i den aktuella
            miljön. När det gäller nya elanläggningar och byggnader bör man
            redan vid planeringen sträva efter att utforma och placera dessa
            så att exponeringen begränsas."
          </p>
          <p xml:id="i-Rz4nBpmunU8JbcZWKKZ9rR">
            På många platser i Sverige har kommuner tillåtit byggnation intill
            kraftledningar, i synnerhet under expansionen på 1970-talet. Resultatet
            är att det i dag bor flera familjer @ och att det finns skolor
            och daghem @ i omedelbar närhet av kraftledningar.
          </p>
          <p xml:id="i-DiBddsiNFWekwcEBPR4ikJ">
            För att undvika att samma misstag upprepas är det nödvändigt
            med en skärpning av reglerna för nya kraftledningars placering.
          </p>
          <p xml:id="i-AKYs1bUGDSiBz3Wp7o1buY">
            Faran är inte mindre med redan befintliga kraftledningar. Om
            försiktighetsprincipen bör gälla för nyanläggningar, måste den
            logiska följden av detta vara att den också bör gälla för redan
            befintliga anläggningar.
          </p>
          <p xml:id="i-7Y5MXTaKpMRFgoUDifpjUY">
            Att flytta eller gräva ned en befintlig ledning blir en extra
            kostnad för nätinnehavaren. I vissa fall är det också rimligt
            att kommunerna står för en del av ersättningen. Nätinnehavaren
            har fått koncession för en viss tid, i regel 30 år. Med det måste
            också menas att man då gör en grundlig omprövning av ärendet och
            att försiktighetsprincipen då ska vara vägledande. Nätföretaget
            har ju då haft 30 år på sig att betala och kanske göra vinst på
            sin investering.
          </p>
          <p xml:id="i-9QgCD6GmKB9JexTCADzxah">
            I dag är praxis sådan att om nätföretaget lämnar in en preliminär
            ansökan, utan t.ex. en miljökonsekvensbeskrivning, så sent som
            en vecka innan koncessionens utgång, får det fortsätta använda
            kraftledningen. Det finns alltså inget krav på att alla handlingar
            ska vara inlämnade i så god tid att Energimyndigheten har en rimlig
            chans att fatta beslut före den gamla koncessionens utgång. På
            detta sätt kan en koncession, beviljad på t.ex. 30 år, i praktiken
            bli flera år längre. Rimligt är att begära att ett nätföretag,
            som i 30 år vetat om att det ska ha ett nytt tillstånd, bör lämna
            in sin ansökan i så god tid att ett nytt beslut kan fattas innan
            det gamla tillståndet går ut.
          </p>
        </div>
        <div type="ipQuestion">
          <p xml:id="i-K2CB6pyjEnV7u1hdvZ5CbA">
            Jag vill fråga statsrådet:
            <list rend="unordered">
              <item>
                1. Avser regeringen vidta några åtgärder för att få till stånd
                en skärpning av reglerna och gränsvärdena vad gäller befintliga
                kraftledningar?
              </item>
              <item>
                2. Avser regeringen vidta några åtgärder så att förlängning av
                koncession likställs med nyetablering?
              </item>
              <item>
                3. Avser regeringen vidta några åtgärder för att säkerställa
                att nya tillstånd hinner beviljas innan den gamla koncessionen
                går ut?
              </item>
            </list>
          </p>
        </div>
      </div>
    </body>
  </text>
</TEI>
