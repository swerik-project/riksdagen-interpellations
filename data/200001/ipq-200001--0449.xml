<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0449">
  <teiHeader>
    <fileDesc>
      <titleStmt>
        <title>maxtaxa - lokal demokrati</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>maxtaxa - lokal demokrati till statsrådet Ingegerd Wärnersson om maxtaxa - lokal demokrati</title>
          <idno type="rdwebb">GO10449</idno>
          <ref type="dokument_url_text">http://data.riksdagen.se/dokument/GO10449/text</ref>
          <ref type="dokument_url_html">http://data.riksdagen.se/dokument/GO10449</ref>
          <ref type="dokumentstatus_url_xml">http://data.riksdagen.se/dokumentstatus/GO10449</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Johansson, Kenneth (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2S6328fgRHPibwGBEXt6XK" corresp="i-3wVE19WEnkoueWU41a2FfR">
          <date when="2001-05-08"/>
        </correspAction>
        <correspAction type="answered" xml:id="i-LX3kGkCiREQ5SAPLuyM6R1" corresp="i-3wVE19WEnkoueWU41a2FfR">
          <date when="2001-05-29"/>
        </correspAction>
        <correspAction type="sent" xml:id="i-9bBCXGdWMmfKcR1uZGJuSE" corresp="i-EANGVQ7bBDvQLJRQXHptPX">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TEghoskyNDvVmk1ZfKGzMS">
            Interpellation 2000/01:449 av Kenneth Johansson (c) till statsrådet
            Ingegerd Wärnersson om maxtaxa @ lokal demokrati
          </p>
        </div>
        <div type="ipqSubmissionInfo">
          <p xml:id="i-AGFKgZsD7tnFMuXo3f1mbc">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-95EvkrNTykeUR5nNthVLLj">
            Ganska snart kommer regeringens maxtaxa inom barnomsorgen att
            börja genomföras runtom i landets kommuner. Många kommuner känner
            sig mer eller mindre tvingade att genomföra regeringens förslag,
            trots att man lokalt har andra önskemål om utformningen, därför
            att man annars går miste om stora belopp i statsbidrag. Trots
            detta är det ännu många kommuner som tvekar, såväl av demokratiska
            som av ekonomiska skäl.
          </p>
          <p xml:id="i-LARPkaxxkn7xGwYZJ3erUB">
            Det grundlagsfästa kommunala självstyret måste, för att vara
            verkligt, också handla om kommunernas ekonomiska resurser. Finansieringsprincipen
            ska normalt sett garantera att kommuner hålls skadeslösa på grund
            av statliga förändringar av regelverket. Därigenom kan kommunen
            behålla kontrollen över sina egna resurser genom skatteintäkter
            och generellt statsbidrag. Att värna det kommunala självstyret
            innebär också att värna finansieringsprincipen.
          </p>
          <p xml:id="i-JdJ3RU1afzsdL3c8qz3eib">
            I takt med att kommuner börjar planera för genomförande av maxtaxan
            visar det sig dock att den kommer att bli dyr för kommunerna.
            Även om maxtaxan i ett första steg finansieras över statsbudgeten,
            så finns det inte någon planerad kompensation för den ökade efterfrågan
            man ser i kommunerna när avgifterna sänks. En genomförd maxtaxa
            som är svår att säga nej till riskerar att bli en gökunge i den
            kommunala ekonomin som tar resurser från andra viktiga områden
            och minskar kommunernas möjligheter att själva avgöra prioriteringar
            av inkomster och utgifter. Inför det fortsatta arbetet med maxtaxa
            skulle det vara angeläget att regeringen gör en samlad bedömning
            av de totala ekonomiska effekterna för de kommuner som genomför
            maxtaxan och redovisar denna för riksdagen.
          </p>
          <p xml:id="i-KmJ7ojhpMM2RBmZ95ZEthW">
            I ett större perspektiv är ändå effekterna på den kommunala ekonomin
            mindre viktiga än de följder maxtaxan får för människors möjlighet
            att lokalt bestämma hur man vill utforma sitt samhälle. Ännu har
            det inte från regeringens sida presenterats åtgärder som tryggar
            en mångfald inom barnomsorgen och som låter människor och kommuner
            själva bestämma hur barnomsorgen ska utformas.
          </p>
          <p xml:id="i-988LGKn2x1bNCvyrujtUPL">
            Det är en viktig demokratisk princip att de människor som är
            satta att sköta gemensamma angelägenheter också har befogenheter
            att göra det. Endast då kan ansvar utkrävas i val och förändring
            åstadkommas genom lokal opinionsbildning. På sikt riskerar regeringens
            politik att leda till ett minskat förtroende för den lokala demokratins
            möjligheter och urholka grunden för människors engagemang i en
            politisk nivå som alltmer reduceras till en myndighet för att
            utföra regeringens vilja. I synnerhet när regeringen och skolministern
            för fram förslag som ytterligare bidrar till att styra såväl efterfrågan
            på som utformning av barnomsorgen är det angeläget att också föra
            fram förslag som faktiskt ökar den lokala demokratins betydelse
            inom många områden, inte minst inom kommunala kärnuppgifter som
            vård, skola och omsorg.
          </p>
          <p xml:id="i-YJEpaTT4TY8DvPn1FizwAs">
            Även om många barnfamiljer tjänar ekonomiskt på maxtaxan, innebär
            den dock att man styr vilken typ av barnomsorg familjerna ska
            välja. Genom att välja att lägga resurserna på offentliga institutioner
            snarare än att ge pengarna till familjerna direkt slår man undan
            möjligheten att finna andra möjligheter att utforma sin familjesituation
            och själv välja omsorgsform.
          </p>
          <p xml:id="i-MrzxNwfYCMvZHgL8uP8tEP">
            Maxtaxan blir dessutom orättvis i så måtto att den ger mycket
            mer till dem som har höga barnomsorgsavgifter i dag, vanligen
            människor med höga inkomster eftersom de flesta kommuner fortfarande
            har någon form av progressiva taxor. För många låginkomsttagare
            kommer maxtaxan att spela liten eller ingen roll för familjens
            totala konsumtionsutrymme. För dem krävs i stället åtgärder som
            ökar familjens disponibla inkomster, som t.ex. sänkt skatt på
            låga och normala inkomster.
          </p>
        </div>
        <div type="ipQuestion">
          <p xml:id="i-MaZAZHetMaJqoQ7fhW3aze">
            Jag vill mot denna bakgrund fråga skolministern följande:
            <list rend="unordered">
              <item>
                1. Vad kommer statsrådet vidta för åtgärder för att garantera
                kompensation för kostnadsökningen för en eventuell ökad efterfrågan
                på barnomsorg i de kommuner som genomför maxtaxan?
              </item>
              <item>
                2. Vilka åtgärder avser statsrådet vidta för att stärka den lokala
                demokratins möjligheter att utforma barnomsorgen?
              </item>
              <item>
                3. Vilka åtgärder avser statsrådet vidta för att stärka föräldrarnas
                och familjernas självbestämmande?
              </item>
            </list>
          </p>
        </div>
      </div>
    </body>
  </text>
</TEI>
