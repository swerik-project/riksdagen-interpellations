<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0285">
  <teiHeader>
    <fileDesc>
      <titleStmt>
        <title>kvinnomord och vårdnadsrätt</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnomord och vårdnadsrätt till justitieminister Thomas Bodström om kvinnomord och vårdnadsrätt</title>
          <idno type="rdwebb">GO10285</idno>
          <ref type="dokument_url_text">http://data.riksdagen.se/dokument/GO10285/text</ref>
          <ref type="dokument_url_html">http://data.riksdagen.se/dokument/GO10285</ref>
          <ref type="dokumentstatus_url_xml">http://data.riksdagen.se/dokumentstatus/GO10285</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Enochson, Annelie (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Grspy13LAyVSc2TjhQHoJX" corresp="i-STyFs6Gu3boin31eFp1bNM">
          <date when="2001-03-06"/>
        </correspAction>
        <correspAction type="answered" xml:id="i-EDhJQAcRJYZgKnsfsfMbR8" corresp="i-STyFs6Gu3boin31eFp1bNM">
          <date when="2001-03-13"/>
        </correspAction>
        <correspAction type="sent" xml:id="i-9zRnANvQcyjnTYsrkQqwkB" corresp="i-TECanR77Prb79DHwPvLitN">
          <date when="2001-02-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C3hm4PoKvLkFjH3PvNgBE3">
            Interpellation 2000/01:285 av Annelie Enochson (kd) till justitieminister
            Thomas Bodström om kvinnomord och vårdnadsrätt
          </p>
        </div>
        <div type="ipqSubmissionInfo">
          <p xml:id="i-WpsxkURbcSmQMPuhFG9Woe">
            den 27 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B9ynVdSZJhd44BpRgWUz5X">
            Det finns en grupp kvinnor i vårt land som lever i ständig skräck
            för sina ex-makars våld mot dem. Många av dessa kvinnor får med
            samhällets hjälp en skyddad identitet och flyttar till annan ort
            för att kunna få skydd för sitt och sina barns liv.
          </p>
          <p xml:id="i-91oPRqR2GhjXNX1eEdmq6N">
            Föräldrabalken reglerar umgänget med och vårdnaden av barn. Föräldrabalken
            talar även om barnens rätt till båda föräldrarna, vilket är en
            självklarhet i de allra flesta fall. Om föräldraparet är gifta
            är båda föräldrarna vårdnadshavare. Så är även fallet om två sammanboende
            är överens om gemensam vårdnad.
          </p>
          <p xml:id="i-HAMb8KTYhMmbp3ksU8eJZ1">
            När kvinnor som utsätts för våld och övergrepp flyr sin före
            detta make uppstår ofta en vårdnadstvist eftersom kvinnan är mycket
            rädd för alla kontakter med sin före detta make och det innebär
            stora påfrestningar att behöva möta honom regelbundet när barnen
            ska lämnas eller hämtas. Hon kanske inte ens vill att barnen ska
            träffa mannen på grund av hans våldsbeteende. Då uppkommer en
            segdragen vårdnadstvist. Om mannen mördar kvinnan är han enda
            kvarvarande vårdnadshavare och har således den juridiska rättigheten
            att bestämma över barnet.
          </p>
          <p xml:id="i-2mNiFGFzQZ5qVRyUAAKTxB">
            Ca 20 kvinnor mördas av sina män eller ex-makar i Sverige per
            år. Kvar blir moderlösa barn som också i ett ögonblick får sin
            mördare till far som enda vårdnadshavare.
          </p>
          <p xml:id="i-UVYUMdH7ChpQQLgHzNwZpe">
            Justitieministern har, i sitt svar på min fråga 2000/01:67 om
            kvinnomord, skrivit att man inte med automatik bör frånta den
            mördande vårdnadshavaren sin vårdnadsrätt. Vidare skriver ministern
            att frågan huruvida vårdnaden ska överflyttas eller inte måste
            avgöras utifrån omständigheterna i varje enskilt fall. Problemet
            är att vi vid flera tillfällen sett hur pappan, som enda vårdnadshavare,
            hindrat barnet från att träffa och söka trygghet hos den mördade
            mammans släktingar. I verkligheten tillämpas inte dagens lagstiftning
            med barnets bästa som utgångspunkt. Praxis överensstämmer inte
            med lagstiftarens intentioner.
          </p>
          <p xml:id="i-DteJhjqhpupi7ysKWuM3M7">
            Jag vill därför fråga justitieministern vad denne ämnar göra
            för att skärpa reglerna så att de sociala myndigheterna mera aktivt
            driver talan om överflyttning av vårdnad vid allmän domstol då
            en vårdnadshavare, t.ex. genom ett mycket allvarligt brott mot
            den andre vårdnadshavarens person, missbrukat sin rätt till vårdnad.
          </p>
        </div>
      </div>
    </body>
  </text>
</TEI>
