<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0204">
  <teiHeader>
    <fileDesc>
      <titleStmt>
        <title>designinsatser i företag</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>designinsatser i företag till näringsminister Björn Rosengren om designinsatser i företag</title>
          <idno type="rdwebb">GO10204</idno>
          <ref type="dokument_url_text">http://data.riksdagen.se/dokument/GO10204/text</ref>
          <ref type="dokument_url_html">http://data.riksdagen.se/dokument/GO10204</ref>
          <ref type="dokumentstatus_url_xml">http://data.riksdagen.se/dokumentstatus/GO10204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HBPXaeKoXyqs9gbnFGrejr" corresp="i-HP26Ex6XfZD2gozC8P6pdm">
          <date when="2001-01-16"/>
        </correspAction>
        <correspAction type="answered" xml:id="i-YY4bUBDxESe767tYV5YRaF" corresp="i-HP26Ex6XfZD2gozC8P6pdm">
          <date when="2001-02-01"/>
        </correspAction>
        <correspAction type="sent" xml:id="i-NuWpkJoUW7u6iBekVRyyTV" corresp="i-NzHKC9iUGaf1xUAcp3VKCA">
          <date when="2000-12-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BehE7ZQZPoFUyeN4UTGmHU">
            Interpellation 2000/01:204 av Inger Lundberg (s) till näringsminister
            Björn Rosengren om designinsatser i företag
          </p>
        </div>
        <div type="ipqSubmissionInfo">
          <p xml:id="i-CdGLd44Q1QEb5gTNA3pFg2">
            den 27 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GunQ8p4F6NoR14QyAz1KoR">
            Näringsdepartementet har under året låtit utvärdera det system
            med designcheckar, som avvecklades av ALMI fr.o.m. år 2000. Kostnaderna
            för checkarna var förhållandevis begränsade, drygt 3 miljoner
            kronor om året. Designcheckarna var enligt den rapport, som lämnats
            till departementet ett värdefullt verktyg för att underlätta för
            företagare att utveckla sin verksamhet.
          </p>
          <p xml:id="i-YKf8rBrbdPNMFfGJNKNbSC">
            Samma positiva erfarenhet av designcheckarna redovisar LO. I
            organisationens program för designfrågor @ "Sverige i God form"
            @ spelar designcheckarna en viktig roll. Landsorganisationen kunde
            utifrån praktiska exempel i en mängd företag visa att statens
            blygsamma satsning på designcheckar givit mycket påtagliga resultat
            i form av intressanta produkter och därmed nya jobb i flera företag.
          </p>
          <p xml:id="i-88qLcjFWuhTynT9AUVLvi7">
            Det var därför olyckligt att ALMI för cirka ett år sedan @ utan
            några politiska beslut @ strök det anslag på 3,3 miljoner kronor,
            som tidigare tillförts Stiftelsen Svensk Industridesign för s.k.
            designcheckar.
          </p>
          <p xml:id="i-Nx2cHCesKeYPZWpyp9xqBX">
            Designcheckarna är ett bra exempel på hur staten med mycket blygsamma
            resurser kunnat bidra till utveckling och förnyelse i många mindre
            och medelstora företag. Designcheckarna, som uppgick till högst
            25 000 kr och högst 50 % av kostnaderna för en designinsats i
            respektive företag fungerade som en katalysator för företagare,
            som hade intressanta produktidéer, men tidigare inte prövat professionella
            designinsatser när produkterna utformades.
          </p>
          <p xml:id="i-3QLfHV7fpSssSkAj7kKd93">
            Den ökade betydelsen av en produkts utformning och möjligheterna
            att slå sig in på marknaden har betytt att checkarna bidragit
            till att tidigare svårsålda produktidéer har fått ett kraftigt
            genomslag på marknaden. Det starka mediala genomslaget för designcheckarna
            har vidare bidragit till både publicitet för det enskilda företaget
            och produkten liksom för att intressera andra företagare för att
            använda sig av industridesigners.
          </p>
          <p xml:id="i-Bu8Qa2mE8bhGEP9x8ecpqm">
            Behovet att använda industridesign och ökat marknadstänkande
            i svensk industri är stort. I ett antal större företag är erfarenheterna
            mycket goda och tänkandet i designfrågor i internationell framkant.
            Det stöds också av att Sverige av tradition har mycket goda industridesigners.
            I andra företag finns fortfarande spår av den tillbakagång i designtänkande,
            som följde på de mycket framgångsrika år för svensk industridesign,
            som präglade bl.a. 50-talets satsning på nordisk design.
          </p>
          <p xml:id="i-CzCccVTNZjR4zNbxuPyjJs">
            Många länder satsar nu mycket omfattande samhällsresurser på
            form- och designfrågor. I Sverige har Kulturdepartementet gjort
            ett antal insatser riktade för bl.a. svensk arkitektur. Departementet
            har också tagit initiativ till en utredning om designfrågorna.
            Inom ramen för Utbildningsdepartementets verksamhet görs också
            insatser. Det gäller bl.a. tidigare satsningar på samverkan mellan
            designutbildningar och tekniska utbildningar, årets beslut om
            att flera lärosäten ska få tillämpa designprislappar liksom de
            nya pengar till konstnärligt utvecklingsarbete och forskning inom
            området, som aviserades i den forskningspolitiska propositionen.
            Däremot har det hittills inte funnit utrymme för en mer kraftfull
            svensk satsning på industridesign inom ramen för Näringsdepartementets
            ansvarsområde.
          </p>
          <p xml:id="i-WMNAceqqxLRfxh4ACTMeau">
            I en riksdagsdebatt med anledning av min interpellation om designcheckar,
            inlämnad den 25 februari 2000, uttryckte statsrådet stark insikt
            om designfrågornas betydelse. I debatten hänvisades också till
            att regeringen hade för avsikt att genomföra en kartläggning av
            de insatser Stiftelsen Svensk Industridesign gjort. Kartläggningen
            skulle sedan utgöra ett beslutsunderlag för regeringens fortsatta
            arbete med designfrågorna. Sedan interpellationsdebatten hölls
            har, som framgår ovan, Näringsdepartementet utvärderat systemet
            med värdecheckar. Utvärderingen visar på mycket positiva resultat.
          </p>
          <p xml:id="i-9e9XVp21J7D9TjGczJxijN">
            Under året har myndighetsstrukturen för näringspolitiken förändrats
            med en ny kraftfull myndighet för de frågor, som tidigare NUTEK
            och ALMI svarade för. Det är angeläget att regeringens intresse
            för designfrågorna leder till praktiska resultat i myndighetens
            arbete. Detta kan ske antingen genom att medel till designcheckar
            i huvudsak enligt tidigare modell återförs till Stiftelsen Svensk
            Industridesign eller genom att stiftelsen direkt från Näringsdepartementet
            eller genom den nya myndigheten får tillgång till resurser för
            projektmedel inriktade på utveckling av industridesign i småföretag.
          </p>
          <p xml:id="i-ErtvxDYLjMsKGv1LYWDdLh">
            Jag vill därför fråga näringsministern hur regeringen säkrar
            att designfrågorna blir en betydelsefull del av svensk näringspolitik
            och på vilket sätt medel för åtgärder med inriktning på att stimulera
            användningen av industridesigners i småföretag kan säkras under
            år 2001.
          </p>
        </div>
      </div>
    </body>
  </text>
</TEI>
