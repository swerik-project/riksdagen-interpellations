<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0428">
  <teiHeader>
    <fileDesc>
      <titleStmt>
        <title>rättssäkerhet för skuldsatta arbetslösa</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssäkerhet för skuldsatta arbetslösa till statsrådet Ulrica Messing om rättssäkerhet för skuldsatta arbetslösa</title>
          <idno type="rdwebb">GO10428</idno>
          <ref type="dokument_url_text">http://data.riksdagen.se/dokument/GO10428/text</ref>
          <ref type="dokument_url_html">http://data.riksdagen.se/dokument/GO10428</ref>
          <ref type="dokumentstatus_url_xml">http://data.riksdagen.se/dokumentstatus/GO10428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>statsrådet Ulrica Messing </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HbrGZ93hKaH8XHqRgDh32K" corresp="i-L7Ay5GaFaMutWEX7utMv62">
          <date when="2001-05-02"/>
        </correspAction>
        <correspAction type="answered" xml:id="i-AuKMPwa6Keiau6q6bhgwG6" corresp="i-GFJcxAB9fyzG2VN1HakscJ">
          <date when="2001-05-29"/>
        </correspAction>
        <correspAction type="sent" xml:id="i-2iPWbvMZgPrjjMpQ4XQxFm" corresp="i-4SAiMdwrEthd2M8z2yjtkv">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JuDKnCFZn2uuErst9qnmBK">
            Interpellation 2000/01:428 av Ana Maria Narti (fp) till statsrådet
            Ulrica Messing om rättssäkerhet för skuldsatta arbetslösa
          </p>
        </div>
        <div type="ipqSubmissionInfo">
          <p xml:id="i-KFkcLNFRbQBWedGMaWpHny">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4W7DKwov8Ng1XUo5XjLd6Q">
            I vardagliga kontakter med arbetslösa och då ofta långvarigt
            arbetslösa invandrare har jag upprepade gånger mött ett svårt
            problem. Det gäller personer som i samband med en konkurs eller
            efter andra svårigheter i sin privata ekonomi @ t.ex. plötsligt
            höjda räntor för boendekostnader och omöjlighet att sälja bostaden
            i tider av ekonomisk kris @ har blivit belastade med stora skulder.
            I många fall stiger skulderna oavbrutet med allt större andel
            obetalda räntor. Så länge som dessa människor befinner sig utanför
            det aktiva arbetslivet, antingen som långvarigt arbetslösa eller
            som socialbidragstagare, kan de inte betala sina skulder och då
            nås de inte av kronofogdemyndigheten för utmätning. Men så snabbt
            som en anställning eller ett någorlunda betydande betalt uppdrag
            kommer i fråga aktiveras kronofogdemyndighetens krav.
          </p>
          <p xml:id="i-ErzHRwhQP7zMf5eef9LwY4">
            Återbetalningarna blir betydande och människorna ser ingen annan
            utväg för sin personliga ekonomi än att förbli arbetslösa eller
            helt stanna i socialbidragstagarens position. Detta betyder att
            alla förlorar. Samhället fortsätter att betala stora summor för
            försörjningen av invånare som inte bidrar till samhällslivet genom
            delaktighet i produktion av varor eller tjänster och inte heller
            betalar skatt. De borgenärer som eventuellt skulle dra nytta av
            utmätta belopp får ingenting när ingen återbetalning är möjlig.
            Och gäldenärerna förblir fastlåsta i arbetslöshet, bidragsberoende
            och utanförskap.
          </p>
          <p xml:id="i-NfSaY6TcU8gbaV1uEmrzXX">
            Enligt min mening skulle just sådana människor ha stort behov
            av information och rådgivning både om uppläggningen av sina egna
            ekonomiska förhållanden och en möjlig uppgörelse enligt skuldsaneringslagen.
            Tyvärr lever många långvarigt arbetslösa utanför de nätverk inom
            vilka information och rådgivning angående skuldhantering är tillgängliga.
            För att i tid förbereda de berörda på fruktsamma kontakter med
            både kommunernas och Konsumentverkets rådgivare och kronofogdemyndigheten
            behövs att ändamålsenlig information sprids både på arbetsförmedlingar
            och på socialkontor. Behoven av information och rådgivning är
            antagligen akuta för många arbetslösa som samtidigt vanligtvis
            lever i isolering och har svårt att ta till sig den kommunikation
            och de meddelanden som står till förfogande för människor engagerade
            i aktivt arbetsliv.
          </p>
          <p xml:id="i-GT6FtbNcFyk9kde7c951Le">
            Dessutom verkar misstag begåtts den senaste tiden då kronofogdemyndighetens
            ansträngningar att snabbt utmäta gamla och stora skulder intensifierades.
            Under år 2000 och nu i början av 2001 har jag flera gånger fått
            ta del av förtvivlade beskrivningar från f.d. arbetslösa som har
            fått anställning, men vars inkomster drastiskt försämrats i förhållande
            till den tid de levde på bidrag eller arbetslöshetsersättning.
            Jag har också nåtts av brev och samtal från människor som drabbades
            extra hårt när kronofogdens ekonomiska utredning om gäldenärens
            situation dröjde över den tidsgräns på en månad som fastställs
            i regelverket. I sådana fall kan det hända att stora och egentligen
            omotiverade indragningar t.ex. omöjliggör inköp av absolut nödvändiga
            mediciner för behandling av svåra kroniska sjukdomar. Att kronofogden
            i efterhand korrigerar sina misstag efter upprepade påpekanden
            från gäldenären betyder att dessa personer ändå tvingas vänta
            två eller tre månader innan en någorlunda acceptabel ekonomisk
            standard återställs i deras vardag.
          </p>
          <p xml:id="i-Qo4SGVGwZDuec3ccVwRHu4">
            I detta sammanhang vill jag också påminna statsrådet om att regelbundna
            informations- och rådgivningsmöten i invandrartäta stadsdelar
            skulle göra stor nytta, framför allt om de anordnas av rådgivare
            och informatörer som kan kommunicera på många språk och som är
            vana att kommunicera över alla etniska gränser. De arbetslösa
            invånarna i dessa områden brukar vanligtvis ha ännu sämre kommunikation
            med myndigheterna än folk bosatta i andra stadsdelar, så som jag
            tidigare påpekat i en annan interpellation.
          </p>
          <p xml:id="i-QiHfZaWe7N5YEQLD3umCsW">
            Jag vill därför ställa följande fråga:
          </p>
          <p xml:id="i-KU78F2Gm9cRaby8WFpi4SY">
            Är statsrådet beredd att initiera åtgärder för att förbättra
            informationen om skuldsanering, framför allt när det gäller information
            och rådgivning riktad mot ovan nämnda grupper?
          </p>
        </div>
      </div>
    </body>
  </text>
</TEI>
