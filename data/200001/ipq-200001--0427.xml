<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0427">
  <teiHeader>
    <fileDesc>
      <titleStmt>
        <title>lärarutbildningar på universitetet</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lärarutbildningar på universitetet till utbildningsminister Thomas Östros om lärarutbildningar på universitetet</title>
          <idno type="rdwebb">GO10427</idno>
          <ref type="dokument_url_text">http://data.riksdagen.se/dokument/GO10427/text</ref>
          <ref type="dokument_url_html">http://data.riksdagen.se/dokument/GO10427</ref>
          <ref type="dokumentstatus_url_xml">http://data.riksdagen.se/dokumentstatus/GO10427</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Leijonborg, Lars (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PCypEBp6Zdcda4sdJc8d3m" corresp="i-PzNviXpYSimQsvSkF9CmDz">
          <date when="2001-05-02"/>
        </correspAction>
        <correspAction type="answered" xml:id="i-SYbbquMei6mMPtEYaVpsrT" corresp="i-PzNviXpYSimQsvSkF9CmDz">
          <date when="2001-05-29"/>
        </correspAction>
        <correspAction type="sent" xml:id="i-PeR11qsygvusYzJTno84Un" corresp="i-NZES3NTTAs3ZaBTU3RVkYE">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q3vT3RBa5fRmCvUfcETDqo">
            Interpellation 2000/01:427 av Lars Leijonborg (fp) till utbildningsminister
            Thomas Östros om lärarutbildningen på universitetet
          </p>
        </div>
        <div type="ipqSubmissionInfo">
          <p xml:id="i-23Vd9Lmz3eC4aouZV9y6FZ">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ae7L7AKA4rqGbDaqVQYAiM">
            En studie från Högskoleverket, som presenterades på Dagens Nyheters
            debattsida av universitetskansler Sigbrit Franke och professor
            Ulf P Lundgren, visar att studerande vid lärarhögskolorna ägnar
            minst tid åt lärande av alla högskolestuderande. En rimlig skattning
            är enligt undersökningen att ett bättre nyttjande av tid för lärande
            inom lärarutbildningarna skulle kunna innebära en förkortning
            av nuvarande tid för lärarutbildning med ett läsår.
          </p>
          <p xml:id="i-Mn37FV3UfFkK1EMHemBCTk">
            I Högskoleverkets undersökning ger de studerande uttryck för
            att kraven i utbildningen sätts alldeles för lågt. "Kraven som
            ställs på oss är skrattretande låga" skriver en av de studerande
            i en kommentar till enkäten. Tidigare undersökningar och reportage
            som granskat bl.a. Lärarhögskolan i Stockholm bekräftar denna
            bild. "Studietakten är så låg att man lätt kan arbeta halvtid",
            sade en student i en DN-intervju. "Nivån på utbildningen är så
            låg att det i stort sett inte går att misslyckas", lyder en annan
            kommentar. I ett debattinlägg i studenttidningen för Lärarhögskolan
            i Stockholm frågar vice kårordförande Jakob Mangano vad som krävs
            för att bli underkänd. "Att en student misshandlar sina elever
            under sin lärarpraktik?" undrar han retoriskt.
          </p>
          <p xml:id="i-VZMMTDgNWjpBuEv8jHTYU8">
            Utbildningsminister Östros har nyligen besökt Lärarhögskolan
            i Stockholm. Vid besöket sade ministern att han själv blir upprörd
            "om jag går en högskoleutbildning och inte känner att den är krävande."
            Östros sade också: "Jag har en gammaldags syn och skulle nog driva
            upp tempot rejält om jag fick bestämma."
          </p>
          <p xml:id="i-3BZPCpfGawmxpeKQmZjr1n">
            Självfallet ska inte en minister avgöra hur en viss kurs ska
            läggas upp. Men statsrådets resonemang är ändå märkligt passivt.
            Undersökningens resultat beror ju på politiskt fattade beslut.
            Det var den förra lärarutbildningsreformen som gavs en olycklig
            utformning. Den innebar att ämneskunskapernas andel av utbildningstiden
            minskade. Våra farhågor om att det skulle leda till en sjunkande
            kvalitet och för lågt ställda krav har besannats, vilket bl.a.
            framgår av den nu aktuella undersökningen.
          </p>
          <p xml:id="i-CkEsStiXToPmBDRWNwBoW2">
            Nu har beslut fattats om att lärarutbildningen ska göras om genom
            flera nya steg i den förödande riktning som försämrade lärarutbildningen
            redan förra gången. Den nya lärarutbildningen innebär att ytterligare
            steg tas mot införandet av en "enhetslärare". Ett och ett halvt
            år av utbildningstiden ska vara gemensam för blivande gymnasielärare
            och förskollärare. Regeringen låter en enda "enhetlig" lärarexamen
            ersätta åtta tidigare examensbeteckningar för lärare. Det finns
            en uppenbar risk för att skillnaderna i utbildningsinnehåll kommer
            att minska för de olika lärarkategorierna, vilket kommer att leda
            till växande kvalitetsproblem i den skola där morgondagens lärare
            ska vara verksamma.
          </p>
          <p xml:id="i-4soGsZoSrbX9tHyCi9DsqN">
            Ett sätt att mildra effekterna av både den gamla och den nya
            lärarutbildningen vore att införa en kvalitetsskärpande konkurrens.
            Rektorn vid Kungliga tekniska högskolan (KTH), Anders Flodström,
            och skolborgarrådet i Stockholm, Jan Björklund (fp), har framfört
            ett förslag om att en lärarutbildning inrättas vid KTH. Universitetskanslern
            konstaterar i debattartikeln att det "skulle kanske ge en önskvärd
            konkurrens. KTH utnyttjar tiden för lärande klart mer än vad som
            sker inom lärarutbildningen."
          </p>
          <p xml:id="i-Sp8VvtpDLShdSenwUJF15J">
            Frågan är nu om statsrådet Östros tagit intryck av den kritik
            han själv, eleverna och universitetskanslern riktar mot lärarutbildningarnas
            uttunnade kunskapskrav och om han @ i så fall @ är beredd att
            verka för att fler följer KTH:s exempel och tar initiativ till
            konkurrerande lärarutbildningar.
          </p>
          <p xml:id="i-6se277xKJS1mHJixZ2rQV6">
            Jag vill fråga statsrådet Östros:
          </p>
          <p xml:id="i-S3jpL5KYvTbznDPeVkKccQ">
            Är statsrådet beredd att aktivt verka för att nya lärarutbildningar,
            i linje med den KTH:s rektor initierat, inrättas på universiteten?
          </p>
        </div>
      </div>
    </body>
  </text>
</TEI>
