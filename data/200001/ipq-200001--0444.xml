<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0444">
  <teiHeader>
    <fileDesc>
      <titleStmt>
        <title>jämställdhet i arbetslivet</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhet i arbetslivet till statsrådet Britta Lejon om jämställdhet i arbetslivet</title>
          <idno type="rdwebb">GO10444</idno>
          <ref type="dokument_url_text">http://data.riksdagen.se/dokument/GO10444/text</ref>
          <ref type="dokument_url_html">http://data.riksdagen.se/dokument/GO10444</ref>
          <ref type="dokumentstatus_url_xml">http://data.riksdagen.se/dokumentstatus/GO10444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Fzdvv5pwNTNX7C49ErT3Jc" corresp="i-sS6VZTVNkCN6AHvZNaaYb">
          <date when="2001-05-08"/>
        </correspAction>
        <correspAction type="answered" xml:id="i-CFFDmp7Nx1dWT9Cv2RrZnK" corresp="i-4qJ1WSYreoe9MGDFPCwZKy">
          <date when="2001-05-15"/>
        </correspAction>
        <correspAction type="sent" xml:id="i-5xQbzwe8BpbaBGxykkQKjR" corresp="i-T9dFBJ1pv742mQeG3uLBtA">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8iW9RTEm5LAxasBUnzzEyY">
            Interpellation 2000/01:444 av Margareta Viklund (kd) till statsrådet
            Britta Lejon om jämställdhet i arbetslivet
          </p>
        </div>
        <div type="ipqSubmissionInfo">
          <p xml:id="i-AxSDn285xgAMtjTmtQuB54">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DZEGr4hqv7CtKh37FdkXEq">
            I samband med EU-toppmötet i Stockholm och etableringen av best
            practise inom olika prioriterade områden inom EU, framfördes kritik
            mot Sverige för bl.a. den könsmässiga segregeringen på arbetsmarknaden.
            På vissa håll, t.ex. i Stockholmsregionen, har utvecklingen t.o.m.
            gått bakåt. Det visar att det s.k. aktiva jämställdhetsarbetet
            med jämställdhetsplaner inte är tillräckligt för att bryta gamla
            könsrelaterade mönster.
          </p>
          <p xml:id="i-oREYVKGzXVqHHbh6yapEL">
            Det är ett känt faktum att Sverige i jämförelse med många andra
            i-länder har få kvinnor på de högsta befattningarna inom såväl
            offentlig sektor som privat näringsliv. I styrelsesammanhang benämns
            kvinnor t.o.m. som "en minoritetsgrupp" av framträdande manliga
            företrädare för näringslivet. Det faktum att män är helt dominerande
            i styrelser, företagsledningar och andra beslutsfattande organ
            avspeglas i sin tur i företags och organisationers normer när
            det gäller såväl övergripande mål och strategier som personal-
            och lönepolitik. Detta hindrar jämställdhet och mångfald.
          </p>
          <p xml:id="i-3Yt3FzDbzcKAcySkmtf1A5">
            I socialdemokraternas nya partiprogram lyfts jämlikhet och mångfald
            fram, utifrån bl.a. insikten att det i praktiken är skillnad mellan
            mäns och kvinnors livsvillkor. För att bryta könsrelaterade mönster
            på arbetsmarknaden och främja mångfald som norm i företag och
            organisationer måste kvinnor in i högsta beslutsfattande organ.
            Det handlar då inte om någon enstaka kvinna i personal- och informationsroller
            utan om kvinnor i pluralis i alla olika typer av roller. Förslag
            om att åstadkomma detta genom kvotering dyker upp med jämna mellanrum.
            Många män i näringsliv och organisationer uttalar i dessa sammanhang
            att det saknas kvinnor med kompetens, andra hävdar att kvinnor
            av olika skäl inte är beredda att ta på sig dessa roller. Ingetdera
            är med verkligheten överensstämmande.
          </p>
          <p xml:id="i-Ky4QzdoeVjEuwt8UX7W1Bw">
            Jämställdhetslagen och JämO tillkom för att främja utvecklingen
            mot jämställdhet. Redan 1990 konstaterades i SOU 1990:41 att de
            stora stegen när det gäller jämställdhet togs innan jämställdhetslagen
            trädde i kraft medan förändringarna under 1980-talet däremot inte
            varit särskilt stora.
          </p>
          <p xml:id="i-8bXkBsCum8BpnfnHtrkvxB">
            JämO:s prioriterade uppgift var enligt de ursprungliga direktiven
            att övervaka att förbudet mot diskriminering efterföljdes. Det
            visade sig dock vara svårt för JämO att nå framgång i diskrimineringstvister
            i Arbetsdomstolen, AD. En orsak till detta anges vara att AD sänkte
            kraven på arbetsgivarnas motbevisning. Det gjorde det närmast
            nödvändigt för arbetstagarsidan att föra bevisning om ett könsdiskriminerande
            syfte hos arbetsgivaren. AD å sin sida klagade över att processerna
            i stor utsträckning dominerades av frågor om meritvärdering, vilket
            givetvis är en nödvändighet. Det är mycket märkligt att dåvarande
            JämO själv under utredningen med den nya jämställdhetslagen som
            trädde i kraft den 1 januari 1992 framförde förslag om att myndigheten
            inte alls borde ägna sig åt diskrimineringstvister i domstol.
            I stället för att ta reda på vad som måste göras för att JämO
            ska nå framgång i diskrimineringstvister föreslog utredaren en
            omprioritering av JämO:s arbetsuppgifter mot rådgivning och information,
            vilket också märkligt nog ansågs ligga helt i linje med lagstiftarens
            intentioner om vad JämO ska syssla med.
          </p>
          <p xml:id="i-kc8nMPfA38etdnsKddswU">
            Min fråga till statsrådet är:
          </p>
          <p xml:id="i-LB8g8TVWBaxtLou3n9WjS3">
            Vad avser ministern göra för att se över de lagar och förordningar
            som är grunden för ett framgångsrikt jämställdhetsarbete inom
            arbetslivets såväl offentliga som privata sektorer?
          </p>
        </div>
      </div>
    </body>
  </text>
</TEI>
