<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0293">
  <teiHeader>
    <fileDesc>
      <titleStmt>
        <title>centralisering av tingsrätter</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>centralisering av tingsrätter till justitieminister Thomas Bodström om centralisering av tingsrätter</title>
          <idno type="rdwebb">GO10293</idno>
          <ref type="dokument_url_text">http://data.riksdagen.se/dokument/GO10293/text</ref>
          <ref type="dokument_url_html">http://data.riksdagen.se/dokument/GO10293</ref>
          <ref type="dokumentstatus_url_xml">http://data.riksdagen.se/dokumentstatus/GO10293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TsyaCdAz2ReMDV8XmKeX9E" corresp="i-STyFs6Gu3boin31eFp1bNM">
          <date when="2001-03-05"/>
        </correspAction>
        <correspAction type="answered" xml:id="i-3G8iNQn7wnZT9zZ24LaDbT" corresp="i-STyFs6Gu3boin31eFp1bNM">
          <date when="2001-03-13"/>
        </correspAction>
        <correspAction type="sent" xml:id="i-JrA1GAC1waePeDmeFt83wN" corresp="i-KtELEJ9HytY7HFgQExEzLq">
          <date when="2001-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PMynbo9kzLppL3FUdQxknQ">
            Interpellation 2000/01:293 av Sven Bergström (c) till justitieminister
            Thomas Bodström om centralisering av tingsrätter
          </p>
        </div>
        <div type="ipqSubmissionInfo">
          <p xml:id="i-NLm3eP7WdES29tzjYDHbF">
            den 1 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-U7U4BqbEPxk78zp8oLJQZD">
            För att alla delar av landet ska kunna leva och utvecklas är
            det av största vikt att också rättsväsendet fungerar heltäckande.
            Den neddragning och centralisering som skett och sker av viktiga
            delar inom rättsväsendet är oroande. När viktiga kuggar i samhällsorganisationen
            försvinner som polis, åklagare och tingsrätter undermineras också
            förutsättningarna för en fullgod grundläggande samhällsservice.
            Därför är det mycket illavarslande och oroande att Domstolsverket,
            bara en kort tid efter avvecklingen av Ljusdals tingsrätt nu aviserar
            nya utredningar som syftar till att lägga ned och slå samman ytterligare
            tingsrätter i bl.a. Hälsingland.
          </p>
          <p xml:id="i-YL2Z4MdewDDUJJcK3ipnSV">
            Oron bland befolkningen är befogad då man under en lång följd
            av år drabbats av den centraliseringsvåg som svept fram över stora
            delar av den offentliga verksamheten. Polis, åklagare, skatte-
            och kronofogdemyndighet, lantmäteriet, sjukvården är olika exempel
            på viktig grundservice i samhället som varit föremål för en stark
            centralisering och motsvarande neddragning av verksamhet ute i
            regionerna.
          </p>
          <p xml:id="i-NJGyVD3NhTSmQ4xGdu1XSy">
            Hälsingland är ett landskap som liksom många andra drabbats hårt
            av denna centraliseringsiver. Servicen blir sämre för människor,
            befolkningsminskningen fortgår och påskyndas av neddragningarna
            och en ond spiral uppstår som innebär arbetslöshet, tomma lägenheter,
            urholkat skatteunderlag, urholkad lokal marknad för företagen
            etc. Det är naturligt att människor undrar om det rentav finns
            en politisk strävan efter att utarma och ödelägga landsorten.
          </p>
          <p xml:id="i-BSzAKx5YYBzCCZsRjcDhvD">
            I berörda delar av landet finns diskussioner och oro över hur
            det ska gå om ytterligare ett antal av de mindre tingsrätterna
            försvinner. Denna oro finns nu i hela Hälsingland när det nu aviserats
            nya utredningar med syfte att avveckla en eller rentav båda kvarvarande
            tingsrätterna i Hudiksvall och Bollnäs. Ändå tycks det inte finnas
            några konsekvensanalyser som styrker tesen att stora centraliserade
            tingsrätter skulle fungera bättre och effektivare. Inte heller
            förefaller det finnas dokumenterat att större tingsrätter skulle
            vara någon samhällsekonomisk vinst.
          </p>
          <p xml:id="i-VxVA9waeNvzeC2o1sonBsp">
            Ett konstruktivt alternativ till nedläggning av tingsrätter är
            att i stället inrikta förändringsarbetet på att öka samverkan
            mellan befintliga tingsrätter, möjligen också att göra domkretsarna
            större. Då kan verksamhet bedrivas i flera domstolar med en gemensam
            domkrets. En sådan konstruktion gör det möjligt att samla specialmål
            till vissa av enheterna, förstärka vid sjukdom och semestrar men
            också utjämna arbetsbördan vid toppar samtidigt som det stora
            flertalet mål av mer normalt slag även fortsättningsvis handläggs
            vid den domstol som ligger närmast för parterna i målet.
          </p>
          <p xml:id="i-45KJd75iTy2FAtWxNCjcN2">
            Kunskap om personer och områdeskännedom som är viktiga delar
            i domstolarnas arbete kan därmed bevaras. Detta tillsammans med
            medborgarnas berättigade krav på att snabb och väl fungerande
            domstolsverksamhet torde kunna förenas i ett alternativ med ökad
            samverkan och utökade domkretsar i stället för nedläggning. Genom
            den moderna IT-tekniken och de snabba förbindelser som den medger
            underlättas också en sådan modell.
          </p>
          <p xml:id="i-W3FY1g5LhzA8b9zxqEoFBy">
            Mot bakgrund av vad som anförts ovan vill jag fråga statsrådet
            Bodström:
          </p>
          <p xml:id="i-5g9Ev4BGq386i25o2M5uvn">
            Vilka konkreta åtgärder är statsrådet beredd att vidta för att
            motverka en fortsatt avveckling och centralisering av tingsrätterna
            i landet?
          </p>
        </div>
      </div>
    </body>
  </text>
</TEI>
