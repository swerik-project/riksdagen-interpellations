<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0152">
  <teiHeader>
    <fileDesc>
      <titleStmt>
        <title>folkhälsa i  Europaperspektiv</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkhälsa i  Europaperspektiv till socialminister Lars Engqvist om folkhälsa i  Europaperspektiv</title>
          <idno type="rdwebb">GO10152</idno>
          <ref type="dokument_url_text">http://data.riksdagen.se/dokument/GO10152/text</ref>
          <ref type="dokument_url_html">http://data.riksdagen.se/dokument/GO10152</ref>
          <ref type="dokumentstatus_url_xml">http://data.riksdagen.se/dokumentstatus/GO10152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5yV9E9vikUEimuaX4NUfE3" corresp="i-ESKbhHz2VETwMj9meYcmxk">
          <date when="2000-12-05"/>
        </correspAction>
        <correspAction type="answered" xml:id="i-YT2J6M6QZzczi3ox61SgVB" corresp="i-ESKbhHz2VETwMj9meYcmxk">
          <date when="2001-01-25"/>
        </correspAction>
        <correspAction type="sent" xml:id="i-MtCtQ6eYpzoyz37HT4TqPJ" corresp="i-Gcjbk3nJyjWXPaa2dm3MFR">
          <date when="2000-11-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NsnWoULDvpkDimhFRywpqG">
            Interpellation 2000/01:152 av Elver Jonsson (fp) till socialminister
            Lars Engqvist om folkhälsa i Europaperspektiv
          </p>
        </div>
        <div type="ipqSubmissionInfo">
          <p xml:id="i-A96pdD6sx1JSMdY9H728Cq">
            den 28 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MzgmW1aYcXqN7PWQMGzBts">
            Det går en drogvåg över Sverige och Europa. Billigt knark från
            Fjärran Östern och Östeuropa har med smarta kurirer fyllt på en
            redan stor narkotikamarknad. I Murmansk sägs en narkotikados "reas"
            för en svensk krona som sedan saluförs i Stockholm för 200 kr!!
          </p>
          <p xml:id="i-XeZytwDyMkRMuuB2vfkB9q">
            Enligt FN-organet UNDP uppgår bara den illegala droghandeln till
            400 miljarder US-dollar. Dvs. mer än den samlade bilindustrin
            i världen!!
          </p>
          <p xml:id="i-TBRfGAY6fTfThE5H69QmvA">
            Den allt tidigare alkoholdebuten bland ungdomar är ett snabbt
            växande problem som hotar att slå ut stora ungdomsgrupper från
            såväl arbetsmarknaden som ett normalt socialt liv. En undersökning,
            gjord av Preventionscentrum i Stockholm visar att var fjärde flicka
            och nästan var tredje pojke i årskurs 9 dricker en stor mängd
            alkohol i månaden eller i en del fall oftare. Andelen niondeklasselever
            som dricker regelbundet starköl har ökat kraftigt de senaste två
            åren. En stor grupp grundskoleelever köper dessutom sin folkölskonsumtion
            själv i butik.
          </p>
          <p xml:id="i-XrfRu7G9H3jpzoKTBXFRnQ">
            Det försämrade nykterhetsläget bland minderåriga torde bero på
            en rad faktorer. Fler pubar som inte upprätthåller ålderskontrollen,
            större införselkvoter från utlandet och lätt att komma över "hembränt".
            Därtill kommer en allmänt mer tillåtande attityd som inte ser
            langningen som ett brott. I skolundervisningen har man i praktiken
            upphört med relevant information i ämnet alkohol-narkotika-tobak.
            (ANT)
          </p>
          <p xml:id="i-gE1bj1cDtduRjoWchqS2F">
            Ett fenomen som förstärker problemen är "öltimman" efter eller
            under jobbet. Denna nya trend har fått ett starkt genomslag också
            i studentvärlden.
          </p>
          <p xml:id="i-R3kNM9EWo92BikLk5aGsFT">
            Alkoholfria zoner
          </p>
          <p xml:id="i-M6exgcMyhbY23FSBySB2Kz">
            Det är inte realistiskt att tro att vi kan få ett alkoholfritt
            samhälle. Men kampen för att "begränsa den totala, alltför höga
            alkoholkonsumtionen, för att komma till rätta med skador och missbruk"
            för att något fritt citera 1977 års beslut måste föras med större
            engagemang.
          </p>
          <p xml:id="i-8xmA5Nz571cwcFWJYhJjQu">
            I 1980-talets mitt motionerade jag om att vi borde finna en gemensam
            nämnare som kunde upprätthålla några "alkoholfria öar" såsom arbetslivet,
            trafiken, tidiga barn- och ungdomsår, de av alkoholen skadade
            och blivande mammor under graviditeten. Det är positivt att socialministern
            nämner flertalet av dem i regeringens handlingsplan. Om dessa
            intentioner förverkligades skulle det ge många positiva effekter
            och dessutom ge en förbättring av både ökad folknykterhet, minskade
            samhällskostnader och en förbättrad folkhälsa.
          </p>
          <p xml:id="i-SxqCsHf9CoFJcjkfzcJn1f">
            Ett särskilt viktigt område är arbetslivet. Verksamheter som
            kräver hög säkerhet och stor precision. Ingen skulle acceptera
            att t.ex. en pilot skulle få köra med alkohol i kroppen. På oljeplattformar
            är folköl totalförbjudet.
          </p>
          <p xml:id="i-89LUq5aFUuWJAonGpjmVvp">
            Därför är det stötande att det i samband med tungt parlamentariskt
            arbete tillåts alkoholförtäring. Sverige borde i likhet med andra
            politiska områden markera sitt engagemang för bättre folkhälsa
            inom hela EU-området. Att lansera @ vid lämplig tidpunkt @ en
            "vit vecka" i Sverige och Europa skulle ge ett kraftigt massmedialt
            genomslag och markera Sveriges politiska ambitioner för en socialt
            inriktad alkoholpolitik.
          </p>
          <p xml:id="i-6h4w8dC2oWLYodbWYjMd5c">
            Det kan visserligen invändas att Sverige i en Europatabell ligger
            bättre till än flertalet länder. Men en intressant iakttagelse
            är att andra Europaländer är i färd med att minska sin alkoholkonsumtion
            medan vi i Sverige synes öka. Dessutom har vi en politisk och
            moralisk förpliktelse mot bl.a. WHO-mötet i Paris 1995 då vår
            regering band sig för ett långtgående program mot missbruk och
            för en bättre folkhälsa.
          </p>
          <p xml:id="i-C7qssKMPEDpt29WipGKSHP">
            På narkotikaområdet har Sverige hittills gjort förtjänstfulla
            insatser på såväl regeringsplan som genom svenska EU-parlamentariker.
            Men en aktiv insats behövs i kampen mot narkotika då man i vissa
            EU-länder har en alltför passiv hållning.
          </p>
        </div>
        <div type="ipQuestion">
          <p xml:id="i-QHULCuTUn8f1VBTvDsd52V">
            Med anledning av det anförda vill jag till socialministern ställa
            följande frågor:
            <list rend="unordered">
              <item>
                1. Är regeringen beredd att vidtaga åtgärder för att hejda den
                alltför tidiga alkoholdebuten bland ungdomar?
              </item>
              <item>
                2. Vilka delmål har Sverige uppfyllt av det åtagande som regeringen
                gjorde vid 1995 års WHO-möte i Paris?
              </item>
              <item>
                3. Vilka frågor och krav är regeringen beredd att resa under
                Sveriges EU-ordförandeskap som skulle främja nykterhet, annan
                drogfrihet och folkhälsa inom unionen?
              </item>
            </list>
          </p>
        </div>
      </div>
    </body>
  </text>
</TEI>
