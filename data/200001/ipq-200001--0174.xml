<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0174">
  <teiHeader>
    <fileDesc>
      <titleStmt>
        <title>utredningsman för Stockholmsregionens flygplatskapacitet</title>
        <author>Elmsäter-Svärd, Catharina (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utredningsman för Stockholmsregionens flygplatskapacitet till statsrådet Mona Sahlin om utredningsman för Stockholmsregionens flygplatskapacitet</title>
          <idno type="rdwebb">GO10174</idno>
          <ref type="dokument_url_text">http://data.riksdagen.se/dokument/GO10174/text</ref>
          <ref type="dokument_url_html">http://data.riksdagen.se/dokument/GO10174</ref>
          <ref type="dokumentstatus_url_xml">http://data.riksdagen.se/dokumentstatus/GO10174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J7LihzSktwE55CCSfYQXLk</idno>
            <persName>Elmsäter-Svärd, Catharina (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HAUvQcc2iv2apa15nYmL3f" corresp="i-GFJcxAB9fyzG2VN1HakscJ">
          <date when="2000-12-12"/>
        </correspAction>
        <correspAction type="answered" xml:id="i-7nw1dr64cTTmxZLEVe2F24" corresp="i-HP26Ex6XfZD2gozC8P6pdm">
          <date when="2001-03-13"/>
        </correspAction>
        <correspAction type="sent" xml:id="i-8a7865mtwSShNx5P9pfMJc" corresp="i-J7LihzSktwE55CCSfYQXLk">
          <date when="2000-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RB4tbPBCC4PreRcV7UH5Zj">
            Interpellation 2000/01:174 av Catharina Elmsäter-Svärd (m) till
            statsrådet Mona Sahlin om utredningsman för Stockholmsregionens
            flygplatskapacitet
          </p>
        </div>
        <div type="ipqSubmissionInfo">
          <p xml:id="i-H1xE2ghdvTSbVs7x3WYfy5">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Po2sLrd97rK3TZ6gxwooK6">
            Flyget är strategiskt viktigt för utvecklingen av Sverige som
            en modern tjänstedominerad ekonomi. Bra flygplatser med snabba
            landförbindelser är en av de viktigaste förutsättningarna för
            etablerandet av forskningscentra och företag i alla länder, men
            det gäller givetvis i ännu högre grad för Sverige med sitt geografiska
            läge. Flyget är också viktigt för oss som privatpersoner eftersom
            många svenskar vill kunna hälsa på släkt och vänner på olika platser
            i och utanför Sverige. Många vill också kunna arbeta eller studera
            utomlands utan att för den skull mista möjligheten att komma hem
            och hälsa på. Dessutom är det många svenskar som vill kunna semestra
            utomlands.
          </p>
          <p xml:id="i-DgDH1PuHxStBhjivAtVjKp">
            Goda flygförbindelser är särskilt nödvändigt för Stockholmsregionens
            ekonomiska utveckling. Stockholm utgör på många sätt motorn i
            den svenska ekonomin men har, i likhet med övriga Sverige, ett
            handikapp i de långa avstånden. Goda kommunikationer är därför
            ett måste för att Stockholms @ och övriga Sveriges @ näringsliv
            ska kunna konkurrera med andra regioner i Europa.
          </p>
          <p xml:id="i-SsRJZxKmLDgcktSAe7P7MB">
            Den snabba tillväxten vi kunnat se i huvudstadsregionen under
            senare år är ett av skälen till att många flygbolag lägger linjer
            till Arlanda. Flera regioner i Sverige har dessutom fått god åtkomlighet
            till Europa och världen genom Arlandas trafiknät, vilket har stor
            betydelse för näringslivet även i dessa delar av landet.
          </p>
          <p xml:id="i-3r3AccqTQ9H6X2H2WdjPCC">
            Den nuvarande flygplatskapaciteten i den snabbt växande Stockholmsregionen
            är för dålig och trots utbyggnaden av Arlanda med en tredje bana
            och bibehållande av Bromma, kommer kapaciteten snart att vara
            otillräcklig. Luftfartsverket (LFV) räknar med att antalet passagerare
            kommer att öka med närmare 4 % per år och uppgå till närmare 25
            miljoner passagerare per år 2010, att jämföra med dagens ca 18
            miljoner passagerare på Arlanda och Bromma. Kapaciteten på Bromma
            flygplats kan inte höjas nämnvärt, utan Brommas stora betydelse
            är som cityflygplats för affärsflyget. Därför är det angeläget
            att arbetet med att utöka flygplatskapaciteten på övriga håll
            i regionen påskyndas, eftersom det tar lång tid (man får räkna
            med cirka tio år) från beslut till färdigställande av ytterligare
            kapacitet.
          </p>
          <p xml:id="i-KMqoS9ogfihfRDbtJjhM8f">
            I takt med en ökad ekonomisk utveckling i Östersjöområdet kommer
            Stockholms strategiska läge sannolikt att kraftigt förstärkas.
            Det finns goda utsikter att Stockholm och Sverige får en central
            betydelse för hela norra Europa. Flygplatskapaciteten är därför
            av mycket stor betydelse.
          </p>
          <p xml:id="i-APvw9YDW2VdRDnmHdSKRaH">
            Konkurrensen mellan flygbolagen är dessvärre inte särskilt intensiv
            i Sverige. Det är ont om slot-tider på Arlanda och med de principer
            som tillämpas internationellt kommer konkurrenssituationen inte
            att förändras särskilt mycket med tillkomsten av den tredje banan.
            Tvärtom kommer den tredje banan att medföra en minskad användning
            av Arlandas andra bana, vilket gör att kapacitetsutbyggnaden låter
            större än vad den i själva verket är. Kapaciteten vid Arlanda
            kommer dock att öka från dagens 70 till 90 starter och landningar
            per timme när den nya banan tas i drift.
          </p>
          <p xml:id="i-KQDXNzPq4qKiMhe2grFZaM">
            Därför är det oerhört angeläget att regeringen nu går vidare
            med frågan om fortsatt utbyggnad av flygplatskapaciteten i Stockholmsregionen.
            Ett välkommet initiativ från regeringens sida vore därför att
            å det snaraste tillsätta en särskild utredningsman med ansvar
            för att fortsätta beredningen av frågan, samt inleda diskussionerna
            med berörda parter i och utanför regionen.
          </p>
        </div>
        <div type="ipQuestion">
          <p xml:id="i-JMbtXiWojMdbi5YERHDZAE">
            Mot bakgrund av ovan sagda, ställs följande frågor till statsrådet
            med ansvar för storstadsfrågor:
            <list rend="unordered">
              <item>
                1. Vad avser storstadsministern göra för att se till att arbetet
                med att bygga ut flygplatskapaciteten i Stockholmsregionen går
                vidare?
              </item>
              <item>
                2. Avser storstadsministern att verka för att regeringen ska
                tillsätta en särskild utredningsman för beredning av frågan om
                en utbyggnad av flygplatskapaciteten i Stockholmsregionen?
              </item>
              <item>
                3. När avser storstadsministern återkomma till riksdagen i frågan
                om utbyggd flygplatskapacitet i Stockholmsregionen?
              </item>
              <item>
                4. Avser storstadsministern prioritera frågan om att bygga ut
                flygplatskapaciteten i Stockholmsregionen?
              </item>
            </list>
          </p>
        </div>
      </div>
    </body>
  </text>
</TEI>
