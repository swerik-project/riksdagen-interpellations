<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0442">
  <teiHeader>
    <fileDesc>
      <titleStmt>
        <title>de äldre kroniskt sjukas situation</title>
        <author>von Sydow, Tullia (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>de äldre kroniskt sjukas situation till socialminister Lars Engqvist om de äldre kroniskt sjukas situation</title>
          <idno type="rdwebb">GO10442</idno>
          <ref type="dokument_url_text">http://data.riksdagen.se/dokument/GO10442/text</ref>
          <ref type="dokument_url_html">http://data.riksdagen.se/dokument/GO10442</ref>
          <ref type="dokumentstatus_url_xml">http://data.riksdagen.se/dokumentstatus/GO10442</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dz8mLcsGo2h4KeNmgJ6ccT</idno>
            <persName>von Sydow, Tullia (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-BxeU6aFrrvi7Aeo2btrUSo" corresp="i-ESKbhHz2VETwMj9meYcmxk">
          <date when="2001-05-08"/>
        </correspAction>
        <correspAction type="answered" xml:id="i-4r5TwpX61ki6aAuLhwijNf" corresp="i-ESKbhHz2VETwMj9meYcmxk">
          <date when="2001-05-28"/>
        </correspAction>
        <correspAction type="sent" xml:id="i-Cze6ubWHu22gt4jDfG1Jda" corresp="i-Dz8mLcsGo2h4KeNmgJ6ccT">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FgE5NxKSutdraSyZ5GH8oh">
            Interpellation 2000/01:442 av Tullia von Sydow (s) till socialminister
            Lars Engqvist om de äldre kroniskt sjukas situation
          </p>
        </div>
        <div type="ipqSubmissionInfo">
          <p xml:id="i-7Ge7Egr78A6UT3yWux3b4z">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7YA3mCxe33k91A5MP2Qeh7">
            Socialstyrelsen har på regeringens uppdrag under åren 1997 till
            2000 följt utvecklingen på äldreområdet. Resultatet föreligger
            i slutrapporten Äldreuppdraget och spänner över många frågeställningar
            som rör de äldres situation i samhället. I direktiven framhöll
            regeringen bl.a. vikten av att Socialstyrelsen bl.a. uppmärksammar
            de äldres ökade vårdbehov i kombination med ett begränsat samhällsekonomiskt
            utrymme och hur de påverkar prioriteringar, organisation och innehåll
            i omsorg och vård av äldre. Utöver de många angelägna områden
            som regeringen angav i sina direktiv till utredningen har Socialstyrelsen
            i sin rapport uppmärksammat ytterligare områden inom äldreomsorgen.
            Hit hör bl.a. vård och omsorg till den äldre befolkningen med
            olika kroniska sjukdomar.
          </p>
          <p xml:id="i-VDmB7vii7wnBumBhmppQJp">
            När det gäller exempelvis äldre personer med reumatiska sjukdomar
            söker de ofta kontakt med sjukvården på grund av sin reumatiska
            sjukdom. I en undersökning som gjorts bland reumatiker som är
            65 år och äldre anger var femte person att de efter sin ålderspensionering
            blir hänvisade från reumatologkliniken till att i fortsättningen
            besöka vårdcentralen. De äldre reumatikerna anser att vårdpersonalen
            inte har tillräckliga kunskaper om reumatiska sjukdomar och lika
            många anser sig inte få tillräcklig information om hur de ska
            sköta sin sjukdom.
          </p>
          <p xml:id="i-CUqhQAE8VLL8o4kgjchutM">
            Överflyttningen av patienter från specialistkliniken till vårdcentralen
            kan många gånger vara helt rätt åtgärd. Men det ställer ökade
            krav på kompetens hos personalen när det gäller att bemöta patienter
            med kroniska sjukdomar. Äldre reumatiker är storkonsumenter av
            sjukvård bestående av täta läkarbesök och medicinering. Trots
            det är det endast en liten andel som får regelbunden rehabilitering,
            vilket är en förutsättning för att behålla funktioner som finns
            kvar och sådan behandling förhindrar eller fördröjer ofta en försämring
            av sjukdomsbilden.
          </p>
          <p xml:id="i-KVS53VKiEFy2QDEK71Li2z">
            Att vara kroniskt sjuk och bli äldre skapar en ny situation där
            den sjuke riskerar att inlemmas i ett äldre kollektiv där den
            aktiva rehabiliteringen och behandlingen gradvis upphör. De speciella
            behov som är relaterade till exempelvis den reumatiska sjukdomen
            riskerar att inte bli tillgodosedda. En anledning till det kan
            vara att den personal inom vård och omsorg man möter som äldre,
            saknar kompetens eller inte riktigt uppmärksammar äldre reumatikers
            behov. Det finns en tendens att äldre kroniskt sjuka tappar kontakten
            med specialistvården och i stället hänvisas till en vård som ofta
            går ut på att hitta lämplig medicinering men mer sällan innehåller
            aktiva rehabiliteringsåtgärder för att minska smärta och påverka
            sjukdomsförloppet.
          </p>
          <p xml:id="i-PP5wQFDQ339PTS46KMDKDP">
            Riksdagens beslut från april 1997 om riktlinjer för prioriteringar
            i vården väckte stora förhoppningar för patienter med svåra kroniska
            sjukdomar eftersom dessa nu skulle prioriteras högt. Tyvärr kom
            förhoppningarna snart på skam. Efter fyra år har inte mycket hänt.
            Landstingen har saknat strategi och konsekventa arbetssätt som
            krävs för att omsätta prioriteringsbeslutet i vårdens vardag.
            Kommuner och landsting måste t.ex. samverka på ett konstruktivt
            sätt och bättre ta till vara de kunskaper som finns inom den medicinska
            professionen och bland brukarföreträdarna. Ytterst är det regering
            och riksdag som har ansvaret att se till att sjukvårdshuvudmännen
            följer riksdagsbeslutet.
          </p>
          <p xml:id="i-UpxJV6WpYyYWPEe6QXFAt5">
            I den av regeringen nyligen aviserade miljardsatsningen för att
            utveckla sjukvården föreslås bl.a. att det träffas en överenskommelse
            mellan regeringen och Landstingsförbundet där vikten av att förstärka
            tillgängligheten i akutvården och insatserna till människor med
            kroniska sjukdomar betonas. Det är nu ytterst angeläget att dessa
            medel också kommer de äldre med kroniska sjukdomar till del samt
            att de medel som finns anslagna i den nationella handlingsplanen
            för utveckling av hälso- och sjukvården används till kompetensutveckling
            i primärvården. För att primärvården ska bli en väl fungerande
            bas för hälso- och sjukvården även för personer som är äldre och
            har olika kroniska sjukdomar är det nödvändigt att primärvården
            dels har tillgång på specialistkompetens, dels att det sker en
            fördjupning av kunskaperna hos både allmänläkarna och den personal
            som ingår i behandlingsteamen, såsom sjuksköterskor, arbetsterapeuter,
            sjukgymnaster och kuratorer.
          </p>
          <p xml:id="i-H64Kc6yfNMs3QwpJxRK4xx">
            Mot bakgrund av ovanstående vill jag fråga vilka åtgärder regeringen
            kan tänka sig vidta för att förbättra de äldre kroniskt sjukas
            situation.
          </p>
          <p xml:id="i-VQ1i3zm9Jk1163EtauhJvC">
            Vilka åtgärder avser socialministern vidta för att de äldre med
            kroniska sjukdomar ska få del av de medel regeringen har aviserat
            i den nationella handlingsplanen för hälso- och sjukvården?
          </p>
          <p xml:id="i-WfK4o59PqCg1Mj455fZ2zr">
            Vilka åtgärder avser socialministern vidta för att stärka kompetensutveckling
            och specialistresurser inom primärvården?
          </p>
          <p xml:id="i-Ai9228pZ13mkkAYCeqPsvL">
            Hur avser regeringen i överenskommelse med Landstingsförbundet
            betona vikten av insatserna för de äldre med kroniska sjukdomar?
          </p>
          <p xml:id="i-WF15xT8hByh5CaPLjJituh">
            Vilka initiativ avser regeringen ta för att intentionerna bakom
            prioriteringsbeslutet uppnås?
          </p>
        </div>
      </div>
    </body>
  </text>
</TEI>
