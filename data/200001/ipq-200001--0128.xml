<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0128">
  <teiHeader>
    <fileDesc>
      <titleStmt>
        <title>idrotten, folkhälsan och samhällets stöd</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>idrotten, folkhälsan och samhällets stöd till statsrådet Ulrica Messing om idrotten, folkhälsan och samhällets stöd</title>
          <idno type="rdwebb">GO10128</idno>
          <ref type="dokument_url_text">http://data.riksdagen.se/dokument/GO10128/text</ref>
          <ref type="dokument_url_html">http://data.riksdagen.se/dokument/GO10128</ref>
          <ref type="dokumentstatus_url_xml">http://data.riksdagen.se/dokumentstatus/GO10128</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Bergström, Sven (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Fwdrf3M5aYzp2Q3359dwMo" corresp="i-L7Ay5GaFaMutWEX7utMv62">
          <date when="2000-11-28"/>
        </correspAction>
        <correspAction type="answered" xml:id="i-UzEszUCRo2TaevPjuFg4qf" corresp="i-L7Ay5GaFaMutWEX7utMv62">
          <date when="2001-01-16"/>
        </correspAction>
        <correspAction type="sent" xml:id="i-CdQxWKztDxNmLdwgX19Xab" corresp="i-KtELEJ9HytY7HFgQExEzLq">
          <date when="2000-11-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SexANCkyWMPTHqK14h33XR">
            Interpellation 2000/01:128 av Sven Bergström (c) till statsrådet
            Ulrica Messing om idrotten, folkhälsan och samhällets stöd
          </p>
        </div>
        <div type="ipqSubmissionInfo">
          <p xml:id="i-SWmunoh6hExRTE1TMHPvrz">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rr7HbQsZrdVETz8nSPgzBK">
            Framgångarna för de svenska deltagarna i först de ordinarie olympiska
            spelen i Sydney och därefter i de paralympiska spelen har gett
            berättigad uppmärksamhet. För idrottsrörelsen betyder det att
            ett växande antal barn och ungdomar söker sig till idrottsarenorna
            för att vara med i den verksamhet som här erbjuds. Därmed växer
            också den redan i dag största folkrörelsen ytterligare. I dag
            finns ca 3 miljoner medlemmar i idrottsrörelsen.
          </p>
          <p xml:id="i-GbNir6V86i7rvV5SJqWVHL">
            Detta är mycket glädjande och innebär att det borde finnas möjligheter
            att bryta den trend av ökat stillasittande, ohälsosam viktökning
            och allt sämre kondition som har kunnat märkas hos både ungdomar
            och äldre under senare tid. En sådan utveckling leder annars till
            ökade ohälsotal och ett sämre välbefinnande i största allmänhet
            bland befolkningen.
          </p>
          <p xml:id="i-NTAFBY2GfsKJ5yJdUiauwN">
            Men hur går det för alla de barn och ungdomar som inte spontant
            söker sig till den organiserade idrotten i klubbar och idrottsföreningar
            landet runt? I förra veckan kom ett nödrop från sjukgymnaster,
            skolläkare och idrottslärare i skolan. Här konstateras att ungdomars
            hälsa blivit allt sämre de senaste åren i takt med att utrymmet
            för fysisk aktivitet i skolan minskat. Problem med rygg och nacke,
            övervikt och dålig kondition är bara några av de symtom som ökat.
            Man har de senaste åren sett en markant ökning av de här problemen
            och de sätts i direkt relation till att ungdomarna rör sig för
            lite.
          </p>
          <p xml:id="i-FzxARuPgD7i9xTddzghBnm">
            I brevet med drygt 3 000 underskrifter kräver gruppen att ämnet
            idrott och hälsa utökas till minst tre tillfällen per vecka, men
            helst ser de att eleverna får 60 minuters fysisk aktivitet varje
            dag. Och man behöver inte dra in på något annat ämne eftersom
            deras förslag är att skoldagen utökas för att hinna med den fysiska
            aktiviteten.
          </p>
          <p xml:id="i-2ansJvpXMzsKhgTD5SveVE">
            Redan i dag vet vi att ohälsan kostar samhället omkring 300 miljarder
            om året, vilket föranlett Folkhälsokommittén att lägga fram förslag
            till 20 nationella mål för hälsoutvecklingen. Vad Folkhälsokommittén
            delvis synes ha förbisett är den stora betydelse som idrottsrörelsen
            och skolidrott och gymnastik kan spela för att främja folkhälsan.
          </p>
          <p xml:id="i-MzsbZFUQcDWRfq7yc9JwoV">
            Från regeringens sida har under senare tid signalerats ett visst
            ökande intresse för idrotten. Den fest för OS-deltagarna som ordnades
            i Rosenbad var välmotiverad och uppenbart uppskattad.
          </p>
        </div>
        <div type="ipQuestion">
          <p xml:id="i-FT8zuA8c7MEBmSvqhSde5F">
            Samtidigt kan dock konstateras att idrottsfrågorna i andra sammanhang
            behandlas styvmoderligt. Några exempel:
            <list rend="unordered">
              <item>
                Folkbildningsrådet har aviserat en frysning till 2006 av studieförbundens
                statsbidrag, vilket innebär att ett växande studieförbund som
                idrottsrörelsens SISU inte ges förutsättningar att fortsätta vara
                det värdefulla instrument för idrottsrörelsens aktiviteter och
                studieverksamhet som tidigare.
              </item>
              <item>
                På många håll i skolorna krymper utrymmet för idrott som framhållits
                i texten ovan. På gymnasieskolan är b-kursen fr.o.m. i höst borttagen
                vilket innebär mindre än en timme idrott i skolan under de tre
                gymnasieåren. Enligt läroplanen ska skolorna erbjuda sina elever
                en timme idrott per vecka. Sverige är på detta område näst sämsta
                land i Europa, endast Irland är sämre. Bäst är Frankrike, där
                man har tre timmar schemalagd idrott i veckan.
              </item>
              <item>
                I Regeringskansliet skiljs idrotten från övriga folkrörelse-
                och kulturfrågor i Kulturdepartementet och följer med den ansvarige
                ministern till Näringsdepartementet. Hur ska då idrotten kunna
                prioriteras och hanteras på ett samlat och framsynt sätt?
              </item>
              <item>
                I det nyligen avlämnade betänkandet från Folkhälsokommittén nämns
                idrotten närmast pliktskyldigast. Där tycks man inte ha förstått
                vilken kraft som finns i en aktiv och livaktig idrottsrörelse
                med både bredd och topp.
              </item>
            </list>
          </p>
          <p xml:id="i-2HdG6ZMPATRKqA7f8rhQbA">
            Mot bakgrund av vad som anförts ovan vill jag fråga statsrådet
            Messing:
          </p>
          <p xml:id="i-UN4NPW9mfPPZGQ3E45X7kP">
            Vilka konkreta åtgärder är statsrådet beredd att vidta för att
            stärka idrottsrörelsens ställning och skapa bättre förutsättningar
            för en fortsatt positiv utveckling för både bredd- och toppidrott
            och därmed en förstärkt folkhälsa?
          </p>
        </div>
      </div>
    </body>
  </text>
</TEI>
