<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0405">
  <teiHeader>
    <fileDesc>
      <titleStmt>
        <title>regelförenklingar</title>
        <author>Berggren, Inga (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regelförenklingar till näringsminister Björn Rosengren om regelförenklingar</title>
          <idno type="rdwebb">GO10405</idno>
          <ref type="dokument_url_text">http://data.riksdagen.se/dokument/GO10405/text</ref>
          <ref type="dokument_url_html">http://data.riksdagen.se/dokument/GO10405</ref>
          <ref type="dokumentstatus_url_xml">http://data.riksdagen.se/dokumentstatus/GO10405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CZYhqMaUy5VkTwsMNWg9pc</idno>
            <persName>Berggren, Inga (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PyTDNHhbeA4GF9wUgjvwJD" corresp="i-HP26Ex6XfZD2gozC8P6pdm">
          <date when="2001-05-02"/>
        </correspAction>
        <correspAction type="answered" xml:id="i-AYVu5PpyKck5dzmy84WWcJ" corresp="i-HP26Ex6XfZD2gozC8P6pdm">
          <date when="2001-05-07"/>
        </correspAction>
        <correspAction type="sent" xml:id="i-TgkQ97a9x8Nq4DKPMcRv6e" corresp="i-CZYhqMaUy5VkTwsMNWg9pc">
          <date when="2001-04-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7oRrRVcs7FNN8cyTzzAFHL">
            Interpellation 2000/01:405 av Inga Berggren (m) till näringsminister
            Björn Rosengren om regelförenklingar
          </p>
        </div>
        <div type="ipqSubmissionInfo">
          <p xml:id="i-RrhD8HwWWfyusRhua86Rc8">
            den 23 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5HwvS4NZhARyvRpwn7teP3">
            Regeringen behöver tydligare visa att den prioriterar frågor
            som handlar om ett bra småföretagarklimat.
          </p>
          <p xml:id="i-JZqGtLWipwgTzv8oVTQVGZ">
            Sedan hösten 1994 har vi haft en socialdemokratisk regering.
            I sex och ett halvt år har regeringen talat om regelförenklingar
            och skattelättnader. Pratet om regelförenklingar och skattelättnader
            har inte resulterat i så mycket. Man skulle kunna tro att det
            är medvetet.
          </p>
          <p xml:id="i-YE19A6NG8NznxueoECyXQh">
            Erfarenheterna från länder som tar avregleringsarbetet på allvar,
            som Storbritannien och Nederländerna, visar att det krävs politiskt
            stöd från allra högsta nivå. Statsministern bör därför leda och
            politiskt ansvara för arbetet. En lämplig grupp bör genomföra
            arbetet.
          </p>
          <p xml:id="i-YXxSwdcq2AHTWo9yLQnQvp">
            Gruppen bör föreslå modeller för hur arbetet ska bedrivas, bistå
            med kompetens samt lyfta fram goda exempel på avregleringar. Gruppen
            ska årligen lämna en redogörelse till riksdagen. Varje departement
            och varje myndighet är ansvarigt för rapporteringen till avregleringsgruppen.
          </p>
          <p xml:id="i-Pe3X3ihrj7Ts5ZAPGmf5qb">
            Tydliga och mätbara mål är viktiga för avregleringen. Avregleringsgruppen
            ska ansvara för de kvalitativa och kvantitativa målen för arbetet.
            Ett lägsta kvantitativt mål kan vara att alla företagsregler ska
            ha granskats inom en fyraårsperiod.
          </p>
          <p xml:id="i-8PDZ9gx9U81wJ2UDhSrjQh">
            Målet för regelförenklingsarbetet måste anges tydligt @ inom
            en mandatperiod ska regelmängden minska med t.ex. 25 %, så som
            med gott resultat genomförts i Holland.
          </p>
          <p xml:id="i-AumpojYrH7UZHcWAdc2HaL">
            Gruppen bör se till att arbetet framför allt syftar till att
            avskaffa eller minska sådana regler och regelsystem som bedöms
            minska konkurrenstrycket. Arbetet ska ske med beaktande av att
            samhället måste ha effektiva regelsystem för skydd av människors
            liv och hälsa, miljöskydd och säkerhet.
          </p>
          <p xml:id="i-BnUEHKd44HyLkLm2qzZYt4">
            Obligatorisk konsekvensanalys bör vara en naturlig del av arbetet.
            Simplexenheten kan enligt dagens förordning inte kräva in konsekvensanalyser
            från myndigheter och kommittéer och dessa har inte heller någon
            skyldighet att sända in dessa till Simplex.
          </p>
          <p xml:id="i-ReyxvqsA8ruJt3KWa6kV9">
            Simplexförordningen bör snarast kompletteras så att Simplex får
            denna möjlighet och så att myndigheter och kommittéer åläggs att
            sända in sina konsekvensanalyser till Simplex.
          </p>
          <p xml:id="i-Pqv2kLcoqXiDLiHwuANGes">
            Tidsbegränsade regler gör att regelmängden inte automatiskt ökar
            med tiden. Öka användningen av den s.k. solnedgångsprincipen.
            En försöksverksamhet som kan prövas är att medvetet arbeta med
            tidsbegränsade regler. Regler där det redan från början anges
            att de har en begränsad livstid, så att en regel för att fortleva
            efter sitt "slutdatum" måste ha stöd av ett nytt aktivt beslut.
            Lagstiftningen prövas och alla regler, som inte tillämpats på
            fem år, genomgår en rullande översyn. Finns det inga uppenbara
            och synnerliga skäl att vidhålla regeln efter detta tas den bort.
            Det kan ju vara så att man överskattat behovet av en reglering
            eller att regeln inte lett till avsett resultat.
          </p>
          <p xml:id="i-UZ1aXvBvZuthoUNZtwW4xV">
            Regeringen bör uppdra åt myndigheterna att lämna bindande löften
            om hur lång tid det tar att avgöra ett ärende. Om myndigheten
            inte hör av sig inom angiven tid bör detta kopplas till ett automatiskt
            avgörande av ärendet till företagarens fördel.
          </p>
          <p xml:id="i-DJAe1uoLG5KSZAG9k8RCuG">
            Lättnader i företagens uppgiftslämnande till myndighet. Förenkla
            för företagen att lämna de uppgifter som är nödvändiga (om fler
            myndigheter vill ha samma uppgifter ska det räcka med att företaget
            lämnar dem till ett ställe).
          </p>
        </div>
        <div type="ipQuestion">
          <p xml:id="i-9QSKLrxjYxzxCHpXrF5muu">
            Jag skulle vilja fråga näringsministern:
            <list rend="unordered">
              <item>
                1. Avser näringsministern verka för att frågor rörande regelförenklingar
                för företagandet får högre politisk prioritet?
              </item>
              <item>
                2. Avser näringsministern verka för att den s.k. solnedgångsprincipen
                används vid införande av nya regler?
              </item>
              <item>
                3. Avser näringsministern verka för att det införs en tidsgräns
                för myndigheters ärendehantering efter vilken ärendet automatiskt
                avgörs till företagets fördel?
              </item>
              <item>
                4. Avser näringsministern verka för ett enhetligt och förenklat
                uppgiftslämnande för företagen till myndigheter?
              </item>
              <item>
                5. Avser näringsministern att ge Simplex befogenhet att kräva
                in konsekvensanalyser från myndigheter och kommittéer?
              </item>
              <item>
                6. Avser näringsministern göra myndigheter och kommittéer skyldiga
                att sända regelförändringar till Simplex?
              </item>
              <item>
                7. Avser näringsministern sätta upp tydliga och mätbara mål för
                avregleringar och regelförenklingar?
              </item>
            </list>
          </p>
        </div>
      </div>
    </body>
  </text>
</TEI>
