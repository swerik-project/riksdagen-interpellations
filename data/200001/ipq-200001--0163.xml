<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0163">
  <teiHeader>
    <fileDesc>
      <titleStmt>
        <title>höjda taxeringsvärden</title>
        <author>Odell, Mats (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>höjda taxeringsvärden till finansminister Bosse Ringholm om höjda taxeringsvärden</title>
          <idno type="rdwebb">GO10163</idno>
          <ref type="dokument_url_text">http://data.riksdagen.se/dokument/GO10163/text</ref>
          <ref type="dokument_url_html">http://data.riksdagen.se/dokument/GO10163</ref>
          <ref type="dokumentstatus_url_xml">http://data.riksdagen.se/dokumentstatus/GO10163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Odell, Mats (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XAQ6ceKPMM8MceRp277ofQ" corresp="i-A5R84cTmpky3NHJ7nLKaEt">
          <date when="2000-12-12"/>
        </correspAction>
        <correspAction type="answered" xml:id="i-Td5BngszvcAv5P11xkTJC4" corresp="i-A5R84cTmpky3NHJ7nLKaEt">
          <date when="2001-02-06"/>
        </correspAction>
        <correspAction type="sent" xml:id="i-DhHWKWW5hMcHjNxz5q76rJ" corresp="i-QrnhMBZLsGdbeBasmoTLpZ">
          <date when="2000-12-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GJuLppTJBePYmzZbAxiQEz">
            Interpellation 2000/01:163 av Mats Odell (kd) till finansminister
            Bosse Ringholm om höjda taxeringsvärden
          </p>
        </div>
        <div type="ipqSubmissionInfo">
          <p xml:id="i-UoMcvZLkz36hCRB4hK5LQZ">
            den 4 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-sZbqdosxE6KH4BH5Q5Jhu">
            Höjda taxeringsvärden kan ge skattechock, skriver Riksskatteverket
            (RSV) med anledning av att man nu har fastställt de nya omräkningstalen
            på vilka taxeringsvärdena och i förlängningen fastighetsskatten
            grundas. Uttalandet är ovanligt profilerat för att komma från
            en myndighet. Det har dock sitt berättigande då det framkommer
            att följden av omräkningen blir extrema fastighetsskattehöjningar
            i framför allt storstadsområdena.
          </p>
          <p xml:id="i-UnwNwXRHDtMLqMQGp4BDYq">
            Att fastigheter beskattas motiveras utifrån att fastighetsbeskattningen
            är en del av kapitalbeskattningen. Den som sparar i bank eller
            aktier beskattas för den löpande avkastningen. Motsvarande bör
            gälla för avkastningen på det kapital som finns nedlagt i en villa
            eller ett radhus. Fastighetsskatten utgör en skatt på en schablonmässigt
            beräknad avkastning. Fr.o.m. 1996 är principen att taxeringsvärdena
            ska räknas om årligen med hänsyn till hur priserna utvecklas.
            Så har dock inte varit fallet, utan en frysning av taxeringsvärdena
            har skett på 1997 års nivå. Det faktum att man nu släpper frysningen
            från årsskiftet gör att taxeringsvärdena och därmed fastighetsskatten
            i tillväxtområden ökar mycket kraftigt.
          </p>
          <p xml:id="i-CQUj5JJbZMbKH6HouCrVGg">
            Kristdemokraterna menar att själva principen bakom fastighetsskatten
            i grunden är felaktig. Att fastighetsinnehav jämförs med sparande
            i aktier eller bank är orimligt. Sparandet ger löpande avkastning
            som beskattas efter bärkraft. Innehav av fastigheter genererar
            vanligtvis inga inkomster för ägare att betala skatten med. Fastighetsskatten
            är dessutom orättvis då den slår helt olika beroende på var i
            landet man bor. En fastighetsinnehavare som bebott sitt hus i
            decennier, inflyttad på grund av tillgång på arbete och som råkar
            bo i ett tillväxtområde, tvingas nu se sin fastighetsskatt rusa
            i höjden. Detta ska jämföras med andra icke attraktiva områden
            där fastighetsskatten sjunker. Detta är en orimlig orättvisa som
            inte kan fortgå. Principproblemet såväl som den blinda orättvisan
            hos fastighetsskatten är grunden för att fastighetsskatten på
            sikt bör avvecklas. Kristdemokraterna motsätter sig att frysningen
            av taxeringsvärdena nu släpps.
          </p>
          <p xml:id="i-ETjy6e2s5EcSzb6EYhrqak">
            Regeringen tvingas nu att justera fastighetsskattesatsen nedåt
            för såväl småhus som flerbostadshus. Till de värsta exemplen hör
            Solna och Sundbyberg med nästan en dubblering av taxeringsvärdet.
            Den genomsnittliga fastighetsskatten för småhus stiger med nästan
            10 000 kr, från 17 210 kr till 27 160 kr i Solna.
          </p>
          <p xml:id="i-DCnVtDccc9gXHsRXSGX673">
            Vidare kommer taxeringsvärdets höjning att medföra att många
            blir förmögna, med regeringens definition, och drabbas då förutom
            av fastighetsskattehöjningen av förmögenhetsskatt. Effekterna
            kommer att bli extra hårda för låginkomsttagare, dit många pensionärer
            hör, boende i ett storstadsområde. Regeringen visar i sin budgetproposition
            hur förändringarna i fastighets- och förmögenhetsskatt kommer
            att slå i landet (prop. 2000/01:1, kap. 9). På ett område underlåter
            man dock att redovisa effekterna och det är för gruppen hushåll
            över 65 år bosatta i eget hem i Storstockholm. Just dessa pensionärer,
            varav många är låginkomsttagare, kommer att drabbas hårdast efter
            den omräkning som RSV redovisar.
          </p>
          <p xml:id="i-8Hu4ndkjjJ2EUFomUUXkyZ">
            RSV:s omräkning gäller för 2001. Dock tillämpas en s.k. rullande
            fastighetstaxering. Detta innebär att omräkningstalen kommer att
            ändras varje år framöver. Detta får som följd en ytterligare differentiering
            av taxeringsvärdena, där skillnaderna mellan tillväxtområden och
            övriga landet kommer att öka.
          </p>
          <p xml:id="i-E7sGeEyjBAzPhZzUEPRunp">
            Bakgrunden till de kraftigt ökade priserna och taxeringsvärdena
            i Storstockholmsområdet är de redan höga kostnaderna för att köpa
            och bygga bostäder. Stockholm har årligen en nettoinflyttning
            på ca 20 000 människor, och regionen har länge varit dragloket
            i landets BNP-tillväxt. Bostadsbristen, bl.a. till följd av i
            stort sett obefintlig nybyggnation av bostäder, har lett till
            att området nu tappar i tillväxthastighet och får nu, enligt bedömare,
            se sig omsprungen av Göteborgs- och Skåneregionen. Till bostadssektorns
            övertunga skatteryggsäck, vad avser nybyggnation, kommer nu den
            exploderande fastighetsskatten, vilket ytterligare kommer att
            minska produktionen av bostäder. Härav följer minskad ekonomisk
            tillväxt.
          </p>
        </div>
        <div type="ipQuestion">
          <p xml:id="i-LAfZhkXcoyobUcW536XbeK">
            Mot bakgrund av ovan sagda, ställs fyra frågor till finansministern:
            <list rend="ordered">
              <item>
                Vilka åtgärder avser finansministern vidta för att komma till
                rätta med de effekter som den höjda fastighetsskatten medför för
                låg- och medelinkomsttagare i tillväxtområdena, trots den aviserade
                begränsningsregeln?
              </item>
              <item>
                Vilka effekter beräknar finansministern att Riksskatteverkets
                uppräkning av taxeringsvärdena kommer att få för hushåll över
                65 år, bosatta i egna hem i Storstockholmsområdet?
              </item>
              <item>
                Avser finansministern vidta några åtgärder för att förhindra
                en ytterligare segregering av fastighetsskatten mellan tillväxtområdena
                och övriga landet, mot bakgrund av de omräkningar av taxeringsvärdena
                som kommer att ske fr.o.m. år 2002 och framåt?
              </item>
              <item>
                Avser finansministern vidta några åtgärder mot de strukturella
                nackdelar för ekonomins funktionssätt som nuvarande fastighetsskattekonstruktion
                medför, där boende såväl som bostadsinvesteringar i tillväxtområden
                ytterligare försvåras och fördyras?
              </item>
            </list>
          </p>
        </div>
      </div>
    </body>
  </text>
</TEI>
