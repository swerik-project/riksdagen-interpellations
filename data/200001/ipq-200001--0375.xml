<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0375">
  <teiHeader>
    <fileDesc>
      <titleStmt>
        <title>bostadsbyggandet</title>
        <author>Thalén Finné, Ewa (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bostadsbyggandet till statsrådet Lars-Erik Lövdén om bostadsbyggandet</title>
          <idno type="rdwebb">GO10375</idno>
          <ref type="dokument_url_text">http://data.riksdagen.se/dokument/GO10375/text</ref>
          <ref type="dokument_url_html">http://data.riksdagen.se/dokument/GO10375</ref>
          <ref type="dokumentstatus_url_xml">http://data.riksdagen.se/dokumentstatus/GO10375</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <persName>Ewa Thalén Finné</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XEff5BHpzJBJLbeYrXyWQ1" corresp="i-6qjD2tsSCtsrmXQjy7mtCJ">
          <date when="2001-04-24"/>
        </correspAction>
        <correspAction type="answered" xml:id="i-5Ttcxxad6rQeqWojiPDuyH" corresp="i-6qjD2tsSCtsrmXQjy7mtCJ">
          <date when="2001-04-24"/>
        </correspAction>
        <correspAction type="sent" xml:id="i-PKWDPJi1q5isYEJ8ySqLma" corresp="i-Ev13DrJjHbo85jEmQ5EPLM">
          <date when="2001-04-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XZ47MarqTh7krxq6SBjPzo">
            Interpellation 2000/01:375 av Ewa Thalén Finné (m) till statsrådet
            Lars-Erik Lövdén om bostadsbyggandet
          </p>
        </div>
        <div type="ipqSubmissionInfo">
          <p xml:id="i-S5LpGckKNPLDbzAoj3TdsU">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TUcWDZRAUhHf7r7m757d9E">
            Problemen på bostadsmarknaden beskrivs väl i en ny bostadsenkät
            som Länsstyrelsen i Skåne och Boverket arbetar med. Där framgår
            att hälften av Skåne läns kommuner förväntar sig en brist på hyresrätter
            under 2001. I Malmö förväntas 1 100 lägenheter påbörjas under
            2001 samtidigt som kommunen ser en större efterfrågan på bostäder
            än vad som kommer att byggas. Det främsta hindret är enligt enkäten
            de höga produktionskostnaderna, och därefter följer den bristande
            planberedskapen.
          </p>
          <p xml:id="i-7b177YxNAzhesMhCFrCukf">
            För att möta efterfrågan på hyresrätter planerar regeringen att
            införa investeringsbidrag som man hoppas ska lyfta nybyggandet.
            Problemet är bara att det t.ex. behövs 10 000 nya bostäder bara
            i Stockholm, och regeringens plan kommer i bästa fall att ge 2
            500 lägenheter. Dessutom är investeringsbidragen ett kortsiktigt
            förslag som inte löser problemet. Så fort bidraget tar slut avstannar
            eventuell nyproduktion igen.
          </p>
          <p xml:id="i-Lfhob1RWoEFrSMyMxGaXZr">
            Dessutom påpekar Boverket i sin byggprognos det som nu verkar
            bli alltmer troligt, nämligen att svensk ekonomi går in i en fas
            med lägre tillväxt. Det kan t.o.m. gå så långt som till stagnation.
            Då kommer byggandet att ligga på i stort sett oförändrad nivå
            de närmaste åren till dess tillväxten åter tar fart. Med en sämre
            utveckling av BNP under de närmaste åren ökar byggandet endast
            något fram till år 2004. Detta illustrerar hur viktig BNP-utvecklingen
            är för byggandet.
          </p>
          <p xml:id="i-U4vgNwCdTni7yngPPBDGP4">
            Många av problemen på bostadsmarknaden kommer tyvärr att kvarstå
            även efter regeringens vårbudget, och det beror framför allt på
            att regeringen valt att bortse från flera viktiga faktorer. T.ex.
            borde regeringen ta initiativ till att se över hur bruksvärdessystemet
            och hyresregleringen fungerar. Det finns i dag ett stort problem
            för nybyggnation av hyreslägenheter. Det är möjligheten att efter
            inflyttning i nybyggd lägenhet överklaga hyran till hyresnämnden
            för bruksvärdesprövning. Detta skapar för stor osäkerhet för byggherre
            och långivare. Dessa parter måste kunna finansiera sitt projekt
            för att nyproduktion ska komma i gång.
          </p>
          <p xml:id="i-Th9p8zhEfNCkB8mhTMrBCA">
            En annan orimlighet är att i dag kan en lägenhet i ett ytterområde
            ha högre hyra än en likartad lägenhet i innerstaden. Det borde
            med andra ord finnas incitament för att öka lägesfaktorns betydelse
            inom brukvärdessystemet. Självklart finns det olika åsikter om
            dessa system, men en sak är klar, de nuvarande systemen omöjliggör
            på de flesta orter ett lönsamt byggande av hyresrätter.
          </p>
          <p xml:id="i-63y3vczRx3LNtoMUTYa35d">
            Ett annat av de stora problemen på bostadsmarknaden är den höga
            beskattningen på bostadsbyggande. En undersökning som gjorts av
            Fastighetsägarförbundet visar att skatter och avgifter utgör 60
            % av den totala produktionskostnaden och 65 % av hyran. Detta
            beror bl.a. på att fastigheter och boende beskattas både som konsumtion
            och som kapital. Siffrorna talar sitt tydliga språk och borde
            föranleda regeringen att se vad som kan göras för att sänka det
            skattetryck som effektivt motverkar bostadsbyggandet.
          </p>
          <p xml:id="i-12dhjFhfhHbURGCyUgv2Q9">
            Avslutningsvis konstaterar jag att statsrådet trots positiva
            uttalanden inte kommer att lägga fram några förslag om tredimensionell
            fastighetsbildning i vårbudgeten. Tredimensionell fastighetsbildning
            och ägarlägenheter skulle förbättra situationen på bostadsmarknaden,
            och jag hoppas att ministern på den punkten kan gå från ord till
            handling.
          </p>
        </div>
        <div type="ipQuestion">
          <p xml:id="i-K2bvtLeUV3feUZTMup6SZ8">
            Mot bakgrund av ovanstående vill jag ställa följande frågor till
            statsrådet:
            <list rend="unordered">
              <item>
                1. Vad tänker statsrådet göra för att minska skatternas del av
                produktionskostnader och hyra?
              </item>
              <item>
                2. Vad tänker statsrådet göra för att säkra ett långsiktigt stabilt
                bostadsbyggande även när investeringsbidragen upphör?
              </item>
              <item>
                3. Vad tänker statsrådet göra för att lägesfaktorn inom bruksvärdessystemet
                ska kunna få en större inverkan på hyressättningen, och inte som
                i dag fungera tvärtom genom att hyran ofta är högre i ytterområden
                än i innerstad?
              </item>
            </list>
          </p>
        </div>
      </div>
    </body>
  </text>
</TEI>
