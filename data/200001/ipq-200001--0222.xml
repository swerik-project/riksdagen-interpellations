<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0222">
  <teiHeader>
    <fileDesc>
      <titleStmt>
        <title>diskriminering av flyktingar i skattelagstiftningen</title>
        <author>Schlaug, Birger (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>diskriminering av flyktingar i skattelagstiftningen till finansminister Bosse Ringholm om diskriminering av flyktingar i skattelagstiftningen</title>
          <idno type="rdwebb">GO10222</idno>
          <ref type="dokument_url_text">http://data.riksdagen.se/dokument/GO10222/text</ref>
          <ref type="dokument_url_html">http://data.riksdagen.se/dokument/GO10222</ref>
          <ref type="dokumentstatus_url_xml">http://data.riksdagen.se/dokumentstatus/GO10222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EfLrWUocZwsV2PVnPdzohZ</idno>
            <persName>Schlaug, Birger (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-6CecQvje92pd3WhTjadPhB" corresp="i-A5R84cTmpky3NHJ7nLKaEt">
          <date when="2001-01-31"/>
        </correspAction>
        <correspAction type="answered" xml:id="i-GExZuemwdm3Vm2JC1PzxVr" corresp="i-A5R84cTmpky3NHJ7nLKaEt">
          <date when="2001-03-06"/>
        </correspAction>
        <correspAction type="sent" xml:id="i-81XiMH52hmgyWQz2K69TYf" corresp="i-EfLrWUocZwsV2PVnPdzohZ">
          <date when="2001-01-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UQrB8LjizWUhhQCAL5G4Zv">
            Interpellation 2000/01:222 av Birger Schlaug (mp) till finansminister
            Bosse Ringholm om diskriminering av flyktingar i skattelagstiftningen
          </p>
        </div>
        <div type="ipqSubmissionInfo">
          <p xml:id="i-8wcrpATGa1vAhgZURkjRcJ">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AdRpVz6B3zWtfDYvwWgE83">
            Riksdagen antog i höstas, efter ett förslag från regeringen,
            en ny lag om sänkt skatt för utländska experter. En i sig obskyr
            idé, som väl snarast framtvingats genom att andra länder inom
            EU konkurrerar om kvalificerade experter och nyckelpersoner genom
            att erbjuda gräddfiler. Marknaden kräver skattenedsättning för
            sina gunstlingar på samma sätt som gamla kommunistdiktaturer lät
            partipampar leva under andra skatteregler än vanliga dödliga.
            Med viss tillfredsställelse kan jag konstatera att riksdagens
            majoritet beslutat stödja Miljöpartiets krav på att regeringen
            inom EU aktivt, som del av det mellanstatliga samarbetet, ska
            arbeta för att få bort denna destruktiva konkurrens.
          </p>
          <p xml:id="i-KmyNENweJjzanDd4tiyJnv">
            Den nya lagen innebär att utländska experter ska få 25 % lägre
            skatt om de jobbar i Sverige under några år. Men det omfattar
            inte alla utländska kvalificerade experter, hur efterfrågade de
            än skulle vara i vårt land. Har man tagit kamp för mänskliga rättigheter
            i fascistiska, religiösa eller kommunistiska diktaturer riskerar
            man att inte få komma i fråga. Inte om man tvingats fly och råkat
            hamna i Sverige. Då har man nämligen förverkat sin rätt att bli
            betraktad som utländsk expert även om man för länge sedan vänt
            tillbaka till sitt hemland. Man får nämligen inte, för att åtnjuta
            denna expertregel, ha bott eller vistats i Sverige de senaste
            fem åren. Och undantag för flyktingar kan icke göras, säger regeringen.
            Vilket, efter en del tragglande, en majoritet i riksdagen ställt
            sig bakom. Miljöpartiet krävde undantag för flyktingar och fick
            stöd i denna uppfattning av fp och kd i skatteutskottet. Vänsterpartiet
            hade ändrat uppfattning till kammarbehandlingen, då man valde
            att stötta Miljöpartiets krav på icke-diskriminering.
          </p>
          <p xml:id="i-F6YkwergHUJD9fDQAVuvrj">
            Av historien kan man lära. Hade denna lagstiftning gällt i tidigare
            historiska skeden hade alla de chilenare som flydde till Sverige
            under 70-talet, och vars flykt underlättades av en aktiv svensk
            politik, diskriminerats jämfört med de chilenare som stödde regimen.
            Hade denna lagstiftning gällt under Sovjettiden hade demokratikämpar
            diskriminerats jämfört med regimens medlöpare. Jag tror att var
            och en ser det absurda i en lagstiftning som gör att de som kämpat
            för sina liv, för mänskliga rättigheter, för allt det som vi tar
            för givet i vårt lilla land ska behandlas sämre än andra. Går
            vi tillbaka till 40-talet, så borde var och en kunna räkna ut
            vad som hade hänt.
          </p>
          <p xml:id="i-UzhedWn4w64cCwKTWdxKng">
            Regeringen ville således inte göra undantag för flyktingar, som
            genom detta, jämfört med andra utländska medborgare, diskrimineras.
            De argument som, i debatten, använts emot Miljöpartiets krav har
            bl.a. varit att begreppet "flykting" inte finns i skattelagstiftningen.
            Inte begreppet flyktingstatus heller. Som om det vore viktigare
            om flyktingbegreppet finns i skattelagstiftningen än att se att
            det finns människor som flyr för sina liv!
          </p>
          <p xml:id="i-FcqGcUiEh7FEUsCki38hMx">
            Det är svårt att förstå hur socialdemokrater, med den histora
            som arbetarrörelsen har, kan använda ett sådan argument, som om
            Göran Persson och regeringen var villiga att skriva under att
            skattetekniska detaljer väger tyngre än kamp för mänskliga rättigheter.
            Vad var i så fall alla vackra, och kloka, ord värda under Förintelsekonferensen?
            Vad är det då värt att hålla den aktuella uppföljningskonferensen,
            med vackra tal också i riksdagens kammare?
          </p>
          <p xml:id="i-Dc612sigwk4tZVRaddA37n">
            Ett annat argument som regeringspartiets representant i riksdagsdebatten,
            som föregick beslutet, använt är följande: "Jag tror inte att
            det är ett reellt problem". Ett intresssant påpekande, som står
            i kontrast till tanken att lagstiftning ska förebygga oklarheten.
            I debatten kunde vi från annat håll höra att "man kanske bedömt
            att det inte skulle röra sig om så många nänniskor".
          </p>
          <p xml:id="i-TfjEVV4zZPKntTFY2kwx1X">
            Utifrån detta perspektiv är det intressant att ta del av hur
            utvecklingen blivit. Intresset för den nya expertskatten, som
            trädde i kraft den 1 januari, i år spränger de beräkningar som
            regeringen gjort, berättades det för en tid sedan. I propositionen
            räknade regeringen med att 400 personer skulle kunna få skattelindringen.
            Beräkningar redan nu pekar på ansökningarna blir närmare 1 500.
            I Dagens Industri kan man ta del av hur t.ex. revisionsbyrån Ernst
            &amp; Youngs enhet för internationella personalfrågor ser på det:
            "Bara hos våra klienter bedömer vi att 150@200 personer kan falla
            under de här reglerna..." Även Riksskatteverket, som tar hand
            om företagens förfrågningar, bekräftar de många ansökningarna.
          </p>
          <p xml:id="i-9BxtkMns3LmHx7ss5kKvuH">
            Det stora intresset innebär att risken för att några av de utländska
            experter som företagen nu vill anställa har varit flyktingar i
            vårt land under en period, för att sedan åkt tillbaka till sitt
            hemland eller till något annat land. Det innebär att risken ökar
            att människor blir diskriminerade, jämfört med andra, för sin
            aktiva kamp för demokrati och mänskliga rättigheter.
          </p>
        </div>
        <div type="ipQuestion">
          <p xml:id="i-WKajMGfcTGotTd4PJzCDRb">
            Regeringssidans representant i riksdagsdebatten utlovade gång
            på gång att man var villig att följa utvecklingen. Utvecklingen
            ser ut att visa sig vara sådan att fler söker än man väntat sig.
            Men utvecklingen visar också att det är oerhört svårt att veta
            om företagen redan vid ansökan sållat bort de som varit flyktingar
            på sådant sätt att de inte kan komma i fråga med den rådande lagstiftningen.
            Detta föranleder mig att ställa tre frågor till finansministern:
            <list rend="unordered">
              <item>
                1. Avser finansministern att följa upp huruvida flyktingar diskimineras
                på det sätt som jag ovan beskrivit?
              </item>
              <item>
                2. Hur kommer regeringen att följa upp om företagen, redan då
                de ansöker om skattenedsättning, sållat ut flyktingar som inte
                omfattas av lagen?
              </item>
              <item>
                3. Avser finansministern att föra in begreppet "flykting" i skattelagstiftningen
                om det skulle vara en förutsättning för lagstiftningen för att
                människor inte ska diskrimineras på grund av att de tvingats fly
                efter t.ex. kamp för mänskliga rättigheter och demokrati?
              </item>
            </list>
          </p>
        </div>
      </div>
    </body>
  </text>
</TEI>
