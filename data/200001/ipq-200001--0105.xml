<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0105">
  <teiHeader>
    <fileDesc>
      <titleStmt>
        <title>fristående skolor</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fristående skolor till statsrådet Ingegerd Wärnersson om fristående skolor</title>
          <idno type="rdwebb">GO10105</idno>
          <ref type="dokument_url_text">http://data.riksdagen.se/dokument/GO10105/text</ref>
          <ref type="dokument_url_html">http://data.riksdagen.se/dokument/GO10105</ref>
          <ref type="dokumentstatus_url_xml">http://data.riksdagen.se/dokumentstatus/GO10105</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Nilsson, Ulf (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AivNQwqUGSV4qRLPMVcuz6" corresp="i-3wVE19WEnkoueWU41a2FfR">
          <date when="2000-11-14"/>
        </correspAction>
        <correspAction type="answered" xml:id="i-Kk6WTyD2nXgQUVfahGa4Yt" corresp="i-3wVE19WEnkoueWU41a2FfR">
          <date when="2001-01-23"/>
        </correspAction>
        <correspAction type="sent" xml:id="i-J18jn7KNttAYC2JTHqa4wo" corresp="i-nX9ipUS8FhkbQHkWWytwf">
          <date when="2000-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PuAwijrD3tY6bL9AfLT8hD">
            Interpellation 2000/01:105 av Ulf Nilsson (fp) till statsrådet
            Ingegerd Wärnersson om fristående skolor
          </p>
        </div>
        <div type="ipqSubmissionInfo">
          <p xml:id="i-B7ridvUSRxNBmFJcw5GyiQ">
            den 10 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F5iW37YeDJ1pCbqyKWYgdk">
            Ingegerd Wärnersson uppger i en intervju i Svenska Dagbladet
            (den 6 november 2000) att "vi är på väg mot @ @ @ att vi bara
            kommer att ha fristående skolor". Detta är mycket långt från sanningen,
            eftersom bara 3,5 % av eleverna går i fristående grund- och gymnasieskolor.
            Skolministern har också gjort andra uttalanden. Hon säger sig
            vara oroad av framväxten av fristående skolor och tycker att de
            har spelat ut sin roll som inspirationskälla för de kommunala
            skolorna. Wärnersson anser vidare att många av de fristående skolorna
            numera inte skiljer sig ett dugg från de kommunala skolorna, varken
            pedagogiskt eller när det gäller arbetsformer och arbetssätt.
            Skolministern uttalar sig också i Dagens Nyheter följande dag
            och säger att fristående skolor "inte behöver redovisa kvaliteten
            i undervisningen" trots att de i själva verket står under Skolverkets
            tillsyn. Dessutom måste fristående skolor delta i kommunens uppföljning
            och kvalitetsredovisning om kommunen så vill.
          </p>
          <p xml:id="i-HLnKyq9AUo5UfhHmbHoGZa">
            Med anledning av dessa uttalanden anser jag att det är befogat
            att fråga om skolministern avser att föreslå förändringar som
            innebär sämre villkor för de fristående skolorna. Om sådana förändringar
            är på väg bör många människor få möjlighet att delta i debatten.
          </p>
          <p xml:id="i-RQrBazuG1V8S4t4ydD3EUu">
            Den borgerliga regeringen arbetade fram ett system som innebar
            att elever kan välja andra skolor än kommunala utan att behöva
            betala avgifter. Den socialdemokratiska regeringen har till viss
            del försvårat nyetableringen av fristående skolor, bl.a. genom
            att ge kommunerna rätt att anföra olika skäl mot nyetablering.
            Hittills har fristående skolor i stort ändå varit accepterade
            av regeringen. Men på sista tiden har skolministern i olika sammanhang
            börjat antyda att hon inte tycker att dessa skolor behövs. Det
            är dock inte ministern eller andra politiker utan föräldrar och
            elever som ska avgöra om en fristående skola är ett bättre alternativ
            för just dem. Faktum är att det har visat sig att flera friskolor
            lockar många sökande till samma utbildningar som i den kommunala
            skolan är mindre eftertraktade. Fristående skolor lyckas inte
            sällan med pedagogisk förnyelse och bidrar därmed till att stimulera
            kvaliteten och utvecklingen också i den kommunala skolan. De enskilda
            alternativen behöver enligt min mening bli betydligt fler för
            att tillgodose elevers behov av valfrihet. Därför är det väsentligt
            att få information om vad skolministerns uttalanden kan innebära
            för skolornas och elevernas framtid.
          </p>
          <p xml:id="i-2mqdsrWPSXLrWP4Api5sFN">
            Avser skolministern att vidta några åtgärder som begränsar antalet
            fristående skolor och försvårar för nya att etablera sig?
          </p>
        </div>
      </div>
    </body>
  </text>
</TEI>
