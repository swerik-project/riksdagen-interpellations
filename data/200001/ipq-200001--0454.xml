<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0454">
  <teiHeader>
    <fileDesc>
      <titleStmt>
        <title>skador och risker vid värnpliktstjänstgöring</title>
        <author>Lilliehöök, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skador och risker vid värnpliktstjänstgöring till försvarsminister Björn von Sydow om skador och risker vid värnpliktstjänstgöring</title>
          <idno type="rdwebb">GO10454</idno>
          <ref type="dokument_url_text">http://data.riksdagen.se/dokument/GO10454/text</ref>
          <ref type="dokument_url_html">http://data.riksdagen.se/dokument/GO10454</ref>
          <ref type="dokumentstatus_url_xml">http://data.riksdagen.se/dokumentstatus/GO10454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GgyXv4xamqTouNVz7Tncke</idno>
            <persName>Lilliehöök, Anna (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>Björn von Sydow</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XZEKFfku6PbyFqnL1HNxxZ" corresp="i-6Yv6bDMEdGpsmCZBFnnZk4">
          <date when="2001-05-08"/>
        </correspAction>
        <correspAction type="answered" xml:id="i-WQBDMvm496uyrKSd6BCxmQ" corresp="i-6Yv6bDMEdGpsmCZBFnnZk4">
          <date when="2001-05-11"/>
        </correspAction>
        <correspAction type="sent" xml:id="i-9ApvETS4wmabzfJdkqcQ2f" corresp="i-GgyXv4xamqTouNVz7Tncke">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JB7VBTSgrcBxnosYuaY4H8">
            Interpellation 2000/01:454 av Anna Lilliehöök (m) till försvarsminister
            Björn von Sydow om skador och risker vid värnpliktstjänstgöring
          </p>
        </div>
        <div type="ipqSubmissionInfo">
          <p xml:id="i-MwqAZWnFF33V4aY2GtKndq">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9SPUaru5DSKSAD1Mt14jhT">
            Att göra värnplikten innebär risk. Statistiken visar att under
            värnpliktstjänstgöring är skador än mer vanliga än i de farligaste
            yrken. Försvarets arbete med säkerhet, riskhantering och systematiska
            åtgärder för att förebygga skador måste prioriteras och ansträngningarna
            i detta avseende får aldrig mattas. Olyckor kommer trots detta
            att kunna inträffa och då måste mycket stora krav kunna ställas
            på beredskapen att hantera dessa situationer.
          </p>
          <p xml:id="i-sw2tjUVKcyJ3SbYk9YPiu">
            Värnpliktssystemet som sådant innebär risker. Varje år rycker
            nya unga och oerfarna män in för att utbildas i att hantera vapen
            och tekniskt avancerad utrustning. Skadefrekvensen har tyvärr
            inte minskat som i övrig verksamhet. Statistiken över anmälda
            olyckor visar att risken för värnpliktiga är sex gånger så hög
            som genomsnittet för övriga förvärvsarbetande. Inom övriga områden
            har skadefrekvensen sjunkit radikalt. T.ex. sjönk skadefrekvensen
            för män med 60 % mellan 1988 och 1993, medan den är kvar på hög
            nivå för värnpliktiga. Risken är dubbelt så hög som för dem som
            arbetar med brand och räddningstjänst. Då räknar man ändå med
            att bara hälften av alla olyckor anmäls.
          </p>
          <p xml:id="i-KYdGoGWAsjvTWbvV3vttER">
            Karriärutveckling och utbildningssystem gör att utbildningsbefäl
            ofta ska byta befattning och tjänstgöringsort. Med de stora förändringar
            som nu pågår inom Försvarsmakten ökar risken med olika omflyttningar,
            förbandsnedläggningar och neddragningar som leder till vakanser
            och hög personalomsättning bland befälen som ska utbilda de värnpliktiga.
            Jag har under året fått kännedom om ett antal förband där vakanserna
            har varit mycket höga, i vissa fall uppemot en tredjedel. Detta
            riskerar att vi kan få betydligt ökade risker vid genomförande
            av utbildningar och övningar.
          </p>
          <p xml:id="i-4EkhyDA3L2eZhRFub8QDry">
            När väl olyckan är framme måste situationen kunna hanteras på
            ett bra sätt. Försäkringssituationen är i dag en snårskog och
            möjligheterna till ersättning, som i övrigt i vårt försäkringssystem,
            beroende av inkomster utanför värnplikten. I detta avseende innebär
            Pliktutredningens förslag en förbättring med en garanterad sjukpenningnivå.
            Ansvarsfrågorna vid olyckor är mycket komplicerade. Försvarsmakten
            har t.ex. strikt skadestånd när någon utanför Försvarsmakten blir
            skadad men detta gäller inte när en värnpliktig som tjänstgör
            inom försvaret skadas. Ansvarsfrågorna om vållande vid olyckor
            kan leda till processer mellan många parter, såsom försvaret,
            polisen, åklagare och rättsväsende är inblandade, men inte den
            som lidit skadan. När ansvars- eller försäkringsregler är oklara
            nödgas kanske den skadade eller anhörige begära skadestånd den
            rättsliga vägen och kommer då att stå i motsatsställning till
            Försvarsmakten. Det ska tilläggas att det ofta är utomordentligt
            svårt att få ett helhetsgrepp om vilka regler som gäller. Det
            går visserligen att få rättshjälp, men detta blir en klen tröst.
            Skulle det vara så allvarligt att den skadade omkommer, så är
            det svårt för de anhöriga att få rätt hjälp. I dessa situationer
            kan det vara svårt för den enskilde, när Försvarsmakten samtidigt
            utgör motpart och den enskilde stöd.
          </p>
          <p xml:id="i-NccbL1mh2U3pwsRDhKKLNz">
            Jag har träffat ett antal personer som skadats och anhöriga till
            personer som skadats under plikttjänstgöring eller utlandstjänstgöring.
            Många av dessa har varit utomordentligt pressade av situationen.
            De har känt sig övergivna, upplevt det svårt att finna stöd och
            någon som helt står på deras sida. Staten med många olika företrädare,
            Försvarsmakten och övriga inblandade myndigheter, uppfattas ofta
            i motsatsställning till den enskilde. Statens agerande uppfattas
            ofta som i första hand syftande att skydda statens intresse och
            inte den enskildes intressen.
          </p>
        </div>
        <div type="ipQuestion">
          <p xml:id="i-VC2hiMaCByYvUapy4wwT2W">
            Mot denna bakgrund vill jag ställa följande frågor till försvarsministern:
            <list rend="unordered">
              <item>
                1. Ämnar försvarsministern stärka stödet till skadade och anhöriga?
              </item>
              <item>
                2. Vilka initiativ ämnar försvarsministern vidta för att tydliggöra
                försäkringssituationen för värnpliktiga och deras familjer?
              </item>
              <item>
                3. Vilka åtgärder ämnar försvarsministern vidta för att försvaret
                ska kunna tillförsäkras tillräckliga resurser för att vakanser
                och omflyttningar i nuvarande ekonomiskt pressade situationer
                inte ska leda till ökade risker i samband med utbildning och övningar?
              </item>
            </list>
          </p>
        </div>
      </div>
    </body>
  </text>
</TEI>
