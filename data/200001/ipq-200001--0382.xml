<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0382">
  <teiHeader>
    <fileDesc>
      <titleStmt>
        <title>förändringar i läkemedelssubventionen</title>
        <author>Carlson, Leif (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förändringar i läkemedelssubventionen till socialminister Lars Engqvist om förändringar i läkemedelssubventionen</title>
          <idno type="rdwebb">GO10382</idno>
          <ref type="dokument_url_text">http://data.riksdagen.se/dokument/GO10382/text</ref>
          <ref type="dokument_url_html">http://data.riksdagen.se/dokument/GO10382</ref>
          <ref type="dokumentstatus_url_xml">http://data.riksdagen.se/dokumentstatus/GO10382</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3keJ4YLp7mio52y4ibMPhZ</idno>
            <persName>Carlson, Leif (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VmUoGW49yMmvpcsNQtWden" corresp="i-ESKbhHz2VETwMj9meYcmxk">
          <date when="2001-04-24"/>
        </correspAction>
        <correspAction type="answered" xml:id="i-5BXYiwHdYakZeqnVtV7rDq" corresp="i-ESKbhHz2VETwMj9meYcmxk">
          <date when="2001-05-02"/>
        </correspAction>
        <correspAction type="sent" xml:id="i-AqPyZjZGamMpcvCDfwX5qs" corresp="i-3keJ4YLp7mio52y4ibMPhZ">
          <date when="2001-04-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Mcwp2koqpHaH6bNeQbpSt3">
            Interpellation 2000/01:382 av Leif Carlson (m) till socialminister
            Lars Engqvist om förändringar i läkemedelssubventionen
          </p>
        </div>
        <div type="ipqSubmissionInfo">
          <p xml:id="i-QTseFHEJvU5w1J2dLrdyi4">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MLnZykoo33uBAeHMjoBAKc">
            Regeringen tillsatte en utredning (SOU 2000:86) för att åter
            göra en översyn av läkemedelssystemet. Bakgrunden till utredningen
            har bl.a. varit en önskan att få kontroll över den ökande kostnadsutvecklingen
            för läkemedelsförmånen. Utan att gå till riksdagen med en proposition
            utifrån betänkandet har regeringen i stället beslutat att några
            läkemedel direkt ska lyftas ur subventionssystemet. Det gäller
            Viagra och Xenical samt det helt nyregistrerade Reductil som inte
            längre ska vara subventionerade läkemedel fr.o.m. och med måndagen
            den 9 april.
          </p>
          <p xml:id="i-MK1KYw5MhwN4gHF3ToS55X">
            Det tycks som beslutet i mycket är mer ett sätt att "sockra"
            läkemedelsförhandlingarna med landstingen för att underlätta en
            uppgörelse om ansvaret för läkemedelskostnaderna än byggt på en
            noggrann avvägning av effekterna av beslutet.
          </p>
          <p xml:id="i-kWVD7vr11P7prsryvvEgE">
            För att undandra sig kritik låter regeringen meddela att man
            ska kunna söka dispens så att man får ovannämnda läkemedel subventionerade.
            För att kunna komma i fråga för dispens måste den drabbade patientens
            läkare skicka en ansökan till Socialdepartementet som sänder den
            vidare ut på remiss till Läkemedelsverket eller Riksförsäkringsverket.
            Efter inkommen remiss handläggs ärendet av Socialdepartementet
            för vidare beslut av regeringen.
          </p>
          <p xml:id="i-FAmCe1188sAggwFRYmdfYB">
            Problemets rent handläggningsmässiga svårigheter framgår av att
            i dag lider uppemot en halv miljon män i Sverige av impotens i
            någon grad. Ca 65 000 diabetiker lider av impotens som följd av
            sin sjukdom. Ca 180 000 kärlsjuka män och 50 000 hjärtsjuka män
            lider också av impotens som följd av sin sjukdom liksom ca 100
            000 med neurologiska handikapp och sjukdomar. 50 000 eller 75
            % av alla förskrivningar av Viagra förra året grundades på impotens
            relaterad till annan sjukdom. För många som drabbas av impotens
            är detta det allt överskuggande problemet som även påverkar partnerns
            livskvalitet. Ca 25 000 använder Xenical enligt indikationerna
            med en genomsnittlig viktnedgång på 16 % med därav följande mindre
            diabetesrisk och kärlsjukdomsrisk. De brittiska myndigheterna
            har precis efter omfattande utredningar bestämt att Xenical ska
            fortsatt subventioneras.
          </p>
          <p xml:id="i-RY6QQxeG4ndK4MgBztc47S">
            Det är uppenbart att även vid ett mycket strikt ansöknings- och
            dispensförfarande kommer antalet ansökningar och även dispenser
            att bli mycket stort.
          </p>
          <p xml:id="i-245tazWmWSAh6F5UhZRTLk">
            Det är en stor grupp patienter som regeringens beslut berör och
            för att dessa patienter även i fortsättningen ska kunna erhålla
            sina läkemedel inom läkemedelsförmånen måste den enskilde gå igenom
            en mycket omfattande byråkrati med regeringen som beslutsfattare.
          </p>
          <p xml:id="i-4cZh4efoTJXDx5Z3ugqxv6">
            Hur detta är tänkt att organiseras är högst oklart. Att problemet
            inte kan jämföras med de ca 20 fall som på grund av cancerbehandling
            fått dispens för medel mot håravfall det sista året är uppenbart.
          </p>
          <p xml:id="i-FUk1izZBkCDT7XMeLcGDGk">
            Socialministern låter under frågestunden torsdagen den 5 april
            meddela att ett system ska sättas upp för hanteringen av dispensansökningar.
            När detta är klart vet man inte. Inom Socialdepartementet vet
            man heller inte hur ärendena ska handläggas vilket får betecknas
            som anmärkningsvärt med tanke på den mängd ansökningar som inom
            kort är att vänta.
          </p>
          <p xml:id="i-AEo487hozENyb1nyLm1hGT">
            Det säger sig själv att detta betyder att långt fler personer
            än patientens läkare kommer att få tillgång till kvalificerade
            patientuppgifter med åtföljande sekretessproblem, även om handlingarna
            formellt skulle kunna sekretessbeläggas. Men enligt uppgift går
            handlingarna via registratorn och de är offentliga och kan ej
            sekretessbeläggas!
          </p>
          <p xml:id="i-8aNzKFNnEVhGX79eni8RgT">
            Varje ärende ska bedömas individuellt och det beräknas en väntetid
            på två till tre månader för varje ärende.
          </p>
          <p xml:id="i-4D3r25tZxLssJQ8tC3kXPW">
            Patienter måste kunna känna trygghet i hur deras läkemedel tillhandahålls
            och klarhet i vilka regler som gäller.
          </p>
        </div>
        <div type="ipQuestion">
          <p xml:id="i-QdwqZtnDzMjD1UC9SGedqY">
            Mina frågor till socialminister Lars Engqvist är därför:
            <list rend="unordered">
              <item>
                1. Vad tänker socialministern göra för att de som är berättigade
                till de aktuella läkemedlen ska garanteras snabb tillgång till
                sina läkemedel?
              </item>
              <item>
                2. Varför har ministern inte avvaktat SBU:s utredning Behandling
                av fettma?
              </item>
              <item>
                3. Vad avser socialministern göra för att patienter ska känna
                att deras integritet respekteras när beslut om deras läkemedel
                fattas av regeringen efter omfattande kringsändande och registrering
                av aktuella patienthandlingar utan säkerställd sekretess?
              </item>
            </list>
          </p>
        </div>
      </div>
    </body>
  </text>
</TEI>
