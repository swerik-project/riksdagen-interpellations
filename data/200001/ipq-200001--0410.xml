<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0410">
  <teiHeader>
    <fileDesc>
      <titleStmt>
        <title>rätten att demonstrera</title>
        <author>Ryttar, Bengt-Ola (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rätten att demonstrera till statsminister Göran Persson om rätten att demonstrera</title>
          <idno type="rdwebb">GO10410</idno>
          <ref type="dokument_url_text">http://data.riksdagen.se/dokument/GO10410/text</ref>
          <ref type="dokument_url_html">http://data.riksdagen.se/dokument/GO10410</ref>
          <ref type="dokumentstatus_url_xml">http://data.riksdagen.se/dokumentstatus/GO10410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TYBtSHJZtd4hmjSgW4AXun</idno>
            <persName>Ryttar, Bengt-Ola (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>justitieminister Thomas Bodström </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NpHhJhktxBNPHFQLRR9dZS" corresp="i-TYBtSHJZtd4hmjSgW4AXun">
          <date when="2001-04-26"/>
        </correspAction>
        <correspAction type="received" xml:id="i-At8y2eBF7YsNNsDbFNHxKc" corresp="i-3kVCtR7mCK6mW2F6oaBMR5">
          <date when="2001-05-02"/>
        </correspAction>
        <correspAction type="answered" xml:id="i-HwyxrFKfFCw49a95t6Ury2" corresp="i-STyFs6Gu3boin31eFp1bNM">
          <date when="2001-05-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JJJATAEvwqci1PWNjaLLc1">
            Interpellation 2000/01:410 av Bengt-Ola Ryttar (s) till statsminister
            Göran Persson om rätten att demonstrera
          </p>
        </div>
        <div type="ipqSubmissionInfo">
          <p xml:id="i-Guoemp9kJbpFj8jbcC1q42">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4J4LGRxmAGvVrzm69DrYBH">
            Poliser får använda våld "i den mån andra medel är otillräckliga
            och det med hänsyn till omständigheterna är försvarligt". Rätten
            att använda våld gäller om polisen själv möts med våld eller hot
            om våld, om någon ska anhållas eller omhändertas och försöker
            undkomma eller om polisen måste ta till våld för att förhindra
            en straffbelagd handling. Men enligt polislagen måste "detta ske
            endast i den form och den utsträckning som behövs för att det
            avsedda resultatet skall uppnås." Övervåld är inte tillåtet.
          </p>
          <p xml:id="i-AwDdFet1pAGdwor9PVZ3Wr">
            Att använda invektiv som "fitta" eller "skithög" är naturligtvis
            förbjudet och kan klassas som förolämpning eller förtal. Men framför
            allt avslöjar ett sådant språkbruk brist på proffessionalitet
            och att demonstranterna uppfattas som fiender. I vanliga fall
            får den som drabbats stämma den som förolämpat henne eller honom
            i en egen process. Men just när det gäller poliser och andra myndighetspersoner
            finns det ett undantag i brottsbalken som gör att det faller under
            allmänt åtal.
          </p>
          <p xml:id="i-RhUj7BTUTaXJbfddbL9ZB5">
            Enligt polislagen får poliser omhänderta någon som "genom sitt
            uppträdande stör den allmänna ordningen eller utgör en omedelbar
            fara för denna". Detsamma gäller om en sådan åtgärd behövs för
            att en straffbelagd handling ska kunna avvärjas. Den som har omhändertagits
            ska underrättas om anledningen till omhändertagandet så snart
            som möjligt, snabbt bli förhörd och därefter släppas.
          </p>
          <p xml:id="i-DFmp1tmPc4EYkcDz36STcr">
            Vid Ekofinmötet i Malmö den 21 april grips och förhörs 229 ungdomar
            varav endast ett litet fåtal har åtal att vänta. EU-parlamentarikern
            Per Gahrton grips också.
          </p>
          <p xml:id="i-9i9rUTRqtmWLpoPy5zCQyZ">
            Enligt chefinspektören vid Köpenhamnspolisen fanns en dansk polis
            i Malmö som observatör, detta väcker frågan om observatören var
            den civilklädde dansktalande man som försökte beslagta en kamera
            från en åskådare, Marcus Häggström från Söderhamn, som fotograferade
            pågående aktiviteter. Mannen som ville tillgripa kameran talade
            danska och ville föra bort åskådaren. Marcus Häggström frågade
            om mannen hade id-kort eller legitimation och fick svaret av dansken
            "att jag behöver ingen id". Flera personer bevittnade förloppet.
            Där slutade händelsen.
          </p>
          <p xml:id="i-FcnBviNeyjQtYafepfh87J">
            Marcus Häggström såg senare den danske mannen som då obehindrat
            rörde sig tillsammans med svensk polis vid uppställningsplatsen
            för polisfordon innanför avspärrningarna. Dit hade endast polis
            tillträde.
          </p>
          <p xml:id="i-KcM6q8vWovwdMAgiYL85AD">
            När Marcus Häggström ville polisanmäla den danske mannens ingripande
            och försök till tillgrepp av kameran på plats, vägrade närvarande
            poliser att ta emot en polisanmälan. Saken är nu polisanmäld på
            polisstation.
          </p>
          <p xml:id="i-8Cm4UYykcd4m2Ke29ddumC">
            Polisen uppträder synnerligen provokativt under demonstrationen
            och genomför vad som måste kallas massgripanden. Utanför den lokal
            där ATTAC under kvällen arrangerar en fest posteras poliser med
            hundar, också detta på ett provokativt sätt.
          </p>
        </div>
        <div type="ipQuestion">
          <p xml:id="i-StC1H97Dj1AAUZFFHjXXpp">
            I Amsterdam gjorde holländsk polis olagliga massgripanden som
            av en oberoende kommission befanns vara olagliga eller mindre
            lämpliga.
            <list rend="unordered">
              <item>
                I det första fallet, där ett tåg med italienska demonstranter
                tvingades vända utan att ens få stiga av tåget i Amsterdam, fann
                kommissionen att polisen gjorde ett felaktigt beslut när man prioriterade
                säkerhetssituationen före den konstitutionella rätten att demonstrera
                och rätten att ge uttryck för sina åsikter.
              </item>
              <item>
                I det andra fallet arresterades 371 personer när de lämnade en
                byggnad under förevändningen att de tillhörde en kriminell organisation.
                Kommissionen ansåg att det inte fanns någon som helst grund för
                detta. Åklagaren avskrev också målet.
              </item>
              <item>
                Kommissionen fann också att arresteringen av 150 "oljudsdemonstranter"
                var inkorrekt. Syftet @ att skydda statschefernas nattsömn hade
                kunnat lösas med mindre drastiska metoder.
              </item>
            </list>
          </p>
          <p xml:id="i-Tubfyy8XkQ7nKPTjRMHJi">
            Myndigheterna i Amsterdam tog inte till sig kritiken utan förklarade
            att de skulle agera på samma sätt igen.
          </p>
          <p xml:id="i-SPChQ7jvXikhMXWH57DxJC">
            Vid Nicetoppmötet stoppas italienska demonstranters chartrade
            tåg vid den franska gränsen av franska myndigheter, detta i klar
            strid med EU:s fördrag om den fria rörligheten för personer. När
            företrädare för demonstranterna vill uppsöka det franska konsulatet
            i Ventimiglia för att protestera mot den olagliga åtgärden stoppas
            de med våld av italiensk polis.
          </p>
          <p xml:id="i-8pmseF6frTZmyRJZWJykYt">
            Den italienska jordbruksministern framhöll i efterhand att det
            var ett misstag att blockera gränser som inte ens existerar längre,
            och att Europa får inte vara rädd för fredliga protester.
          </p>
          <p xml:id="i-Q9ENkz4g2oopbVMwz3sXxS">
            I Stockholm bussas en dam i basker i väg ut ur stan.
          </p>
          <p xml:id="i-CnuzvRN9nUrx1sTEB3g1Hm">
            Om demonstrationsrätten ska ha ett reellt innehåll ska du som
            demonstrant inte behöva trotsa aggressiva polishundar, skrämmas
            av ridande polis och riskera godtyckliga gripanden och misshandel.
            I en värld där alltfler upplever politisk vanmakt och där det
            blir allt svårare att få ge uttryck för sina åsikter är rätten
            att demonstrera den sista säkerhetsventilen. För de människor
            som brukar betecknas som politiskt fattiga är rätten att demonstrera
            viktigare än både tryckfriheten och offentlighetsprincipen.
          </p>
          <p xml:id="i-Ao93gT9D3sLo9EJKaXS5do">
            TV-bilderna och ögonvittnesskildringarna från Malmö är mycket
            upprörande. I en demokrati får det inte fungera så.
          </p>
          <p xml:id="i-RkVxVxx7nzfh2v5t6UKqoM">
            Polisvåldet och överreaktionerna är enligt min mening inte i
            första hand ett polisiärt problem utan ett politiskt problem,
            därför är interpellationen ställd till statsministern och inte
            till justitieministern. EU-systemets brist på legitimitet skapar
            tydligen ett beteende som hör hemma i auktoritära diktaturer och
            inte i en demokrati.
          </p>
          <p xml:id="i-B6cKxM6gMCSxxv372Cp4ES">
            Ovanstående exempel innebär tydligen att poliser smittas av EU:s
            auktoritära framtoning och demonstranterna provoceras av EU-systemets
            oåtkomlighet.
          </p>
          <p xml:id="i-BfP6gGe9gunj5DYU6AeVdS">
            Regeringens föredömliga öppenhet för dialog med EU-kritiska grupper
            förtas av polisens oförsvarliga övertramp.
          </p>
          <p xml:id="i-AJCEBxLHuDQvJoGyJtZKWq">
            När svensk polis, som vi tidigare lärt känna som måttfull och
            relativt samhällstillvänd, gör sådana grova övertramp och misslyckade
            strategival som i Malmö finns det all anledning att oroas inför
            framtiden. Fortsätter denna utveckling befarar jag att demonstrationsrätten
            i praktiken inte kan användas av "vanligt folk" utan blir förbehållet
            våldsbenägna huliganer.
          </p>
          <p xml:id="i-opyJjpfnp4f8PkZDfnvdA">
            Vilka åtgärder avser statsministern att som EU-ordförande och
            som svensk regeringschef vidta för att skydda demonstrationsrätten,
            bekämpa EU:s auktoritära förhållningssätt och för att motverka
            polisens övervåld i Sverige och i hela unionen?
          </p>
        </div>
      </div>
    </body>
  </text>
</TEI>
