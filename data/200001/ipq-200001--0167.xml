<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0167">
  <teiHeader>
    <fileDesc>
      <titleStmt>
        <title>Vitryssland</title>
        <author>Ygeman, Anders (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vitryssland till utrikesminister Anna Lindh om Vitryssland</title>
          <idno type="rdwebb">GO10167</idno>
          <ref type="dokument_url_text">http://data.riksdagen.se/dokument/GO10167/text</ref>
          <ref type="dokument_url_html">http://data.riksdagen.se/dokument/GO10167</ref>
          <ref type="dokumentstatus_url_xml">http://data.riksdagen.se/dokumentstatus/GO10167</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Ygeman, Anders (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-BCNLojA9rYQxauzFu6Cgqk" corresp="i-S7LcGmD5NuSMrFDW8LBeJ1">
          <date when="2000-12-12"/>
        </correspAction>
        <correspAction type="answered" xml:id="i-Mu9deVDbKjQGmucH5rEe85" corresp="i-S7LcGmD5NuSMrFDW8LBeJ1">
          <date when="2001-02-01"/>
        </correspAction>
        <correspAction type="sent" xml:id="i-7rHC4QfhKsUaSSG6nH2wj5" corresp="i-NW2TEoH8XmW9aSn2aKJ8EA">
          <date when="2000-12-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5fMDvyaPgEk5zns7YS5EGZ">
            Interpellation 2000/01:167 av Anders Ygeman (s) till utrikesminister
            Anna Lindh om Vitryssland
          </p>
        </div>
        <div type="ipqSubmissionInfo">
          <p xml:id="i-SQduwn989ccn4zAeKYLEnh">
            den 5 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LwXYHnbPAFj9eu5pzJEedX">
            I dagarna har flera svenska organisationer startat ett upprop
            och namninsamling för att försöka klara upp de "försvinnanden"
            som skett i Vitryssland, särskilt har uppmärksammats filmaren
            Dimitrij Zavadskij, politikern Viktor Gontjar, affärsmannen Anatolij
            Krasovskij och f.d. chefen för inrikesministeriet Juri Zakharenko
            som spårlöst försvunnit i Minsk under perioden den 7 maj 1999@7
            juli 2000. Målet med uppropet är att samla in över 1 000 namnunderskrifter
            med kravet på att försvinnandena ska utredas och klaras upp. Redan
            har över 120 svenska riksdagsledamöter undertecknat uppropet.
          </p>
          <p xml:id="i-WCsdhAFRC7AUzmDonvQRKi">
            I rapporten "Det politiska förtrycket i Vitryssland" av Oleg
            Gulak, jurist vid Vitryska Helsingforskommittén för Mänskliga
            Rättigheter som finns publicerad på www.vitryssland.nu beskrivs
            försvinnandena på följande vis:
          </p>
          <p xml:id="i-FWap1x6ftVSk7uTZ9Tdpf9">
            Det politiska förtrycket kan delas in i tre former av förföljelse:
            kidnappning av regimens politiska motståndare, falska anklagelser
            mot politiska motståndare som därefter fängslas på dessa falska
            grunder och administrativ bestraffning av dem som organiserar
            och deltar i stora protestaktioner.
          </p>
          <p xml:id="i-HWEBeVBZDqdsUoao8zFTmN">
            Den mest skräckinjagande och farliga formen är kidnappningarna
            av politiska motståndare till president Lukasjenka och hans regim.
            Denna brutala och barbariska verksamhet har ökat i omfattning
            under senare år. Den har klart politisk karaktär. Människorättsorganisationer
            har påpekat att statliga polisiära institutioner varit inblandade
            i välkända politikers försvinnanden.
          </p>
          <p xml:id="i-88qssdowR47e7Bp9QXLc1z">
            Den välkände oppositionspolitikern och medlemmen av högsta rådet
            i den 13 lagstiftande församlingen (upplöst av Lukasjenka) och
            f.d. ordföranden för centrala valkommittén, Viktor Gontjar, omringades
            den 1 mars 1999 i sin bil i Minsk av militär. Soldaterna drog
            ut honom ur bilen med våld och misshandlade honom. Enligt domstolsbeslut
            fick Gontjar tio dagars fängelse för att ha sammankallat ett möte
            med den alternativa centrala valkommittén. (Detta möte var ett
            led i det alternativa presidentval som organiserades av oppositionen
            och som skulle inledas 16 maj 1999.)
          </p>
          <p xml:id="i-8ruag9PBWfCn2N6ii6YF9R">
            Medan Gontjar satt i fängsligt förvar inledde han en hunger-
            och vätskestrejk.
          </p>
          <p xml:id="i-CUF6JqkVJfFjn4TGHbJw3a">
            Tidigare hunger- och vätskestrejker visar att biologiska processer
            som inte går att hejda inleds i kroppen efter 5@6 dagar och att
            den förgiftning som följer av detta kan medföra döden. Ledningen
            och vårdpersonalen vid fängelset kände till detta men gav inte
            Gontjar någon medicinsk vård. I stället beslöt ledningen för det
            häkte där Gontjar satt på kvällen den 7 mars att han inte skulle
            föras till sjukhus utan i stället tvångsmatas. Han övermannades,
            munnen bändes upp och ett rör fördes in i struphuvudet och genom
            detta infördes näringslösning. Den 11 mars skulle Viktor Gontjar
            släppas. Men samma dag fördes han till det temporära häktet, misshandlades
            av maskerade personer och fördes till utkanterna av Minsk där
            han kastades ut i en snödriva utan ytterkläder.
          </p>
          <p xml:id="i-3KVzAGeBEhDEHj2hfEv55b">
            Ordföranden i det av Lukasjenka upplösta Högsta rådet Semen Sjeretskij
            hävdar att han svävar i livsfara. Därför har han uppehållit sig
            i Litauen sedan sommaren 1999. 13:e högsta rådets vice ordförande
            Anatoli Lebedko har skickat en skrivelse till president Lukasjenka
            och premiärminister S Ling och bett dem garantera Sjeretskijs
            säkerhet om han kommer tillbaka till Vitryssland.
          </p>
          <p xml:id="i-SSCedVRuE2YvCKSdBhtn9V">
            Anatoli Lebedko har inte fått något officiellt svar på skrivelsen.
          </p>
          <p xml:id="i-V5ZWa1erRxXKbd2rPmZyGY">
            Gontjar tjänstgjorde som suppleant för Semen Sjeretskij som ordförande
            i Högsta rådet.
          </p>
          <p xml:id="i-UX7MbYzSS8KoyDG1BGQ2Yt">
            Den 16 september försvann Viktor Gontjar. Omständigheterna kring
            försvinnandet tyder på att hans rättigheter kränkts. Anatolij
            Krasovskij, en framstående affärsman inom media @ som stödde de
            avsatta parlamentsledamöterna finansiellt @ var tillsammans med
            Gontjar denna dag. Också han försvann. Spår av den jeep som offren
            åkte i, glassplitter, en skada på ett träd med billack i och blodfläckar
            upptäcktes inte långt från platsen för försvinnandet. Det finns
            goda skäl att påstå att V Gontjar stod under konstant övervakning
            av den vitryska specialtjänsten och att hans telefon var avlyssnad.
            De två männen försvann strax före Högsta rådets möte.
          </p>
          <p xml:id="i-7VQSwJN9mv7LeBDH2pgCVc">
            Myndigheterna har inte funnit någon av de båda männen och inte
            heller upptäckt någon förklaring till försvinnandet. Både Gontjar
            och Krasovskij är gifta och har minderåriga barn.
          </p>
          <p xml:id="i-2HRNZqeDySrzLyhudRs5FD">
            Den framstående oppositionspolitikern och f.d. chefen för inrikesministeriet
            Jurij Zakharenko försvann under oklara omständigheter i Minsk
            den 7 maj 1999. Strax före försvinnandet hade han förklarat att
            han tänkte bilda ett officersförbund med demokratiskt sinnade
            militärer och milismän. Han var på väg hem från parkeringsplatsen.
            Det sista man hörde av honom var ett telefonsamtal till hustrun.
            Där sa han att han skulle parkera bilen och komma hem inom en
            kvart.
          </p>
          <p xml:id="i-SJYeK1D5oc1NzBjbLMBdo6">
            Den offentliga kommission som tillsattes för att utreda fallet
            upptäckte att Zakharenko hade överfallits av flera civilklädda
            personer som knuffat in honom i en bil av märket Zjiguli utan
            registreringsplåtar som sedan körde därifrån.
          </p>
          <p xml:id="i-VLGKjGDzTg1tdmPLtSLrwk">
            President Lukasjenka påstod att undre världen låg bakom händelsen.
            Senare sa han att "spår" av Zakharenko enligt uppgift hade hittats
            i Ukraina. Kommissionen vände sig till de ukrainska rättsmyndigheterna
            för att få göra en undersökning men dessa kunde inte bekräfta
            uppgifterna om att Zakharenko skulle finnas i Ukraina. Zakharenkos
            hustru säger att de vitryska myndigheterna inte undersöker fallet.
          </p>
          <p xml:id="i-PY4zeTGmFsq3inxQNRthEW">
            Zakharenko har en hustru och två döttrar. Nu har familjen sökt
            politisk asyl i Tyskland.
          </p>
          <p xml:id="i-VC9hYqDmvKybHwQeya73z3">
            Fotografen från den ryska allmänna TV:n Dmitrij Zavadskij försvann
            under oklara omständigheter den 7 juli 2000. Zavadskij och Pavel
            Sjeremet hade tidigare förföljts av de vitryska myndigheterna.
            Zavadskij åkte ut till flygplatsen för att möta Sjeremet. När
            denne anlände fann han bara Zavadskijs bil på flygplatsens parkering.
            Inga spår av Zavadskij hittades. Det förblir en obesvarad fråga
            om det är möjligt att en människa kan försvinna i närheten av
            en flygplats som så intensivt bevakas av säkerhetsvakter och specialstyrkor.
          </p>
          <p xml:id="i-6SWTMBi4mgcTyZdpQNDWqT">
            Allmänheten har ännu inte fått se några konkreta resultat av
            undersökningarna rörande dessa kidnappningsfall.
          </p>
          <p xml:id="i-GUjMFJhL2eXZQ6WBdXyREn">
            Det har heller inte gjorts någon undersökning av f.d. chefen
            för Vitrysslands nationalbank Tamara Vinnikovas flykt till utlandet.
            Vinnikova satt i "husarrest" och bevakades av beväpnade män ur
            presidentens säkerhetsförband.
          </p>
          <p xml:id="i-BBmRor97aFdoR1Xzu14NJA">
            Presidenten och en del andra höga befattningshavare påstår antingen
            att de som försvunnit fallit offer för "maffiakrig" eller betecknar
            det inträffade som "provokationer från oppositionens sida".
          </p>
          <p xml:id="i-JFSo5LWpvXNkFTpx6wDgsA">
            En form av förföljelse genom falska anklagelser och fängslanden
            på oriktiga grunder som var vanlig under 1930-talet har också
            blivit vanlig under 1990-talet. På 1930-talet genomfördes falska
            rättegångar för att utrota "politiska" (dvs. sådana som påstods
            ha begått politiska brott eller politiska fångar). Liksom då försöker
            man också nu skydda förtryckarna genom att utnyttja strafflagen;
            domstolarna bestraffar inte regimens motståndare för avvikande
            politiska åsikter utan för påstådda brott av annat slag.
          </p>
          <p xml:id="i-VPh4uDhNPYiSA3w5dA1V1v">
            Denna form av förtryck kan indelas i tre olika former: "rent
            politiskt" förtryck, politiskt motiverat förtryck och förtryck
            av tjänstemän som inte vill samarbeta.
          </p>
          <p xml:id="i-2qzrk4WSD6xUq8PRUMsWg8">
            Den mest cyniska formen av förtryck är uppenbarligen det "rent
            politiska" @ alltså förföljelse mot politiker som uttryckt motstånd
            mot regimen, förföljelse mot unga aktivister som fredligt protesterar
            och förföljelse mot journalister.
          </p>
          <p xml:id="i-SDVgcztUZ4TkXfYLDkPHRi">
            I dessa fall framgår förföljelsens karaktär av innehållet i anklagelserna.
          </p>
        </div>
        <div type="ipQuestion">
          <p xml:id="i-Dmq8n6HRZ2ShgHvTYZZXb5">
            Jag vill därför fråga utrikesminister Anna Lindh:
            <list rend="unordered">
              <item>
                1. Vilka åtgärder planerar utrikesministern vidta för att uppmärksamma
                situationen och sätta press på de vitryska myndigheterna att bringa
                klarhet i försvinnandena?
              </item>
              <item>
                2. Sverige har numera diplomatisk representation via ett honorärkonsulat
                i Minsk. Avser utrikesministern använda denna närvaro för att
                uppmärksamma försvinnandena och därmed stödja dem som kämpar för
                att bringa klarhet?
              </item>
              <item>
                3. Avser utrikesministern med anledning av det fortsatta förtrycket
                och förföljelsen av oppositionella i Vitryssland att stärka Sveriges
                diplomatiska närvaro i Vitryssland?
              </item>
              <item>
                4. Avser utrikesministern aktualisera frågan i någon av de internationella
                forum där Sverige är representerat för att uppmärksamma försvinnandena
                och därmed sätta press på den vitryska regimen?
              </item>
              <item>
                5. På vilket sätt avser utrikesministern använda det svenska
                biståndet för att bringa klarhet i dessa och andra av den vitryska
                regimens rättsövergrepp?
              </item>
              <item>
                6. Avser utrikesministern att ta upp situationen i Vitryssland
                inom ramen för Sveriges bilaterala kontakter med Ryssland?
              </item>
              <item>
                7. Avser utrikesministern att aktualisera förhållandena i Vitryssland
                under det svenska ordförandeskapet i den europeiska unionen?
              </item>
            </list>
          </p>
        </div>
      </div>
    </body>
  </text>
</TEI>
