<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0215">
  <teiHeader>
    <fileDesc>
      <titleStmt>
        <title>mänskliga rättigheter i Turkiet</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mänskliga rättigheter i Turkiet till utrikesminister Anna Lindh om mänskliga rättigheter i Turkiet</title>
          <idno type="rdwebb">GO10215</idno>
          <ref type="dokument_url_text">http://data.riksdagen.se/dokument/GO10215/text</ref>
          <ref type="dokument_url_html">http://data.riksdagen.se/dokument/GO10215</ref>
          <ref type="dokumentstatus_url_xml">http://data.riksdagen.se/dokumentstatus/GO10215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Ohly, Lars (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Xiw336Zr4zpMmfoP6Ya4ie" corresp="i-S7LcGmD5NuSMrFDW8LBeJ1">
          <date when="2001-01-23"/>
        </correspAction>
        <correspAction type="answered" xml:id="i-Ex2FeHfXEcpDiWAjgrXjth" corresp="i-S7LcGmD5NuSMrFDW8LBeJ1">
          <date when="2001-02-01"/>
        </correspAction>
        <correspAction type="sent" xml:id="i-Rkyx4AUWpb3xSs6vt6B41i" corresp="i-HpwkrkkrFd1MRPixHrr8q1">
          <date when="2001-01-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JYyXM6Bd3oRjogjN3P16Vw">
            Interpellation 2000/01:215 av Lars Ohly (v) till utrikesminister
            Anna Lindh om mänskliga rättigheter i Turkiet
          </p>
        </div>
        <div type="ipqSubmissionInfo">
          <p xml:id="i-RowRp3P6yHvbRyz9AvPrtr">
            den 18 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FTEsdFsj3teGgmjvsgePrF">
            Den turkiska staten har en lång tradition av omänsklig behandling
            av politiska fångar. Mellan januari och augusti 2000 inträffade
            enligt människorättsorganisationen Human Rights Foundation of
            Turkey följande politiskt styrda kränkningar av mänskliga och
            demokratiska rättigheter:
          </p>
          <p xml:id="i-KixgBKwtmGywGesGoRKAhD">
            Mord med okänd förövare: 98. Mördade under tortyr eller utan
            rättegång: 112. Dödade under strid: 109. Attacker mot civila:
            43 dödade, 61 sårade. Torterade: 406. Arresterade: 21 866. Anhållna:
            1 463. Hotade och förföljda: 273. Uppsägnigar utan angivet skäl:
            8 265. Platser utsatta för bombningar: 94. Föreningar som förbjudits:
            58. Razzior mot föreningar, tidningar och organisationer: 98.
            Beslagtagna tidskrifter: 211. Fängslade för brukande av yttrande-
            och tankefrihet: 123.
          </p>
          <p xml:id="i-7jVRd5rmM5yD1gKMRm7vi2">
            Det räcker att tillhöra en oppositionell grupp för att man ska
            råka ut för statens repressalier. Behandlingen av kurder, vänsteranhängare
            och andra oppositionella i fängelserna är brutal. Turkiet har
            planer på att införa s.k. F-typsfängelser (isoleringsceller).
            Mord, tortyr och våldtäkter kan lättare döljas i denna typ av
            fängelser och det finns stor risk att de ökar. 600 politiska fångar
            i flera fängelser har därför hungerstrejkat mot planerna på F-typsfängelser.
            Som svar intog turkiska säkerhetsstyrkor med tårgas, pansarfordon
            och helikoptrar ett tjugotal fängelser och minst 17 människor
            dödades. Turkiets premiärminister Ecevit har menat att attacken
            gjordes för att rädda "terrorister" från att bli offer för sina
            egna terrorhandlingar. Detta är ingen godtagbar förklaring till
            det övervåld som säkerhetsstyrkorna utövade. Demokratiska organisationer
            har protesterat under hela hösten år 2000, väl medvetna om att
            regimen med alla medel vill stoppa alla krafter som kräver en
            lösning av kurdfrågan och en demokratisering av Turkiet.
          </p>
          <p xml:id="i-3JuXaeEdZPyAePyQjH2F42">
            I dag sitter det fascistiska partiet MHP, som intar en oförsonlig
            hållning gentemot kurderna, vänsteranhängare och demokrater i
            allmänhet, och som inte vill se en demokratisering av Turkiet,
            i koalitionsregeringen. Ecevit och hans regering har under året
            försökt att driva igenom en lag som skulle innebära amnesti åt
            ett stort antal fångar. Men de man har för avsikt att släppa är
            förbrytare och högerextremister, däremot inte kurder som kämpar
            för sina nationella och kulturella rättigheter.
          </p>
          <p xml:id="i-GeZPpAm8JEUTnhWqntqWQz">
            En av de politiska fångarna är Leyla Zana. Hon är kurd och är
            den första kurdiska kvinnan som valts in i parlamentet. Hennes
            "brott" är att hon, när hon tillträdde sin post som parlamentsledamot,
            på kurdiska sade att hon i parlamentet skulle kämpa för att de
            kurdiska och turkiska folken skulle kunna leva tillsammans i demokratisk
            anda och dessutom bar de traditionella kurdiska färgerna rött,
            gult och grönt. För detta brott dömdes hon till 15 års fängelse
            och avtjänar fortfarande detta straff i Ankaras fängelse.
          </p>
          <p xml:id="i-2VbMRo9W6HEciw1o85nZ69">
            Den assyrisk/syrianske prästen Yusuf Akbulut har åtalats för
            att ha sagt att ett folkmord begicks mot armenier och assyrier/syrianer
            1915. Rättegången har skjutits upp till februari.
          </p>
          <p xml:id="i-DB3vcsiqy4qQreTrk2d4E6">
            Det är uppenbart att ingen yttrandefrihet värd namnet finns i
            Turkiet och att de demokratiska rättigheterna är ytterligt starkt
            begränsade. I Turkiet finns i dag ca 12 000 politiska fångar,
            men från turkiska statens sida visar man ingen vilja att göra
            något åt dessa förhållanden. I stället fortsätter man kämpa för
            införandet av F-typsfängelser, kränka de mänskliga rättigheterna
            och de demokratiska fri- och rättigheterna.
          </p>
          <p xml:id="i-MY3mb3KgZBt8W3y1iuprLt">
            Sverige har varit drivande när det gäller att ta upp MR-situationen
            i Turkiet inom EU. Utrikesminister Anna Lindh har uttalat stark
            kritik mot kränkningarna av mänskliga rättigheter i landet. Sedan
            president Ecevit vid EU-mötet i Helsingfors lovat och bedyrat
            att MR-situationen i Turkiet skulle bli bättre, gick Sverige efter
            stor tvekan med på att Turkiet erhöll status som kandidatmedlem
            till EU.
          </p>
          <p xml:id="i-6Y6FGTFKvFUtPFBPA86TJ7">
            I dag är det uppenbart att ingenting i Turkiet tyder på att MR-situationen
            förbättrats. Inte minst EU-kommissionens rapport om mänskliga
            rättigheter i Turkiet gav en svidande kritik av situationen i
            Turkiet när det gäller mänskliga rättigheter, minoriteters nationella
            och kulturella rättigheter, minoriteters rättigheter till sitt
            eget språk m.m.
          </p>
          <p xml:id="i-5us3AkbeFYMwWMA1sc8B94">
            Snarare har situationen försämrats. Ibland hänvisas till att
            vissa smärre lagändringar gjorts, vilket en del menat visar på
            att läget förbättrats. Men vilken roll spelar lagar om de inte
            tillämpas, om de inte avsätter några spår i människors liv och
            verklighet? Som MR-situationen i dag ser ut kan man inte konstatera
            annat än att Turkiets möjligheter till ett framtida medlemskap
            i EU sedan Helsingforsmötet försvagats. Följaktligen måste Sveriges
            och EU:s kritik mot kränkningarna av mänskliga rättigheter i Turkiet
            åter öka. Härvid torde Sverige kunna spela en viktig roll under
            innevarande halvår, då Sverige är ordförandeland inom organisationen.
          </p>
        </div>
        <div type="ipQuestion">
          <p xml:id="i-D3ADCAsZG4uei34R5qRShU">
            Jag vill därför fråga utrikesministern:
            <list rend="unordered">
              <item>
                1. Vad avser utrikesministern göra under det svenska ordförandeskapet
                för EU för att förmå Turkiet att respektera minoriteters rättigheter?
              </item>
              <item>
                2. Vad avser utrikesministern göra för att tortyr och omänskliga
                förhållanden i Turkiet ska upphöra?
              </item>
            </list>
          </p>
        </div>
      </div>
    </body>
  </text>
</TEI>
