<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0078">
  <teiHeader>
    <fileDesc>
      <titleStmt>
        <title>Heby kommuns länstillhörighet</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Heby kommuns länstillhörighet till statsrådet Britta Lejon om Heby kommuns länstillhörighet</title>
          <idno type="rdwebb">GO1078</idno>
          <ref type="dokument_url_text">http://data.riksdagen.se/dokument/GO1078/text</ref>
          <ref type="dokument_url_html">http://data.riksdagen.se/dokument/GO1078</ref>
          <ref type="dokumentstatus_url_xml">http://data.riksdagen.se/dokumentstatus/GO1078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Oscarsson, Mikael (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>Britta Lejon</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5qMfvFanQ1EbQC29B2fU8o" corresp="i-sS6VZTVNkCN6AHvZNaaYb">
          <date when="2000-11-07"/>
        </correspAction>
        <correspAction type="answered" xml:id="i-XUzNmjYqqV8j6osMSMCjWf" corresp="i-sS6VZTVNkCN6AHvZNaaYb">
          <date when="2000-11-14"/>
        </correspAction>
        <correspAction type="sent" xml:id="i-9UXL7hyVdxiYe7dJ8HSZTr" corresp="i-Ybw8JnrmHGCsqpipBke8a7">
          <date when="2000-10-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-675YjcfPN5YjKN2kwD5Tj4">
            Interpellation 2000/01:78 av Mikael Oscarsson (kd) till statsrådet
            Britta Lejon om Heby kommuns länstillhörighet
          </p>
        </div>
        <div type="ipqSubmissionInfo">
          <p xml:id="i-XHmpHeSFfF6WXxjNKCP1Ge">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JwYBgTsXQdthdZZdC6LXGE">
            I samband med 1998 års val anordnades i Heby kommun en folkomröstning.
            Vad medborgarna hade att ta ställning till var vilket län Heby
            kommun borde tillhöra i framtiden. Resultatet av folkomröstningen
            blev att 57,7 % av de röstande valde alternativet Uppsala län
            och 39,9 % alternativet Västmanlands län.
          </p>
          <p xml:id="i-XTdQ1MUTbAQSDJ2XogFopC">
            Med hänvisning till folkomröstningsresultatet beslutade ett enigt
            Heby kommunfullmäktige den 9 november 1998 att inge en framställan
            till regeringen att Heby kommun snarast överförs till Uppsala
            län.
          </p>
          <p xml:id="i-HYHPZGwgZ15QXFGR41pBTx">
            Denna framställan överlämnades i december 1998 av regeringen
            till Kammarkollegiet. Kollegiet inhämtade remissyttranden från
            Länsstyrelsen i Västmanlands län, Länsstyrelsen i Uppsala län,
            Landstinget i Västmanlands län och Landstinget i Uppsala län.
            Efter att beaktat dessa uppdrog kollegiet i juni 1999 åt Svenska
            kommunförbundet att utreda förutsättningarna för ett byte av landsting
            för Heby kommun. Utredningen skulle beakta om ett sådant byte
            skulle innebära hinder att även ändra länsindelningen. Sammanfattningsvis
            kan man säga att kommunförbundet inte såg några avgörande hinder
            för ett länsbyte för Heby kommun.
          </p>
          <p xml:id="i-C9VZMVYxEkQEndsLxGK5BR">
            Nu har slutligen Kammarkollegiet kommit med sitt yttrande i frågan.
            Kollegiet har gjort bedömningen att en överföring av Heby kommun
            från Västmanlands läns landsting till Uppsala läns landsting innebär
            fördelar ur näringsgeografisk synvinkel. Heby ingår redan i Uppsalas
            lokala arbetsmarknad. Även med avseende på andra näringsgeografiska
            faktorer är sambandet med Uppsalaregionen starkt. En förändring
            skulle inte medföra några påtagliga ekonomiska konsekvenser för
            den enskilde kommunmedborgarens ekonomi. En majoritet av befolkningen
            förordar Uppsala län framför Västmanlands län. Vidare önskar Heby
            kommun genom sitt fullmäktige att en ändring sker. De näringspolitiska
            faktorerna samt befolkningens och kommunens önskan att byta län
            talar, enligt Kammarkollegiet, således för en ändring av läns-
            och landstingsgränsen för den del av Västmanlands läns landsting
            som utgörs av Heby kommun.
          </p>
          <p xml:id="i-AFZgU3e43RsTpBhjhTaWuc">
            Regeringen har tidigare skjutit på sitt ställningstagande i frågan
            med hänvisning till Kammarkollegiets utredning. Nu har Heby kommuns
            medborgare sagt sitt, Hebys kommunfullmäktiges alla partier har
            sagt sitt, Kommunförbundet har sagt sitt, Kammarkollegiet har
            sagt sitt. Alla dessa har gjort bedömningen att Heby i framtiden
            bör tillhöra Uppsala län. Nu är det således upp till regeringen
            att fatta ett beslut. Heby kommun har särskilt framhållit att
            det är av stor vikt att regeringen snarast kommer till ett avgörande
            om kommunens framställan om länsbyte. En tidsfördröjning innebär
            uppenbara svårigheter i kommunens planering, dels inom kommunen
            och dels när det gäller andra offentliga myndigheter.
          </p>
          <p xml:id="i-TnXMojTpbUDiiTnr1dgq9q">
            Mina frågor till statsrådet är således:
          </p>
          <p xml:id="i-UD2sDvB8ERe5RhzBhxHcn3">
            Avser statsrådet att tillmötesgå medborgarna och kommunfullmäktige
            i Heby kommun i deras önskan att övergå från att tillhöra Västmanlands
            län till att tillhöra Uppsala län?
          </p>
          <p xml:id="i-HPkmDgS2L8iPeCRufCcZfu">
            Avser statsrådet att, i enlighet med Heby kommuns önskemål, skyndsamt
            bereda frågan så att länsbytet kan ske inom en snar framtid?
          </p>
        </div>
      </div>
    </body>
  </text>
</TEI>
