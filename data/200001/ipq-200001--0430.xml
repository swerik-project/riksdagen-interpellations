<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0430">
  <teiHeader>
    <fileDesc>
      <titleStmt>
        <title>hotet mot havens mångfald</title>
        <author>Karlsson, Kjell-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hotet mot havens mångfald till miljöminister Kjell Larsson om hotet mot havens mångfald</title>
          <idno type="rdwebb">GO10430</idno>
          <ref type="dokument_url_text">http://data.riksdagen.se/dokument/GO10430/text</ref>
          <ref type="dokument_url_html">http://data.riksdagen.se/dokument/GO10430</ref>
          <ref type="dokumentstatus_url_xml">http://data.riksdagen.se/dokumentstatus/GO10430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <persName>Karlsson, Kjell-Erik (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-KAzfDV236pWVicppmTT2UV" corresp="i-9ih4smVvRYKCMas4i52Xiw">
          <date when="2001-05-08"/>
        </correspAction>
        <correspAction type="answered" xml:id="i-hjLmLMg1tKdcsbNUZHbaM" corresp="i-4qJ1WSYreoe9MGDFPCwZKy">
          <date when="2001-05-15"/>
        </correspAction>
        <correspAction type="sent" xml:id="i-UDL48Sr6Zc7bLSg5gZf9TG" corresp="i-LqvLajCTsK6crqsTTth9uu">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NCRmUjocWwfSxxGued2fzi">
            Interpellation 2000/01:430 av Kjell-Erik Karlsson (v) till miljöminister
            Kjell Larsson om hotet mot havens mångfald
          </p>
        </div>
        <div type="ipqSubmissionInfo">
          <p xml:id="i-T73pedE29paza7kzW4eECz">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RnxKeh3jP5rTNFSLmBiESD">
            I de resultat som Fiskeriverkets havslaboratorium fått, genom
            sammanställning av förra årets provtrålningar längs Bohuskusten,
            kan vi läsa att bestånden av torsk och bleka minskar kraftigt.
            Bottenfiskbeståndens storlekssammansättning har också förändrats
            betydligt de senaste 20 åren och fisk större än 25@30 cm saknas
            nästan helt i området. Detta betyder att det i stort sett inte
            existerar några fiskbara bestånd längs delar av Bohuskusten. Att
            hela bestånd över en viss storlek har försvunnit tyder på ett
            för högt fisketryck. Denna slutsats styrks dessutom ytterligare
            av att man även har konstaterat att arter som har sin huvvudsakliga
            utbredning utanför trålningsgränsen inte alls är drabbade i samma
            omfattning.
          </p>
          <p xml:id="i-XcrBDGbuQfSdbpMcb6ZcYi">
            Trålen har alltid betraktats med blandade känslor. Den är synnerligen
            effektiv och ger stora fångster på kort tid. Samtidigt fångar
            trålen all fisk som kommer i dess väg, inte bara de önskade målarterna.
            Småfisk som ännu inte hunnit reproducera sig, ovanliga och skyddsvärda
            fiskarter och fisk utan marknadsvärde fångas urskiljningslöst.
          </p>
          <p xml:id="i-PwCvf8JzqLLXnNVNLe2Dtg">
            Trålning är en av de vanligaste fiskemetoderna och påverkar kontinentalsocklarna
            från grunt vatten ned till mer än 1 000 meters djup. Nya typer
            av trålar tillåter fiske även på kuperade klippbottnar som ger
            underlag för en oerhört rik fauna av fastsittande, krypande och
            simmande marina arter. Samtidigt har trålningen gått allt djupare
            i haven och exploaterar nu långsamväxande och lågproduktiva arter
            av djupvattensfisk, som t.ex. orange roughy, en fisk som tar upp
            till 30 år att bli könsmogen. Inte ens havets släta sand- och
            lerbottnar är några öknar. Tvärtom är varje centimeter tagen i
            anspråk av olika organismer. Trålfiskets nya effektvitet och omfattning
            kan vara en av de viktigaste orsakerna till att så många fiskarter
            gått tillbaka. Stor osäkerhet kring faktiska effekter råder @
            fiskebruket ligger långt före forskningen. Försiktighetsprincipen
            tillämpas inte vilket är ett brott mot miljömålen och miljöbalken.
          </p>
          <p xml:id="i-GmgoCMLApuBG6iAPmZv34M">
            Man kan konstatera att bottentrålfisket (kräft- och torsktrålfiske)
            i Skagerrak och Kattegatt sedan 1978 ökat med mer än 200 % från
            ca 60 000 tråltimmar till närmare 200 000 tråltimmar. Samtidigt
            har fiskeeffektiviteten under samma tidsperiod också ökat avsevärt
            genom bättre navigationsinstrument, högre maskinstyrka och nya
            typer av trålar.
          </p>
          <p xml:id="i-HuT5ApTng3En6xWofAprd8">
            En särskilt skadlig form av trålning sker efter havskräfta. Kräftorna
            lever i gångar i bottnen och för att få upp dem används trålar
            med tung kätting i trålens nedre öppning, som gräver sig ned i
            bottenmaterialet. Bifångsten av fisk och andra djur är stor. Mängder
            med kräftor krossas i det tunga redskapet och får kasseras. Kräftor
            under minimimåttet måste kastas i havet utan chans att överleva.
            Det sorgliga i sammanhanget är att kräfttrålningen innebär en
            helt onödig miljöpåverkan för att förse oss med skaldjuren. Att
            fånga kräftor i bur har varit en gångbar metod i svenska vatten
            under många år. Burfiske påverkar minimalt bottenmiljön. Undermåliga
            kräftor och bifångst kan returneras med god chans att överleva.
          </p>
          <p xml:id="i-N1wjNdBr8PxMpw5YU5trVK">
            En bärande princip för naturvården är att om en metod att utnyttja
            en naturresurs kan ersättas av en annan, som ger mindre skador
            på miljön, så ska den skonsammare metoden användas. Det är också
            en praktisk tillämpning av försiktighetsprincipen. En övergång
            från trålning till enbart fiske med burar skulle ligga i linje
            med denna princip.
          </p>
          <p xml:id="i-3ivDZLecAWmLJtgEbywRMT">
            Möjligheten för burfiske att expandera är dock små med nuvarande
            trålgränser. Erfarenheten har visat att fiske med skonsamma och
            selektiva metoder som krok, garn och bur har svårt att bedrivas
            i samma område som trålning. Risken att få redskapen fördärvade
            av trålarna är för stor. Det behövs en utflyttning av trålgränserna
            och inrättande av zoner där endast burfiske tillåts. Självfallet
            borde yrkesfiskarna själva ta initiativet till en sådan förändring.
            Det skulle förbättra anseendet och sannolikt också på sikt förbättra
            utbytet av fisket.
          </p>
          <p xml:id="i-VHJxiwGvgBcvaW9y88FUqQ">
            På västkusten finns ingen reglering av hur t.ex. nät får läggas
            ut. Det var tidigare inget problem men omfattningen av detta och
            annat fiske aktualiserar frågan om behovet av regler. Fritidsfiskets
            fångstmängd uppgår i dag till 40 000@50 000 ton om året och har
            därmed en icke försumbar effekt på bestånden och beståndens utveckling.
          </p>
          <p xml:id="i-QoZ6yJvj8H1whohUrY5UT5">
            En ekologiskt uthållig fiskepolitik behövs
          </p>
          <p xml:id="i-GgN96TaoJ89ys8dqKAuCg6">
            Torskfisket vid Kanadas ostkust har varit stoppat i tio år men
            fortfarande har inte torsken kommit tillbaka. En del biologer
            tror att den starkt reducerade stammen av lektorsk inte förmår
            att producera mycket mer yngel än vad andra fiskslag mäktar äta
            upp. Kollapsen av torskbeståndet har gett utrymme för andra arter
            att etablera nya ekosystem som kanske inte släpper in torsken
            i sin gamla roll. Kommer torsken i vårt västerhav att kunna skapa
            tillräckligt starka årsklasser för att återta ställningarna när
            vitling, sill och andra yngelätare har tagit för sig av restbeståndets
            lilla produktion?
          </p>
          <p xml:id="i-8XmKank5gswaeH2arSc2R6">
            Under de senaste 40 åren har fångstkapaciteten hos världens fiskeflottor
            ökat fem gånger, samtidigt som produktionen på de flesta av världens
            fiskefält minskat. Kvantiteten fångad fisk har visserligen ökat,
            men ökningen utgörs av industrifisk av lågt värde. FAO uppskattar
            att världens fiskeindustri dras med en överkapacitet på cirka
            30 %. Fiskeindustrin i världen spenderar 124 miljarder dollar
            årligen för att fånga fisk till ett värde av 70 miljarder. Förlusten
            på 54 miljarder dollar täcks av bidrag. Subsidierna till fisket
            driver den överdimensionerade fiskeflottan och förstör den koppling
            mellan tillgång på fisk och lönsamt fiske som på ett naturligt
            sätt borde sanera överfisket.
          </p>
          <p xml:id="i-YZ1Mh2dF6XCa3sqRRmafTs">
            I Sverige subventionerar skattebetalarna varje yrkesfiskare med
            45 500 kr per år. 1999 enades världens fiskenationer om att skära
            ned flottan. Olönsamma delar av industrin ska avvecklas och stöd
            till olönsamt fiske dras in. Nedskärningarna ska inledas 2003.
            Vad som i verkligheten händer vet ingen. Sverige och många andra
            fiskenationer kommer förmodligen att hävda att man redan gjort
            så stora nedskärningar att man klarat sin del av avtalet.
          </p>
          <p xml:id="i-HgfDdeLX3b5DFXx9kbawM8">
            Fiskeriverket redovisade förra året att de flesta bestånd är
            utom biologiskt säkra gränser.
          </p>
          <p xml:id="i-MxvFeNEeJjUw472pDr1vk6">
            Det behövs bevisligen en annan fiskepolitik som baseras på de
            nya miljömålen. Miljömålen innebär att den biologiska mångfalden
            på land, i sjöar och i haven ska skyddas. Detta skapar också en
            förutsättning för en uthållig fiskenäring.
          </p>
          <p xml:id="i-6j9b5Gi3T8gHGLpMJqgTZQ">
            Den nya förvaltningen ska gynna skonsamma, selektiva fiskemetoder,
            stoppa foderfiskets sanslösa dödande av omogen fisk och inte driva
            på fortsatt överfiske med statliga bidrag. Ska stöd utgå till
            yrkesfiske bör detta vara utformat så att det främjar övergång
            till skonsamma och selektiva metoder. Målet måste vara ett hav
            i balans och ett ekologiskt sunt yrkesfiske som kan förse oss
            med fin konsumtionsfisk av många olika arter.
          </p>
        </div>
        <div type="ipQuestion">
          <p xml:id="i-QsjCXnaNutQd5ZHagJctRa">
            Med anledning av ovanstående vill jag fråga miljöministern:
            <list rend="unordered">
              <item>
                1. Vad avser ministern göra för att främja mer miljöanpassade
                fiskemetoder?
              </item>
              <item>
                2. Vad tänker ministern göra för att svensk fiskepolitik och
                svensk fiskepolicy ska baseras på ekologiskt uthålliga principer?
              </item>
            </list>
          </p>
        </div>
      </div>
    </body>
  </text>
</TEI>
