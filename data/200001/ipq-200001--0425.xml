<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0425">
  <teiHeader>
    <fileDesc>
      <titleStmt>
        <title>folkrätten</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkrätten till utrikesminister Anna Lindh om folkrätten</title>
          <idno type="rdwebb">GO10425</idno>
          <ref type="dokument_url_text">http://data.riksdagen.se/dokument/GO10425/text</ref>
          <ref type="dokument_url_html">http://data.riksdagen.se/dokument/GO10425</ref>
          <ref type="dokumentstatus_url_xml">http://data.riksdagen.se/dokumentstatus/GO10425</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WBane48qG116pMhSqRqaoF" corresp="i-S7LcGmD5NuSMrFDW8LBeJ1">
          <date when="2001-05-02"/>
        </correspAction>
        <correspAction type="answered" xml:id="i-6eP8KaTBSMHkhcYbzpbb8P" corresp="i-S7LcGmD5NuSMrFDW8LBeJ1">
          <date when="2001-05-29"/>
        </correspAction>
        <correspAction type="sent" xml:id="i-EaGakCXi7wDEPUpF5eeuGG" corresp="i-T9dFBJ1pv742mQeG3uLBtA">
          <date when="2001-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HaKibiGCXobY4J1gs1yK4g">
            Interpellation 2000/01:425 av Margareta Viklund (kd) till utrikesminister
            Anna Lindh om folkrätten
          </p>
        </div>
        <div type="ipqSubmissionInfo">
          <p xml:id="i-GGmocFR4EZQzfbMUWARnzv">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XND76ziq9M1fPvJgarvhGZ">
            Flera som kritiserat Natos bombningar i Jugoslavien anser att
            folkrätten kan stå inför ett sammanbrott därför att FN-stadgans
            regler inte följts då en suverän stat attackerats. Andra anser
            att Natos ingrepp i Kosovokrisen innebär att folkrätten och vad
            den står för är i en dynamisk utveckling, som kan innebära att
            aktioner till skydd för förföljda och hotade folkgrupper kommer
            att bli möjliga på ett mer flexibelt sätt än tidigare. Men det
            kommer då att ske på bekostnad av statssuveränitet och diktaturers
            minskade möjligheter till brott mot mänskliga rättigheter.
          </p>
          <p xml:id="i-H8A1VSGPbw4TrRbKkwnWNH">
            FN-stadgan innehåller inte enbart suveränitetsskydd, våldsförbud
            och vetoregler utan också förpliktelser för staterna att gemensamt
            arbeta för skydd för mänskliga värden och mänskliga rättigheter.
            Å ena sidan krävs således respekt för staters oberoende och territoriella
            integritet, medan det å andra sidan krävs att folken ska få utveckla
            autonomi och ha självbestämmanderätt. Människorna måste också
            gentemot sina regeringar tillförsäkras vissa grundläggande rättigheter.
            Problemet är dock avsaknaden av verksamma mekanismer för ett förverkligande
            av den mänskliga dimensionen enligt FN-stadgan.
          </p>
          <p xml:id="i-Rf5hAvWD8snmTztV8SEx6G">
            FN-stadgan har i sak samma lydelse som den fick på konferensen
            i San Francisco 1945. Den prioriterade staternas intressen framför
            folkens @ och regeringarnas intressen framför individernas. Våldsförbudet
            och beslutsreglerna omöjliggör i dag, i strikt rättslig mening,
            varje militär intervention till skydd för en utsatt befolkningsgrupp
            om någon av de fem permanenta medlemmarna i säkerhetsrådet utnyttjar
            sin vetorätt.
          </p>
          <p xml:id="i-Y7BytnKAV3E7coKFbMsdtQ">
            FN:s millenniemöte med världens statschefer har diskuterat säkerhetsrådets
            vetorätt. Det är angeläget att den svenska regeringen trycker
            på i den frågan så att en ändring kommer till stånd.
          </p>
          <p xml:id="i-H2K8Hh2JdhzqbJcPKzocvY">
            Folkrätten är inte statisk. Den är en process som ständigt söker
            anpassning till nya erfarenheter och nya utmaningar. Den utvecklas
            ständigt av ny praxis och nya rättsuppfattningar.
          </p>
          <p xml:id="i-Y2LQwTG7iPvGcGyNNKWAD8">
            Redan 1970, när FN:s generalförsamling enhälligt antog Deklarationen
            om vänskapliga förbindelser, slogs det fast att en stats suveränitet
            skulle sammanjämkas med ett folks rätt till självbestämmande.
            Respekt för moderstatens suveränitet förutsatte att dess regering
            medverkade till någon form av internt självbestämmande för befolkningsgruppen
            i fråga.
          </p>
          <p xml:id="i-AwjwxL2rs2QrUgEyZw2NsG">
            Såväl den s.k. Palmekommissionens dokument 1982 om gemensam säkerhet
            liksom generalsekreteraren Boutros Ghalis Dagordning för fred
            1992 förespråkade en nedtoning av säkerhetsrådets vetorätt. Tanken
            var att de vetoberättigade staterna skulle leva upp till sitt
            ansvar att ta beslut som främjade fred och säkerhet i stället
            för att hindra tillkomsten av sådana beslut. Boutros Ghali sökte
            i sin rapport dessutom luckra upp den nationella suveränitetens
            krav på respektive regerings samtycke för varje fredsbevarande
            operation på eget territorium. Tanken @ som var möjlig först efter
            det kalla krigets slut @ var att underlätta humanitär intervention
            vid allvarliga kränkningar av mänskliga rättigheter. Det hade
            redan skett i praktiken när Nato våren 1991, utan Saddam Husseins
            samtycke, upprättade en skyddad zon för de förföljda kurderna,
            assyrierna och andra minoriteter i norra Irak.
          </p>
          <p xml:id="i-YBBsJ7HsuBkRLXhcg6y69E">
            I början av 1995 presenterades ytterligare en FN-rapport, utarbetad
            av Ingvar Carlssons och Shridath Ramphals kommission för globalt
            samarbete. Den s.k. Carlssonkommissionen föreslår att folkrätten
            inte enbart bör värna om staters säkerhet, utan att den också
            måste skapa mekanismer till skydd för människors säkerhet. Detta
            eftersom den absoluta statssuveränitetens tidsålder är förbi och
            människor måste tillförsäkras ett skydd mot sina egna regeringar.
          </p>
          <p xml:id="i-QqqFU7fPyY572nDBfUYuvd">
            FN-stadgan bör ändras, säger Carlsson och Ramphal, så att humanitär
            intervention i FN:s regi lättare kan komma till stånd i fall av
            grova och omfattande kränkningar av mänskliga rättigheter.
          </p>
          <p xml:id="i-CVDHDfCVrhzjwHX3jSXhef">
            Det som hände i Kosovo @ en fördrivning av cirka en miljon människor
            @ är den typ av situation där Carlssonkommisionen menar att en
            väpnad insats i princip är befogad.
          </p>
          <p xml:id="i-QFyxGszZHySRsTvR3Vg2HM">
            Frågan om folkrätten och staters suveränitet diskuteras ur många
            synvinklar med anledning av Natobombningarna i Serbien under Kosovokrisen.
            Folkrätten tycks vara inne i en förändringsprocess där ny praxis
            krävs för att ytterligare modifiera och komplettera FN-stadgans
            regler. Det har hänt tidigare i FN:s historia, 1950 under Koreakriget
            då den s.k. Samverkan för fredresolutionen flyttade över beslutsmakt
            från säkerhetsrådet till generalförsamlingen och 1971 då Haagdomstolen
            bekräftade att praxis begränsat vetorättens omfattning. En sådan
            modifiering av stadgans regler skulle kunna ske igen. Det kan
            räcka med att en klar majoritet av FN:s medlemsstater ställer
            sig bakom en ny princip.
          </p>
          <p xml:id="i-StnQAbcha1n2MBWNCpCVLm">
            FN:s säkerhetsråd satte inte likhetstecken mellan våld och aggression
            när det gällde Natos bombningar av Serbien, utan satte i stället
            in Natoaktionen i sitt kosovoalbanska humanitära sammanhang.
          </p>
          <p xml:id="i-CzxvEHP8JWZ32fs414Md2b">
            Efter upprepade ansträngningar att nå en fredlig lösning hade
            man inget annat val än en militär aktion. Det har de flesta av
            Säkerhetsrådets medlemmar insett. Visserligen bör Nato kritiseras
            för sitt åsidosättande av FN. Man kunde sökt stöd i generalförsamlingen
            i linje med Samverkan för fred-resolutionen 1950. Nato bör också
            kritiseras för sin oklara strategi beträffande bombningarnas syfte,
            men Nato bör inte kritiseras utifrån en förlegad uppfattning om
            skydd för staters integritet som medför ett åsidosättande av människors
            integritet, värdighet och rätt.
          </p>
          <p xml:id="i-B3d4UQgAndBNDduWL6eBDU">
            Mina frågor till utrikesministern är:
          </p>
          <p xml:id="i-UkfdHxHAPCKcYUVKvyGor8">
            Avser utrikesministern arbeta för att folkrätten vidareutvecklas
            och ses över vad gäller bl.a. humanitär intervention, så att folkrätten
            förenar en rätt till ingripanden med en bevarad auktoritet för
            FN som organisation?
          </p>
          <p xml:id="i-AYBCBjmXS3Gq162diZmup5">
            Avser utrikesministern använda Sveriges internationellt goda
            anseende för att i bl.a. FN verka för att begreppet folkrätt utvecklas
            så att förföljda folk och etniska grupper kan garanteras mänskliga
            rättigheter och folkrätt ur ett vidgat säkerhetsperspektiv?
          </p>
          <p xml:id="i-SjLCBTu6vqsBWLJrwVRfuA">
            Avser utrikesministern arbeta för att förändra systemet med vetorätt
            i FN:s säkerhetsråd?
          </p>
        </div>
      </div>
    </body>
  </text>
</TEI>
