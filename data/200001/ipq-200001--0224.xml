<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0224">
  <teiHeader>
    <fileDesc>
      <titleStmt>
        <title>vård för gömda flyktingar</title>
        <author>Ayoub, Magda (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vård för gömda flyktingar till statsrådet Maj-Inger Klingvall om vård för gömda flyktingar</title>
          <idno type="rdwebb">GO10224</idno>
          <ref type="dokument_url_text">http://data.riksdagen.se/dokument/GO10224/text</ref>
          <ref type="dokument_url_html">http://data.riksdagen.se/dokument/GO10224</ref>
          <ref type="dokumentstatus_url_xml">http://data.riksdagen.se/dokumentstatus/GO10224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Fnps4HB4T8k2Yc71rfops</idno>
            <persName>Ayoub, Magda (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>Maj-Inger Klingvall</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PwesMQmym6hXvqrfdTbX7f" corresp="i-NxhWABYZtDAg5RbsxD7VBv">
          <date when="2001-01-31"/>
        </correspAction>
        <correspAction type="answered" xml:id="i-M2xCMbS4kfoj2BvitiKciJ" corresp="i-NxhWABYZtDAg5RbsxD7VBv">
          <date when="2001-02-13"/>
        </correspAction>
        <correspAction type="sent" xml:id="i-U821Vrzd69tA4ubUqTRypm" corresp="i-7Fnps4HB4T8k2Yc71rfops">
          <date when="2001-01-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S1DXqYB9YEkgFQDZ74dM1v">
            Interpellation 2000/01:224 av Magda Ayoub (kd) till statsrådet
            Maj-Inger Klingvall om vård för gömda flyktingar
          </p>
        </div>
        <div type="ipqSubmissionInfo">
          <p xml:id="i-9kXarSXZqYbbENDBQUxGXt">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VFqEimn8PHwsbA3DTWLsh2">
            Sverige har anslutit sig till FN:s deklaration om mänskliga rättigheter.
            Vi har undertecknat barnkonventionen. Vi gör ofta en poäng av
            att vi skulle vara särskilt goda föredömen när det gäller frågor
            på dessa områden. Visst fog finns givetvis för detta. Däremot
            finns det ett område där Sverige inte kan ses som ett föredöme,
            nämligen i fråga om hur vi behandlar de flyktingar som kommer
            till oss.
          </p>
          <p xml:id="i-TXwni4XKSED6HvLZDjVwQz">
            Ett olustigt exempel är att Sverige intar den föga hedervärda
            platsen som det land som har flest fällningar av alla stater som
            tillträtt FN:s tortyrkonvention. I den fastslås det att de stater
            som har antagit konventionen inte får återsända någon person till
            ett land där denne riskerar tortyr. Vid inte mindre än åtta tillfällen
            har Sverige blivit fällt av FN:s tortyrkommitté för att man har
            beslutat att avvisa personer till länder där de riskerar att utsättas
            för tortyr.
          </p>
          <p xml:id="i-Nrpph6c5PqPGb7VSdX2def">
            Att komma till Sverige som flykting är ofta i sig ett trauma.
            I de fall där flyktingen dessutom lider av en svårartad eller
            dödlig sjukdom är det givetvis ännu värre. Jag vill ta upp situationen
            för två grupper av flyktingar. Dels dem som sökt asyl och väntar
            på besked, dels de som har fått avslag på sina ansökningar men
            av olika skäl finns kvar i landet.
          </p>
          <p xml:id="i-KpdX7jVw5GhnqUabtpYfxA">
            De asylsökande som väntar på besked har i dag rätt till akutsjukvård.
            Det är bra. Men många av dessa har mycket stora behov av kontinuerlig
            vård, förutom akutvården. Aidssjuka och dialysberoende är exempel
            på patienter som är i stort behov av en kontinuerlig vård. För
            ett land som strävar efter att ha en hög profil i frågor som rör
            mänskliga rättigheter är det inte möjligt att ha olika regler
            för dem som beviljats asyl och dem som fortfarande väntar på besked.
            Asylsökande som lider av svårartade sjukdomar såsom aids måste
            få tillgång till den vård som deras tillstånd kräver även när
            de väntar på att deras ansökan behandlas av svenska myndigheter.
          </p>
          <p xml:id="i-Cw3kpntv57A6ZioAvJTedU">
            I det ögonblick dessa flyktingar eventuellt får avslag på sina
            ansökningar har de i princip ingen möjlighet att få den vård dessa
            svåra sjukdomar kräver. Detta har lett till att flyktingar som
            har valt att gå under jorden i fruktan att bli tillbakaskickade
            till sina hemländer, inte längre kan få den vård de behöver. Detta
            rimmar mycket illa med våra stolta deklarationer om alla människors
            lika värde. Vilken är nästa grupp som ska undantas rätten till
            vård?
          </p>
          <p xml:id="i-3BnartGSMDseC6rZ1kgAiX">
            Glädjande är att staten har slutit ett avtal med Landstingsförbundet
            om att barn under 18 år som fått avslag på sin asylansökan ska
            ges rätt till hälso- och sjukvård samt tandvård. Den grupp sjuka
            personer jag beskrivit ovan, svårt sjuka vuxna asylsökande, är
            en mycket utsatt grupp som är i stort behov av ett liknande avtal
            mellan staten och Landstingsförbundet.
          </p>
          <p xml:id="i-DwfKcQ2m6QdtaobewM7SQK">
            Jag frågade ministern i november om hon var beredd att utsträcka
            detta avtal till att också gälla vuxna flyktingar. I svaret jag
            fick på min fråga menar Klingvall att det skulle innebära ett
            alltför omfattande åtagande om staten skulle ersätta landstingen
            för fullständig hälso- och sjukvård till alla som reser in i landet.
            Men det är givetvis inte fråga om att ge alla som reser in i landet
            rätt till vård. Det frågan gällde då och det frågan gäller nu
            är flyktingar som sökt asyl, men fått avslag på sina ansökningar,
            och som trots detta av olika skäl bestämmer sig för att fortsätta
            vistas i Sverige. Denna grupp är inte så stor som statsrådet i
            sitt svar försöker påskina. Kostnaden kommer inte att vara stor
            för att också inkludera också vuxna i det avtal staten slutit
            med Landstingsförbundet. Om vi anser att alla människor har lika
            värde kan vi inte diskriminera en grupp människor så som nu görs.
            Det går stick i stäv med bl.a. FN:s konvention om mänskliga rättigheter.
          </p>
          <p xml:id="i-JsVWTFWHyZx6SfRPYNMbnD">
            Till det jag anfört ovan kan läggas att det formella regelverk
            som i dag styr sjukvården för asylsökande är oklart och ibland
            motsägelsefullt, exempelvis när det gäller vad som ska definieras
            som akuta sjukdomstillstånd.
          </p>
          <p xml:id="i-JBybSrW1fGyDM7gB8kVPdz">
            Mot bakgrund av ovanstående vill jag fråga statsrådet:
          </p>
          <p xml:id="i-MTbpWbjBD2FN6U8W83chQN">
            Kommer statsrådet att verka för att exempelvis aidssjuka och
            dialysberoende flyktingar som sökt asyl och väntar på besked ska
            ges tillgång till vård, utöver den akutvård de redan i dag har
            tillgång till, för dessa sjukdomar?
          </p>
          <p xml:id="i-XZPMJzeCAaCvC57dM4dag1">
            Kommer statsrådet att verka för att ett avtal upprättas mellan
            staten och Landstingsförbundet också när det gäller vuxna asylsökande
            som nekats asyl?
          </p>
          <p xml:id="i-XRAnwjZhXNaZARZ2dZbp3J">
            Vad avser statsrådet göra med de oklara regler som för närvarande
            råder på detta område?
          </p>
        </div>
      </div>
    </body>
  </text>
</TEI>
