<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0455">
  <teiHeader>
    <fileDesc>
      <titleStmt>
        <title>bredbandssatsningen</title>
        <author>Gylling, Johnny (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bredbandssatsningen till näringsminister Björn Rosengren om bredbandssatsningen</title>
          <idno type="rdwebb">GO10455</idno>
          <ref type="dokument_url_text">http://data.riksdagen.se/dokument/GO10455/text</ref>
          <ref type="dokument_url_html">http://data.riksdagen.se/dokument/GO10455</ref>
          <ref type="dokumentstatus_url_xml">http://data.riksdagen.se/dokumentstatus/GO10455</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <persName>Gylling, Johnny (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FLG2TpCHiYjUpM6RHXwJJc" corresp="i-HP26Ex6XfZD2gozC8P6pdm">
          <date when="2001-05-08"/>
        </correspAction>
        <correspAction type="answered" xml:id="i-QCWrBGUTgSsUUKAuE7hjm8" corresp="i-HP26Ex6XfZD2gozC8P6pdm">
          <date when="2001-05-14"/>
        </correspAction>
        <correspAction type="sent" xml:id="i-Exq7WfHHRv8h9ZwzQC8ky1" corresp="i-PsSysCdjrkuVBAo163T4KM">
          <date when="2001-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BKWGiVa7R4vvwqmTkFr7gV">
            Interpellation 2000/01:455 av Johnny Gylling (kd) till näringsminister
            Björn Rosengren om bredbandssatsningen
          </p>
        </div>
        <div type="ipqSubmissionInfo">
          <p xml:id="i-6mH3PUDDnzAJuj78zG99Qt">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XHNT4vqHNvdLwZJwCmdQgR">
            Riksdagen beslutade i juni 2000 att anta regeringens IT-proposition
            Ett informationssamhälle för alla. Ett av propositionens viktigaste
            förslag handlade om "tillgänglighet", dvs. hur hela Sveriges befolkning
            ska kunna ta del av den nya tekniken så snabbt som möjligt. För
            att detta ska uppnås behövs bredband i hela landet. Med bredband
            menas mycket snabb dataöverföring, enligt regeringen kan det definieras
            som en hastighet av 2 Mbit/sek (två miljoner tecken per sekund).
          </p>
          <p xml:id="i-5u58t7FyYJfpTiHyLG9PGD">
            Bredbandshysterin har nu svalnat i Sverige. För endast ett år
            sedan var det ingen hejd på uttalanden om hur snabbt alla skulle
            få bredband. Givetvis har den allmänna nedgången på Telecommarknaden
            bidragit till att många IT-företag fått problem med riskkapital
            och många har slagits ut på grund av brist på kunder. Om regeringen
            på ett tidigt stadium deklarerat tydliga spelregler för bredbandsaktörerna
            och att staten avstått från att själv agera som en aktör hade
            förmodligen fler hushåll faktiskt haft tillgång till bredband
            i dag.
          </p>
          <p xml:id="i-56fYCqj11WUuoRhScpsQPr">
            Kristdemokraterna har hela tiden hävdat att staten inte ska styra
            val av teknik eller själv försöka bli en s.k. bredbandsaktör.
            Statens uppgift är enligt Kristdemokraterna att lägga fast tydliga,
            konkurrensneutrala spelregler för marknaden, samt att stödja glesbygden
            för att infrastrukturen ska nå även dit.
          </p>
          <p xml:id="i-KMPx6NUa6i6RDuoWAZfBSb">
            Regeringen och riksdagsmajoriteten valde en annan väg, nämligen
            att fungera både som övervakare av marknaden, aktör och bidragsgivare
            på samma gång. Det dröjde länge innan spelreglerna började presenteras
            för marknaden. Detta bidrog till att många IT-bolag har avvaktat
            alldeles för länge. Genom Svenska Kraftnät har även staten tagit
            på sig att bygga fibernät. Det behöver inte vara fel om man kan
            hitta samordningsvinster med bolagets normala verksamhet. Även
            Vägverket och Banverket kan bidra med samma tjänst. Det viktiga
            är att näten kan hyras av alla aktörer på lika villkor. Konsekvenserna
            av regeringens bredbandsbyggande riskerar att hämma utvecklingen
            i stället för att främja den. Dessutom finns risken att en statlig
            teknikstyrning hämmar teknikutvecklingen. Exempelvis vet vi att
            bredband via elnätet har utvecklats betydligt bättre än vad IT-kommissionen
            trodde för ett par år sedan.
          </p>
          <p xml:id="i-2B51LSvxihUmsfCz3v1gug">
            Att stödja glesbygdens möjligheter att få bredband ligger helt
            i Kristdemokraternas linje. Men regeringens lösning har hittills
            varit misslyckad. För det första tog det alldeles för lång tid
            innan planerna på hur stödet till kommunerna skulle utformas.
            För det andra har det inte gett någon som helst utdelning. Kommunerna
            tvekar, med all rätt, att ansöka om bidrag eftersom de själva
            måste satsa pengar ur driftsbudgeten på att låta bygga nät vilka
            de sedan inte äger. Svenska Kommunförbundet har kritiserat regeringens
            bredbandsutbyggnad för att den inte sker på ett genomarbetat sätt.
          </p>
          <p xml:id="i-UPMYApoGXz49CuhWcQuM94">
            Även det skatteavdrag som regeringen tagit fram för hushåll är
            fel, enligt Kristdemokraterna. I stället för ett avdrag över 8
            000 kr i anslutningskostnader ville Kristdemokraterna ha ett avdrag
            för kostnader mellan 1 000 kr och 9 000 kr. Detta vore enligt
            vår mening mer realistiskt och skulle stimulera till snabbare
            utbyggnad.
          </p>
          <p xml:id="i-X6VvW3C55jnWPgxKsvAaVc">
            En annan viktig fråga är accessnäten. Dvs. de kablar som går
            in till själva husen, antingen Telias kopparnät eller i vissa
            fall optofiberkabel. EU-länderna har enats om att accessnäten
            ska öppnas för tjänster och att monopolen ska slopas redan från
            innevarande år. Detta benämns local loop unbundling. Här har regeringen
            uttryckt sig dunkelt och tvetydigt genom olika ministrars uttalanden.
            Ibland har det hetat att accessnäten inte får öppnas på grund
            av svensk lagstiftning och ibland har uttalanden gjorts om att
            accessnäten nu är öppnade. Fortfarande finns här ett prismonopol
            som hindrar utvecklingen av tjänster.
          </p>
          <p xml:id="i-SeyzuRH67pLhZV1whLemLr">
            Med anledning av ovanstående vill jag fråga ansvarig IT-minister
            följande:
          </p>
          <p xml:id="i-42KFR7zAvt2MytgdUSqKbe">
            Vad tänker ministern göra för att komma till rätta med kommunstödet?
          </p>
          <p xml:id="i-33YNiC7qvVCK2Y2hh3bszS">
            Vad avser ministern att göra för att upphäva prismonopolet på
            accessnäten?
          </p>
          <p xml:id="i-TJruH8Hfj1T8Znd4QY1Fsi">
            Hur ämnar ministern följa upp ambitionerna att hela landet ska
            få tillgång till bredband inom några år?
          </p>
        </div>
      </div>
    </body>
  </text>
</TEI>
