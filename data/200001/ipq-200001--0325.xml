<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0325">
  <teiHeader>
    <fileDesc>
      <titleStmt>
        <title>homosexuella flyktingar från Iran</title>
        <author>Stafilidis, Tasso (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>homosexuella flyktingar från Iran till statsrådet Maj-Inger Klingvall om homosexuella flyktingar från Iran</title>
          <idno type="rdwebb">GO10325</idno>
          <ref type="dokument_url_text">http://data.riksdagen.se/dokument/GO10325/text</ref>
          <ref type="dokument_url_html">http://data.riksdagen.se/dokument/GO10325</ref>
          <ref type="dokumentstatus_url_xml">http://data.riksdagen.se/dokumentstatus/GO10325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <persName>Stafilidis, Tasso (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EdZo6iiHySa7reaMJjuM4Y" corresp="i-NxhWABYZtDAg5RbsxD7VBv">
          <date when="2001-03-20"/>
        </correspAction>
        <correspAction type="answered" xml:id="i-2ipEQDEo2f3ejnFAdRV17C" corresp="i-NxhWABYZtDAg5RbsxD7VBv">
          <date when="2001-04-27"/>
        </correspAction>
        <correspAction type="sent" xml:id="i-JNJpUsD9oyupEnnswUjwos" corresp="i-Qa1ZufD1xJDN43bJxjLRPB">
          <date when="2001-03-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Uvj7ySe9fRLPHnMCXtSfm6">
            Interpellation 2000/01:325 av Tasso Stafilidis (v) till statsrådet
            Maj-Inger Klingvall om homosexuella flyktingar från Iran
          </p>
        </div>
        <div type="ipqSubmissionInfo">
          <p xml:id="i-7ci2ptduaQmsdXs7DawCHV">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UfLxbUdbq8Bvm9Xo6kTgyd">
            Tisdagen den 13 mars 2001 @ glädjetårar i Göteborg. Soli och
            Magnus har efter månader av oviss väntan fått beskedet: Uppehållstillstånd
            har beviljats. Skäl: Soli har öppet berättat om sin homosexualitet
            i svensk TV.
          </p>
          <p xml:id="i-WykXwtHJzG9PmiC6pLZYiE">
            Samma dag i Stockholm @ tårar, men av ett annat slag. Redaktionen
            på en stor tidning (Aftonbladet) har beslutat att inte berätta
            om Amirs homosexualitet och hans relation till Lennart. Därmed
            har tidningen i praktiken dömt Amir till utvisning.
          </p>
          <p xml:id="i-QVUL6NDuk5pcGtDtGuvtjy">
            För i Sverige är det så att homosexuella iraniers öde i praktiken
            slutligen avgörs av massmedierna, inte av Utlänningsnämnden. Formellt
            är det givetvis fortfarande nämnden som beslutar, men deras beslut
            styrs helt och hållet av vad massmedierna väljer att berätta.
          </p>
          <p xml:id="i-8BistiUs8wq51uMzvpDwCk">
            Grunden till att den här situationen uppkommit är det praxisbeslut
            regeringen fattade den 28 maj 1998. Då beviljades en homosexuell
            iranier uppehållstillstånd i Sverige därför att han förekommit
            i massmedierna och på RFSL:s hemsida (dock utan namn och bild).
            Senare har Utlänningsnämnden skärpt tillämpningen av regeringens
            praxisbeslut så att det numera fordras att den asylsökande ska
            ha uppträtt med namn och bild i massmedierna för att få uppehållstillstånd
            i Sverige.
          </p>
          <p xml:id="i-KzkoaRzSm5hn5ZtukkkgWk">
            Regeringens beslut har kritiserats från olika håll. Ombudsmannen
            mot diskriminering på grund av sexuell läggning (HomO) har skrivit
            till statsministern @ utan att få svar @ och framför en rad formella
            invändningar mot regeringsbeslut och krävt en förändring.
          </p>
          <p xml:id="i-HedXeQgZ3PKm8qX2heukxb">
            Vid den hearing som riksdagens homogrupp anordnade den 6 december
            2000 deltog företrädare från RFSL, Amnesty International och UNHCR.
            Samtliga framförde stark kritik mot handläggningen av asylansökningar
            från homosexuella iranier. Det var endast Utlänningsnämndens representant
            som försvarade handläggningen av dessa ärenden.
          </p>
          <p xml:id="i-LfvzeH3w3y9He1F248rLhZ">
            Också i ett internationellt sammanhang förefaller Sveriges restriktiva
            hållning som märklig. Homosexuella iranier har beviljats asyl
            enligt Genèvekonventionens bestämmelser i flera andra länder,
            bl.a. Australien, Kanada och USA.
          </p>
          <p xml:id="i-RgfpYUSaVyDairLQEQJvbd">
            Beslutsunderlaget för regeringens och Utlänningsnämndens bedömningar
            när det gäller homosexuella asylsökande från Iran är synnerligen
            undermåligt. Man grundar besluten på anonyma källor i form av
            diplomatisk personal stationerad på ambassader i Teheran som knappast
            präglas av den öppenhet till frågor som gäller homosexuellas situation
            som man kan förvänta sig av svenska tjänstemän. Trots att källorna
            officiellt talar om att homosexuella utan problem kan leva öppet
            i Iran har ingen enda enskild homosexuell tillfrågats om denna
            uppfattning stämmer.
          </p>
          <p xml:id="i-KHDPJo6aM5DqQKKxkoqLQv">
            Mot den här bakgrunden vill jag ställa följande fråga till statsrådet
            Maj-Inger Klingvall:
          </p>
          <p xml:id="i-2wSaL6HkZyu7tPdZzeDW1g">
            Är statsrådet beredd att ompröva den svenska flyktingpolitiken
            när det gäller homosexuella flyktingar från Iran så att besluten
            i dessa ärenden i praktiken inte överlåts till massmedierna?
          </p>
        </div>
      </div>
    </body>
  </text>
</TEI>
