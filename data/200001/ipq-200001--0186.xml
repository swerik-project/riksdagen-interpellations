<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0186">
  <teiHeader>
    <fileDesc>
      <titleStmt>
        <title>narkotikageneral</title>
        <author>Ekendahl, Maud (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>narkotikageneral till statsminister Göran Persson om narkotikageneral</title>
          <idno type="rdwebb">GO10186</idno>
          <ref type="dokument_url_text">http://data.riksdagen.se/dokument/GO10186/text</ref>
          <ref type="dokument_url_html">http://data.riksdagen.se/dokument/GO10186</ref>
          <ref type="dokumentstatus_url_xml">http://data.riksdagen.se/dokumentstatus/GO10186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F8qdE2eedz12PwFanq3ahv</idno>
            <persName>Ekendahl, Maud (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9mfX8P6KmuEPKxx3S5rN3d" corresp="i-3kVCtR7mCK6mW2F6oaBMR5">
          <date when="2001-01-16"/>
        </correspAction>
        <correspAction type="answered" xml:id="i-CCRZNDdgYnMNSY1i6J9yKh" corresp="i-ESKbhHz2VETwMj9meYcmxk">
          <date when="2001-02-01"/>
        </correspAction>
        <correspAction type="sent" xml:id="i-kvQcXV8USZE4rt5EsKH8V" corresp="i-F8qdE2eedz12PwFanq3ahv">
          <date when="2000-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Wv4VSYQ3N9hxTwtkvURjvg">
            Interpellation 2000/01:186 av Maud Ekendahl (m) till statsminister
            Göran Persson om narkotikageneral
          </p>
        </div>
        <div type="ipqSubmissionInfo">
          <p xml:id="i-L5CmD4sw1YjX9TpcC9NcEM">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EaC2oEXcsw7RCghpfUNzJN">
            I maj 1998 tillsatte regeringen en kommission för översyn och
            förstärkning av narkotikapolitiken. Kommissionen skulle särskilt
            ha till uppgift att:
            <list rend="unordered">
              <item>
                1. föreslå förbättringar av metoder och system för att öka kunskapen
                om och analysen av narkotikautvecklingen, samt föreslå hur det
                samlade resultatet av samhällets insatser i förhållande till målet
                om ett narkotikafritt samhälle ska kunna mätas,
              </item>
              <item>
                2. utvärdera och föreslå åtgärder för att förstärka och effektivisera
                det drogförebyggande arbetet,
              </item>
              <item>
                3. analysera utvecklingen av missbrukarvårdens och kriminalvårdens
                behandlingsprogram, värdera dess resultat och effekter i förhållande
                till insatta resurser samt föreslå åtgärder för att stärka rehabiliteringen
                av missbrukare, bl.a. genom förbättrad samverkan mellan olika
                huvudmän och aktörer,
              </item>
              <item>
                4. utvärdera och lägga fram förslag till åtgärder vad gäller
                omfattning och inriktning av statens stöd till utveckling av missbrukarvården
                och brottsförebyggande insatser som gäller narkotikarelaterad
                brottslighet,
              </item>
              <item>
                5. analysera behovet av förändringar och rättsväsendets arbetsmetoder
                samt av straffrättslig och straffprocessuell lagstiftning samt
                lägga fram förslag till sådana ändringar,
              </item>
              <item>
                6. utifrån en översyn och sammanställning av den forskning som
                bedrivs inom narkotikaområdet föreslå hur forskningen kan stimuleras,
                förstärkas och organiseras samt peka ut särskilt angelägna men
                hittills eftersatta forskningsområden, samt
              </item>
              <item>
                7. utforma strategier för särskilt riktade informationsinsatser
                och för opinionsbildning samt lämna förslag till samhällets stöd
                för detta.
              </item>
            </list>
          </p>
          <p xml:id="i-RTZ69s35kAQ1vq1xUN8f3p">
            Narkotikakommissionen är nu inne i slutfasen i sitt arbete. Det
            innebär att regeringen nu kommer att få ta del av en rad olika
            uppgifter och förslag rörande dessa olika delområden.
          </p>
          <p xml:id="i-7arqXS7fShJiduvg9SyKA2">
            I dag vilar narkotikafrågan ansvarsmässigt på Socialdepartementet,
            men verksamhetsmässigt berör frågan även andra departement och
            myndigheter.
          </p>
          <p xml:id="i-LPHeMwcQBysR3bJbkwXKeu">
            I samband med att Narkotikakommissionen nu avslutar sitt arbete
            är det ett utsökt läge att flytta fram positionerna i kampen mot
            narkotika. Även det faktum att Sverige nu är ordförandeland i
            EU, kunde ge ett tillfälle att lyfta frågan för att även påverka
            andra medlemsländer. Nu har regeringen valt att inte lyfta fram
            narkotikafrågan under ordförandeskapsåret, men det hindrar inte
            att vi tar ett nationellt krafttag och samlar oss kring dessa
            frågor.
          </p>
          <p xml:id="i-T7C9zA1eRBt5zXbR79cbvq">
            För att visa på den vikt regeringen lägger vid narkotikafrågan
            borde det tillsättas en "narkotikageneral" inom Regeringskansliet,
            med en stab av människor som har det övergripande ansvaret för
            narkotikabekämpningen. Detta bör ske innan de olika delförslagen
            som kommissionen lägger fram börjar bearbetas. Om inte detta sker
            är jag orolig för att det fortsatta arbetet med narkotikabekämpning
            inte blir tillräckligt kraftfullt.
          </p>
          <p xml:id="i-K5oeDZWh1qYxUREAMH6gke">
            Efter det att Narkotikakommissionen lagt sitt betänkande ska
            förhoppningsvis ett nytt avstamp göras kring narkotikapolitiken.
          </p>
          <p xml:id="i-EUDEHxBrx6tadcDbuSTsGS">
            Ämnar då statsministern ta initiativ till en sammanhållen narkotikaorganisation
            som kan leda detta arbete?
          </p>
        </div>
      </div>
    </body>
  </text>
</TEI>
