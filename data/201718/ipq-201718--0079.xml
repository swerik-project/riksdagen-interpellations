<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0079">
  <teiHeader>
    <fileDesc>
      <titleStmt>
        <title>Interpellation 2017/18:79 av Caroline Szyber (KD)</title>
        <author>Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:79 av Caroline Szyber (KD) till Utrikesminister Margot Wallström (S) om Taiwan i världen</title>
          <idno type="rdwebb">H51079</idno>
          <ref type="dokument_url_text">http://data.riksdagen.se/dokument/H51079/text</ref>
          <ref type="dokument_url_html">http://data.riksdagen.se/dokument/H51079</ref>
          <ref type="dokumentstatus_url_xml">http://data.riksdagen.se/dokumentstatus/H51079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <persName>Caroline Szyber</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-JMEF1qD2Q8xRxSBa2fd4NW">
          <note>Interpellationen är återtagen</note>
        </correspAction>
        <correspAction type="sent" xml:id="i-DZGWH5jkLvkYaVtestDfGS" corresp="i-PgfrE9pakWspkNp9dr9ejT">
          <date when="2017-10-26"/>
        </correspAction>
        <correspAction type="received" xml:id="i-RToMSPKUMPR3BNetJWXNDd" corresp="i-aihY66rhb8LqCkSn8GhKt">
          <date when="2017-11-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DcpC29Ed4gr84EBkL4EepV">
            Interpellation 2017/18:79 Taiwan i världen av Caroline Szyber
            (KD) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JrJTH2BMYKj5mmevQynuFD">
            Taiwan är en relativt ung demokrati men med en remarkabel utveckling,
            både demokratiskt och ekonomiskt sedan 1980-talet. I dag rankas
            landet mycket högt när ansedda demokratiinstitut som Freedom House
            och The Economist Intelligence Unit's Democracy Index granskar
            landet.
          </p>
          <p xml:id="i-RCHDHt6SsX2uKjx6J8AjND">
            Taiwan kan uppvisa en fantastisk utveckling och har dessutom
            klarat recessioner och motgångar med fredliga regimbyten och upprätthållen
            rättssäkerhet.
          </p>
          <p xml:id="i-CZ2w6F7HgGbtreWCzfMhPs">
            På grund av den komplicerade historiska kopplingen till Folkrepubliken
            Kina har Taiwans alla försök att återupptas i världssamfundet
            Förenta nationerna (FN) nekats till följd av Kinas veto. Taiwan
            var en av grundarna av FN och satt med i FN:s säkerhetsråd fram
            till 1971 då president Nixon och ordförande Mao kom överens om
            att uppta Kina i FN och utesluta Taiwan.
          </p>
          <p xml:id="i-QGR8zvtiQAqHQtF5WEDKPN">
            I dag har 23 länder erkänt Taiwan. Länder som USA har högt utvecklade
            inofficiella diplomatiska förbindelser med Taiwan. Taiwan har
            också egna inofficiella diplomatiska kontakter i en rad länder,
            ofta under beteckningen Taipei Mission. Landet har en egen utrikespolitik
            och ett eget nationellt försvar och alla politiska och ekonomiska
            avtal förhandlas med den demokratiskt valda regeringen i huvudstaden
            Taipei. Sverige har inte erkänt Taiwan. Detta trots att Sverige
            nyligen erkände Palestina, ett land som varken har kontroll över
            sina gränser, kan uppvisa ett demokratiskt statsskick eller har
            en rimlig statsbildning.
          </p>
          <p xml:id="i-WwviaZZB3jwArawvEBAiS7">
            Taiwans ostracism tar sig ett särskilt illustrativt uttryck i
            New York där taiwanesiska medborgare förvägras tillträde till
            FN-byggnaden. För att besöka byggnaden och den guidade tur som
            erbjuds för 22 dollar krävs ett id utfärdat av en medlemsstat
            eller observatörsstat. En taiwanes förväntas i praktiken visa
            upp ett kinesiskt id-kort från Folkrepubliken Kina. Detta blir
            särskilt graverande då det medför att taiwanesiska journalister
            inte kan bevaka FN-möten utifrån sin nationella behörighet.
          </p>
          <p xml:id="i-RzfSyrxwiLhyWWqXxd8csh">
            Utöver det gjorde sig Kinas inflytande påmint under våren 2017
            då Taiwan förvägrades sin observatörsstatus i World Health Association
            (WHA), beslutsorganet för Världshälsoorganisationen (WHO). Taiwan
            hade deltagit i WHA under åtta år innan dess och bidragit till
            världshälsan utifrån sina resurser och sitt engagemang.
          </p>
          <p xml:id="i-87YcLXsyZ6e5tmM1pqTCMc">
            Detta faktum föranledde mig att den 10 oktober i år ställa en
            skriftlig fråga till utrikesministern där jag efterfrågade på
            vilket sätt ministern tänkte arbeta i internationella sammanhang
            för att främja Taiwans deltagande i internationella FN-organ.
          </p>
          <p xml:id="i-DEM1aVeDUz5GHvhb564wQU">
            I sitt svar den 18 oktober i år framhåller utrikesministern Taiwans
            positiva bidrag till samverkan i internationella organisationer
            där det inte krävs status som stat. Som exempel anger ministern
            bland annat Taiwans deltagande som expertorgan för luftfart och
            hälsa.
          </p>
          <p xml:id="i-4skLg79XxTouGozQZEh5tm">
            Exemplet luftfart är särskilt intressant. I september 2013 inbjöds
            generaldirektören för Taiwans civila luftfartsmyndighet (CAA)
            för första gången av ICAO:s ordförande att delta i den 38:e ICAO-konferensen
            som gäst under namnet Chinese Taipei CAA. Taiwans deltagande gavs
            ett brett välkomnande. Att delta i ICAO är ett viktigt steg för
            Taiwan. Men för att bättre kunna bidra till regional och global
            flygsäkerhet är det fortfarande avgörande att Taiwan bjuds in
            att som officiell observatör regelbundet delta i ICAO. Detta är
            särskilt viktigt med tanke på att Taiwan utifrån sitt kritiska
            läge hanterar stora last- och passagerarvolymer.
          </p>
          <p xml:id="i-5T5FnBSzuf1wtmSXqVHufu">
            Det för alla livsviktiga hälsoområdet som utrikesministern anger
            som exempel ger skäl till oro. Som anges ovan förvägrades Taiwan
            våren 2017 observatörsstatus i World Health Association. I samband
            med sarsepidemin 2003 ställdes Taiwan utifrån sin politiska isolation
            i ett sårbart läge då WHO:s representanter vägrade kommunicera
            med landet under utbrottets inledningsskede. Risken med politisk
            isolation kan ge farliga konsekvenser under förhållanden då internationellt
            utbyte är livsnödvändigt.
          </p>
          <p xml:id="i-7DFDpqmpocvnDjQB5ESYpU">
            I sitt svar anger utrikesministern att Taiwans deltagande i internationella
            organisationer ligger i Sveriges och EU:s intresse, men med förbehållet
            att det ska vara meningsfullt då det är positivt för internationell
            samverkan. För Sveriges del utgör FN, som regeringen uttrycker
            i utrikesdeklarationen 2016, ”världens viktigaste plattform för
            internationell fred och säkerhet”.
          </p>
          <p xml:id="i-HTMfGFkXPDXVB8qQ6KrZri">
            I början av året röstades Sverige in som en icke-permanent medlem
            i FN:s säkerhetsråd för åren 2017 och 2018. Här anger sig Sverige
            vilja slå vakt om en internationell ordning där FN och dess säkerhetsråd
            är kärnan. Med den utgångspunkten borde det vara högst meningsfullt
            att ett land med 23 miljoner invånare upptas som medlem i världens
            viktigaste plattform, kärnan för världssamfundet.
          </p>
        </div>
        <div type="ipQuestion">
          <p xml:id="i-T3sFvbEks9AXJ3GM2myPMu">
            Med anledning av ovanstående vill jag fråga utrikesminister Margot
            Wallström:
            <list rend="unordered">
              <item>
                Avser ministern att verka för att Taiwan tas upp i FN som fullvärdig
                medlem?
              </item>
              <item>
                Ser ministern en möjlighet att erkänna Taiwan som stat?
              </item>
              <item>
                Ämnar ministern verka för att Taiwan tas upp som officiell observatör
                i ICAO?
              </item>
              <item>
                Ämnar ministern verka för Taiwans fullvärdiga deltagande i WHO?
              </item>
            </list>
          </p>
        </div>
      </div>
    </body>
  </text>
</TEI>
