<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0419">
  <teiHeader>
    <fileDesc>
      <titleStmt>
        <title>Interpellation 2017/18:419 av Jesper Skalberg Karlsson (M)</title>
        <author>Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:419 av Jesper Skalberg Karlsson (M) till Statsrådet Per Bolund (MP) om Miljömärkningen Svanen</title>
          <idno type="rdwebb">H510419</idno>
          <ref type="dokument_url_text">http://data.riksdagen.se/dokument/H510419/text</ref>
          <ref type="dokument_url_html">http://data.riksdagen.se/dokument/H510419</ref>
          <ref type="dokumentstatus_url_xml">http://data.riksdagen.se/dokumentstatus/H510419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <persName>Jesper Skalberg Karlsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Statsrådet Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5Zhbe8tcugytYyTdronQwo">
          <note>Interpellationen är återtagen</note>
        </correspAction>
        <correspAction type="sent" xml:id="i-Jx7N2uJJVND9XqhdrNQhTk" corresp="i-5wVnuGs5cNm9JWZrGWeZfP">
          <date when="2018-03-08"/>
        </correspAction>
        <correspAction type="received" xml:id="i-SwbjoW313XhQZq87WSf6bV" corresp="i-C2s3YhmmVmNkgvznmmnD4x">
          <date when="2018-03-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6CGzikQw9K3yYejHT73Vff">
            Interpellation 2017/18:419 Miljömärkningen Svanen av Jesper Skalberg
            Karlsson (M) till Statsrådet Per Bolund (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-76jpUB6j569XxEpgkn6XrY">
            Information är en grundbult för att konsumenter och företag ska
            kunna göra medvetna val. Därför är bland annat kvalitets- och
            miljömärkningar oerhört viktiga. Med gemensamma certifieringssystem
            som exempelvis CE, Iso och Krav ges samhället insikt i vilka varor
            och tjänster som håller en viss standard. Vissa märkningar lägger
            ett gemensamt kvalitetsgolv för en bransch – andra är mer svåruppnåeliga
            och skapar drivkrafter till förbättring.
          </p>
          <p xml:id="i-LVcVnw1ZGJPXmMS369ZXXr">
            Miljömärkningen Svanen infördes 1989 på initiativ av Nordiska
            ministerrådet, och sköts av det statliga bolaget Miljömärkning
            Sverige (tidigare SIS Miljömärkning AB). Svanen träffas tre gånger
            per år för att utvärdera och förnya kriterier, och märkningen
            finns på en uppsjö av varor i Sverige och Norden.
          </p>
          <p xml:id="i-UpeHH8dN9vhPBtYMgD112W">
            Tyvärr finns det indikationer på att dessa kriterier inte i alla
            delar baseras på den konsensus som råder i forskarvärlden. Exempelvis
            förvägras märkning till produkter som utvecklats med hjälp av
            avancerad växtförädling, något som en rad ledamöter av Kungliga
            Vetenskapsakademien påpekar i Svenska Dagbladet den 21 februari
            i år. Svanen menar då att det inte finns någon konsensus angående
            GMO – vilket förvisso kan vara sant – men det ter sig märklig
            att en statlig aktör ska basera sin konsumentinformation på något
            annat än den dominerande uppfattningen hos oberoende forskningsorganisationer.
          </p>
          <p xml:id="i-EupTLgPZQEwduxFdVNi8Em">
            När det gäller exempelvis klimatutmaningen talas det ofta från
            klimatskeptikers håll om att det inte finns någon konsensus angående
            växthuseffekten och jordens uppvärmning. Men då ska man minnas
            att relationen mellan uppfattningarna är ca 99 mot 1. Självklart
            bör klimatpolitiken då luta sig mer mot den dominerande uppfattningen
            snarare än den avvikande. Samma sak gäller växtförädling.
          </p>
          <p xml:id="i-QRFfy1gJrjSjr7mxW68fnS">
            Detta blir särskilt viktigt i en tidsålder som vår. Under förra
            året var två av de vanligaste begreppen i svensk och internationell
            debatt ”alternativa fakta” och så kallade ”fake news”. Skulle
            detta vara indikationer på att vi närmar oss en postfaktisk tid
            är detta mycket nedslående. Därför är det viktigare än någonsin
            att vi förlitar oss på vetenskapen – en uppfattning som flera
            svenska ministrar anförde i Dagens Nyheter den 21 april förra
            året.
          </p>
          <p xml:id="i-BqzziDgRVP2TUh4AKh8ASR">
            Med anledning av ovanstående vill jag fråga statsrådet Per Bolund:
          </p>
          <p xml:id="i-T6eoTP7vJ2st1KVbUfz4VP">
            Hur ska statsrådet och regeringen se till att den statliga miljömärkningen
            Svanen baseras på solid grund och aktuell forskning och tar hänsyn
            till den dominerande uppfattningen hos oberoende forskningsorganisationer
            om genmodifierade växter?
          </p>
        </div>
      </div>
    </body>
  </text>
</TEI>
