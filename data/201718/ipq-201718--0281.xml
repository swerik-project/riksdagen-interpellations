<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0281">
  <teiHeader>
    <fileDesc>
      <titleStmt>
        <title>Interpellation 2017/18:281 av Emma Wallrup (V)</title>
        <author>Emma Wallrup (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:281 av Emma Wallrup (V) till Statsrådet Ibrahim Baylan (S) om Gotland som föregångare i fråga om förnybar energi</title>
          <idno type="rdwebb">H510281</idno>
          <ref type="dokument_url_text">http://data.riksdagen.se/dokument/H510281/text</ref>
          <ref type="dokument_url_html">http://data.riksdagen.se/dokument/H510281</ref>
          <ref type="dokumentstatus_url_xml">http://data.riksdagen.se/dokumentstatus/H510281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <persName>Emma Wallrup</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Statsrådet Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-SMRermBxaRCrikVXFhERF1">
          <note>Interpellationen är återtagen</note>
        </correspAction>
        <correspAction type="sent" xml:id="i-4XnzUuwvwWh9pm2YXPAPm5" corresp="i-LfejaxmUP1kR5ztLJaJTkY">
          <date when="2017-12-13"/>
        </correspAction>
        <correspAction type="received" xml:id="i-FigGeuNTX5hUwSxAJUSFsM" corresp="i-A6T9WoUzRwW8LUK52znHwX">
          <date when="2017-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AUmzDvXErTN6Vdm5VTKhKG">
            Interpellation 2017/18:281 Gotland som föregångare i fråga om
            förnybar energi av Emma Wallrup (V) till Statsrådet Ibrahim Baylan
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dqgc3P9mSGkzyT1bAm6WUL">
            Den 30 mars 2018 kommer Energimyndigheten att presentera en plan
            för hur Gotland ska bli helt oberoende av elproduktion från omvärlden.
            Den goda tillgången till förnybar energi i form av vind och solkraft
            gör att Gotland även är intressant när det gäller att pröva teknik
            som lagrar elöverskott från förnybar energi. Att lagra överskott
            av el skulle vara ytterst betydelsefullt, inte minst då Svenska
            kraftnät AB i våras beslutade att det är för dyrt att lägga en
            ny kabel mellan fastlandet och Gotland. Metoderna för att lagra
            överskottsel från förnybara energikällor är i dag begränsade,
            då elen från solceller och vindkraft i princip måste användas
            omgående eftersom mängd eller tidpunkt för produktionen inte kan
            styras.
          </p>
          <p xml:id="i-2S16SzgtkkzY66CYonQtQU">
            Det finns olika tekniker för att lagra energi. Batterier är i
            dag en överlägsen energilagringsteknik när det gäller att omvandla
            el till el. Men det finns även andra lösningar för att ta tillvara
            överskott från exempelvis vindkraft. Power-to-gas är en teknik
            som kan lagra överskottet som förnybar gas genom att låta vätgasen
            reagera med koldioxid. På så sätt kan drivmedel, biogas eller
            vätgas framställas för både fordon och fartyg samtidigt som växthusgasen
            koldioxid kan fångas in vid produktion av drivmedlet.
          </p>
          <p xml:id="i-Xd1hKDGo6q1fsMY54JTe2">
            För närvarande genomför Swedegas, Region Gotland, Cementa, Sweco
            och Hydrogenics en studie i syfte att upprätta ett skarpt beslutsunderlag
            inför en etablering av en anläggning för power-to-gas på Gotland.
            I händelse av kris kan en gasinfrastruktur fungera som en effektiv
            lösning för att länka samman de olika energislag som behövs för
            en fungerande elförsörjning.
          </p>
          <p xml:id="i-LVxysLcB37oc4Af6FNzYxU">
            Regeringen tillsatte tidigare i år en utredning i syfte att klarlägga
            vad som utgör hinder för energieffektivisering, småskalig elproduktion
            och ellagring, samt ge förslag på hur dessa hinder kan övervinnas.
            En delredovisning är planerad att presenteras i februari 2018,
            och slutredovisning sker i oktober samma år.
          </p>
          <p xml:id="i-4MGtgA7eZoqvmL33ewzKGG">
            Vänsterpartiet välkomnar utredningen, då dessa frågeställningar
            är centrala för att möta klimatutmaningen. Inte minst ser vi behov
            av skyndsamma åtgärder för att möta den bekymmersamma konkurrenssituation
            som råder för vår nationellt producerade biogas.
          </p>
          <p xml:id="i-JYpsWgLMcfbvXkmUhLvfGm">
            Med anledning av ovanstående vill jag fråga statsrådet Ibrahim
            Baylan:
          </p>
          <p xml:id="i-WeAMjVxfXsuQsbmeAefVqf">
            1) Avser statsrådet att vidta åtgärder för att biogasproduktionen
            i Sverige ska få långsiktigt hållbara konkurrensförutsättningar?
          </p>
          <p xml:id="i-R6JAhzZUQym9RVLqUjcsQ7">
            2) Avser statsrådet att verka för åtgärder som stimulerar avskiljning
            och användning av koldioxid för transportändamål?
          </p>
          <p xml:id="i-3u8paXgJDaCxM8PkYxj8Yk">
            3) Avser statsrådet att ta några ytterligare initiativ för att
            stödja Gotland i dess strävan att bli helt oberoende av elproduktion
            från omvärlden?
          </p>
        </div>
      </div>
    </body>
  </text>
</TEI>
