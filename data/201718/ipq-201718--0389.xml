<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0389">
  <teiHeader>
    <fileDesc>
      <titleStmt>
        <title>Interpellation 2017/18:389 av Helena Lindahl (C)</title>
        <author>Helena Lindahl (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:389 av Helena Lindahl (C) till Statsrådet Sven-Erik Bucht (S) om Svenska bioraffinaderier och tillgången till svensk skog</title>
          <idno type="rdwebb">H510389</idno>
          <ref type="dokument_url_text">http://data.riksdagen.se/dokument/H510389/text</ref>
          <ref type="dokument_url_html">http://data.riksdagen.se/dokument/H510389</ref>
          <ref type="dokumentstatus_url_xml">http://data.riksdagen.se/dokumentstatus/H510389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Närings- och innovationsminister Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <persName>Helena Lindahl</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Sn194hT7ygw4Q9uxunpakA">
          <note>Interpellationen är besvarad</note>
        </correspAction>
        <correspAction type="sent" xml:id="i-JiChnXKJJr2ULmJWWM2uZt" corresp="i-Wg4JiBuxTz9fesArDXiMko">
          <date when="2018-02-20"/>
        </correspAction>
        <correspAction type="received" xml:id="i-LH6rSfkdrtDgRoyXJSu5U9" corresp="i-Spsbo7A5zikEeUY3JEYcNV">
          <date when="2018-02-27"/>
        </correspAction>
        <correspAction type="answered" xml:id="i-KV2d9Zqc5Cgts2XZD8vEEA">
          <date when="2018-03-09"/>
        </correspAction>
        <correspAction type="answered" xml:id="i-FiuFBBShKBkw7VmxYKxUHK">
          <date when="2018-03-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S7BvoQXb2TYrxty6LdZnVU">
            Interpellation 2017/18:389 Svenska bioraffinaderier och tillgången
            till svensk skog av Helena Lindahl (C) till Närings- och innovationsminister
            Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AYpGzDa54xbYRZp6Y65pUP">
            I dagsläget finns långt framskridna planer på ett gigantiskt
            bioraffinaderi i Domsjö, några kilometer utanför Örnsköldsvik,
            där investeringarna är i storleksordningen 15–22 miljarder kronor.
            Planen är att tillverka en rad förnybara produkter och material
            av svensk skogsråvara och ersätta ett flertal oljebaserade produkter
            på marknaden.
          </p>
          <p xml:id="i-AvQrMe9MECS1dk9qRHQUtz">
            Om satsningen blir verklighet och lyckas kommer det att bidra
            till en grön omställning för Sverige, ekonomiska vinster och tusentals
            nya jobb i norr. Dessutom skulle det leda till en större efterfrågan
            på svensk skog, vilket skulle gynna svenska skogsägare.
          </p>
          <p xml:id="i-4cDRFfECNDaULe3xbL8vyP">
            En av utmaningarna är en säkrad tillgång till skogsråvara. Detta
            har intensivt diskuterats i medierna den senaste tiden eftersom
            det finns en oro att staten ska sätta käppar i hjulen. Alltmer
            skog skyddas av staten, och detta är en av orsakerna till att
            projekteringen av Domsjöprojektet ligger på is. Enligt ansvarig
            vd för anläggningen kan satsningen inte grundas på import av virke.
            Om det inte finns möjlighet att öka uttaget i de svenska skogarna
            finns det risk för att anläggningen hamnar någon annanstans –
            det vill säga utanför Sveriges gränser.
          </p>
          <p xml:id="i-N4dMKeBBBKtLvBCrP5e5jU">
            Dessutom finns ytterligare problem: Äganderätten urholkas alltmer.
            Det här är något som bland annat uppstått till följd av att myndigheten
            Kammarkollegiet tagit sig den kreativa friheten att göra bedömningen
            att fjällnära skog inte ska betraktas som "pågående markanvändning".
          </p>
          <p xml:id="i-Xieq97pTkTTCqWiAWtqQQp">
            Genom den manövern kan man stoppa avverkningar av skog genom
            att hävda att naturvärdet är högt – samtidigt som man inte betalar
            ut någon som helst ersättning. Det är rätt och slätt en form av
            expropriering av privata skogsägares mark. Man får äga skogen
            på papperet, men man får inte bestämma över den, och staten ersätter
            inte när den gör intrång på äganderätten.
          </p>
          <p xml:id="i-2EsHhCJexEhGGV7zWuJCsS">
            Detta skapar oro hos skogsägare och skogsbolag, och det kan även
            leda till att priserna på skogsfastigheter faller och att det
            blir svårt att köpa och sälja skog. Självklart finns det anledning
            att höga naturvärden bevaras, men då bör markägarna få kompensation
            för detta.
          </p>
          <p xml:id="i-GAg6rFevxJuxG1iFCbnuoQ">
            Ett annat problem som försvagar äganderätten är den svenska tolkningen
            av art- och habitatdirektivet och fågeldirektivet. Trots att ansvariga
            myndigheter uppmanat regeringen att se över tolkningen i artskyddsförordningen
            har ingenting hänt. Ytterligare ett problem är att regeringen
            väljer att utöka nyckelbiotopsinventeringen utan att ha lösningar
            på hur markägarna ska ersättas.
          </p>
          <p xml:id="i-VKbTgnXUg9Au9LCtt8VQHf">
            Mina frågor till närings- och innovationsminister Mikael Damberg
            är med anledning av texten ovan:
          </p>
          <p xml:id="i-KyEYqRPKMyeabEHoNr1PAs">
            1. Anser ministern att stora industrisatsningar kommer att kunna
            genomföras, som skapar tusentals nya jobb i norra Sverige, stärker
            lokala skogsägare och ger oss en tätposition när det gäller att
            nyttja skogen för att ta fram förnybara material?
          </p>
          <p xml:id="i-36zKCefUeU5CDiAzdgUUSL">
            2. Tycker ministern att satsningar på bioraffinaderier är viktiga,
            och vad kommer ministern och regeringen i så fall att göra för
            att staten ska kunna säkra tillgången på svensk skog till dessa
            industrier?
          </p>
        </div>
      </div>
    </body>
  </text>
</TEI>
