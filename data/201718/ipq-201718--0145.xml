<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0145">
  <teiHeader>
    <fileDesc>
      <titleStmt>
        <title>Interpellation 2017/18:145 av Jörgen Warborn (M)</title>
        <author>Jörgen Warborn (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:145 av Jörgen Warborn (M) till Finansminister Magdalena Andersson (S) om Expertskatten</title>
          <idno type="rdwebb">H510145</idno>
          <ref type="dokument_url_text">http://data.riksdagen.se/dokument/H510145/text</ref>
          <ref type="dokument_url_html">http://data.riksdagen.se/dokument/H510145</ref>
          <ref type="dokumentstatus_url_xml">http://data.riksdagen.se/dokumentstatus/H510145</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4fjwccvGrtcBzgdzdxhXhs</idno>
            <persName>Jörgen Warborn</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KPETD2ymHvHBmGC1aVSPZH">
          <note>Interpellationen är återtagen</note>
        </correspAction>
        <correspAction type="sent" xml:id="i-Q3njnGdJXj3j6ZLXt2YT1Z" corresp="i-4fjwccvGrtcBzgdzdxhXhs">
          <date when="2017-11-14"/>
        </correspAction>
        <correspAction type="received" xml:id="i-T48mjt3HSnkjfw3HdGZJ2a" corresp="i-74hLepsvAgUMEvVVtBCGuc">
          <date when="2017-11-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8FiVcYFadpGVGS88EsfByU">
            Interpellation 2017/18:145 Expertskatten av Jörgen Warborn (M)
            till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Fd5q14Kukcq1eNM3ZyyvPT">
            Företagsamhet är grunden för Sveriges välstånd, en förutsättning
            för att fler människor ska komma i arbete och en viktig drivkraft
            för att driva samhällsutvecklingen framåt. Det behöver vara attraktivt,
            enkelt och lönsamt att starta och driva företag. För att fler
            företag ska starta, växa och anställa krävs ett konkurrenskraftigt
            näringsklimat. Byråkrati, krångliga regler och tidskrävande administration
            får inte ta överhanden över verksamheter, och skatterna får inte
            vara för höga. Att jobbskapare ska vilja flytta hit och inte härifrån
            borde vara en självklarhet.
          </p>
          <p xml:id="i-5nZ1qVdWEMZbVCx8b6EmBS">
            Med fler entreprenörer och experter står sig Sverige starkare
            i den internationella konkurrensen. Ett gott företagsklimat i
            allmänhet och ett mycket gott små- och nyföretagarklimat är nödvändigt
            för att vi ska kunna dra nytta av de möjligheter som globaliseringen
            ger och möta de utmaningar den ställer oss inför. Villkoren för
            företagen måste vara minst lika goda i Sverige som i andra länder.
            Detta gäller inte minst skattepolitiken.
          </p>
          <p xml:id="i-3cDLKomS7fBrNMeZ6mJLxW">
            För att kunna attrahera utländska forskare men även andra nyckelpersoner
            till svenskt arbetsliv har Sverige, i likhet med flera andra länder,
            infört en särskild skattelättnad för utländska experter, specialister,
            forskare eller andra nyckelpersoner, den så kallade expertskatten.
          </p>
          <p xml:id="i-T8VFx1KjHkX96SRmGuQKU4">
            Kriterierna för skatten varierar stort mellan olika länder, och
            utvärderingar som gjorts visar att detta också får effekt på antalet
            rekryteringar av experter, specialister och forskare i landet.
            Antalet forskare och nyckelpersoner som utnyttjar expertskatten
            i Danmark är betydligt fler än i Sverige. I sammanhanget ska man
            beakta att Sverige är ett större land och har fler stora företag
            än Danmark. Fristående institut med fokus på experter, forskare
            och specialister menar att skälen kan vara att inkomstgränsen
            för att ansöka om expertskatt är högre i Sverige samt att den
            danska expertskatten gäller under längre tid än i Sverige. För
            att förbättra möjligheterna att attrahera utländska experter,
            specialister och forskare till den svenska arbetsmarknaden och
            till svenska företag bör skattelättnaden för utländska experter,
            specialister, forskare och andra nyckelpersoner ses över – både
            avseende den tidsperiod som skattelättnaden kan användas och avseende
            den inkomstgräns som reglerar vilka som kan ansöka om skattelättnad.
            Sveriges konkurrenskraft är beroende av att vi kan attrahera spetskompetens.
          </p>
        </div>
        <div type="ipQuestion">
          <p xml:id="i-8rR1eM1QNQToZgWwY8Fx3X">
            Med anledning av ovanstående vill jag fråga finansminister Magdalena
            Andersson:
            <list rend="unordered">
              <item>
                Anser ministern att utländska experter i högre utsträckning kan
                bidra till svensk konkurrenskraft?
              </item>
              <item>
                Är ministern beredd att göra en översyn av expertskatten för
                att stärka svenska företags kompetensförsörjning?
              </item>
            </list>
          </p>
        </div>
      </div>
    </body>
  </text>
</TEI>
