<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0526">
  <teiHeader>
    <fileDesc>
      <titleStmt>
        <title>Interpellation 2017/18:526 av Katarina Brännström (M)</title>
        <author>Katarina Brännström (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:526 av Katarina Brännström (M) till Socialminister Annika Strandhäll (S) om Långa vårdköer till BUP </title>
          <idno type="rdwebb">H510526</idno>
          <ref type="dokument_url_text">http://data.riksdagen.se/dokument/H510526/text</ref>
          <ref type="dokument_url_html">http://data.riksdagen.se/dokument/H510526</ref>
          <ref type="dokumentstatus_url_xml">http://data.riksdagen.se/dokumentstatus/H510526</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KvKhrEa3hJDxAgEGxpLp41</idno>
            <persName>Katarina Brännström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Socialminister Annika Strandhäll</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-TVZW5eERLRAnu8BPzbrtTR">
          <note>Interpellationen är återtagen</note>
        </correspAction>
        <correspAction type="sent" xml:id="i-TwTg18vqaoyA9Qri3pnrLD" corresp="i-KvKhrEa3hJDxAgEGxpLp41">
          <date when="2018-05-02"/>
        </correspAction>
        <correspAction type="received" xml:id="i-GezuRDk4xoZdejbysz66Bp" corresp="i-9VQB2AJUahVE6YUpda5FKN">
          <date when="2018-05-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8aFT3B9sq6sPaAMsNH29C2">
            Interpellation 2017/18:526 Långa vårdköer till BUP av Katarina
            Brännström (M) till Socialminister Annika Strandhäll (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GaLLzy51jeBnTkjFyMTVAL">
            Larmrapporterna duggar allt tätare om krisen inom barn- och ungdomspsykiatrin,
            BUP, i Sverige. Föräldrar, skolan och inte minst unga slår larm
            om konsekvenserna av att köerna är så långa. För det barn som
            mår så dåligt att denne inte klarar av att gå i skola blir konsekvenserna
            mycket påtagliga och leder ibland till och med till att barnet
            får gå om ett läsår.
          </p>
          <p xml:id="i-6ppHXA2VUoPQJ2oEHkuo9S">
            Vi kan konstatera att väldigt många barn och unga mår psykiskt
            dåligt i Sverige. Under de senaste åren har antalet sökande till
            BUP fördubblats. Under 2017 kom rapporter om unga som fått vänta
            i upp till två år på neuropsykiatriska utredningar. Väntetiderna
            ligger i genomsnitt på sex till nio månader. På många håll i Sverige
            är köerna för att komma till BUP årslånga. Detta är en fullständigt
            ohållbar och oacceptabel situation och det skapar stora problem
            för barnen, för deras familjer och för skolan. Samtidigt är det
            ett stort mänskligt lidande. I vissa socialdemokratiskt styrda
            landsting och regioner är läget så pass akut att man kan få vänta
            två år på psykologkontakt.
          </p>
          <p xml:id="i-LHAwChAnRE7MqaB8M8pf62">
            Det finns flera skäl till krisen. Antalet barn och unga som mår
            dåligt har exploderat de senaste åren, och många av de nyanlända
            till Sverige har traumatiska upplevelser som behöver behandlas.
            Det finns inte tillräckligt med utbildad personal, och på vissa
            håll är effektiviteten låg med få besök per dag. Många som jobbar
            inom BUP säger upp sig på grund av den dåliga arbetsmiljön och
            stressen. Detta sammantaget gör att krisen är både djup och lång,
            och köerna växer. Detta är primärt landstingens ansvar men har
            blivit ett problem för hela samhället.
          </p>
          <p xml:id="i-RrrCQ6yZ1SfomCd6n7CjqG">
            Att regeringen satsar pengar för insatser inom området psykisk
            ohälsa är bra, men i ett läge där Sveriges befolkning har växt
            mycket snabbt, och i det läge som råder med psykiska problem,
            så räcker det inte. I svaret på en skriftlig fråga från mig skriver
            ministern att hon och regeringen avsatt ytterligare pengar för
            att förbättra tillgången till vård för att motverka psykisk ohälsa
            hos barn och unga i gruppen asylsökande och nyanlända. Det behövs
            säkert, men samtidigt får vi inte glömma att Sverige består till
            större delen av andra unga människor och alltför många av dessa
            står redan i de rekordlånga köerna. Det är vår bestämda uppfattning
            att det behövs ett helhetsgrepp kring krisen inom barn- och ungdomspsykiatrin,
            BUP, i Sverige.
          </p>
          <p xml:id="i-2Ny54yemKwixuErC9FquyA">
            Med anledning av detta vill jag fråga socialminister Annika Strandhäll:
          </p>
          <p xml:id="i-YF6jhV9b3TGJTyceuogC2t">
            Hur planerar regeringen att korta köerna så att de unga som behöver
            får kontakt med psykolog eller psykiater får adekvat hjälp innan
            det är för sent?
          </p>
        </div>
      </div>
    </body>
  </text>
</TEI>
