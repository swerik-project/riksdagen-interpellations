<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0392">
  <teiHeader>
    <fileDesc>
      <titleStmt>
        <title>Interpellation 2017/18:392 av Staffan Danielsson (C)</title>
        <author>Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:392 av Staffan Danielsson (C) till Statsrådet Sven-Erik Bucht (S) om En djurskyddslag med rättssäkerhet</title>
          <idno type="rdwebb">H510392</idno>
          <ref type="dokument_url_text">http://data.riksdagen.se/dokument/H510392/text</ref>
          <ref type="dokument_url_html">http://data.riksdagen.se/dokument/H510392</ref>
          <ref type="dokumentstatus_url_xml">http://data.riksdagen.se/dokumentstatus/H510392</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Statsrådet Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-JpnuLqZPnq2ABKoibaLh7Y">
          <note>Interpellationen är återtagen</note>
        </correspAction>
        <correspAction type="sent" xml:id="i-VJmGsPP7JPb9H9ED1ocDPF" corresp="i-N9Pi9YpD4nvtCEsVp2CGcX">
          <date when="2018-02-22"/>
        </correspAction>
        <correspAction type="received" xml:id="i-UTP8K4E14uVKjzULU2W2Je" corresp="i-6DUjgAy3EMiPSCDgTnkpXL">
          <date when="2018-02-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RAHC6aeWWyAodnFPiWUoHt">
            Interpellation 2017/18:392 En djurskyddslag med rättssäkerhet
            av Staffan Danielsson (C) till Statsrådet Sven-Erik Bucht (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EjHHMEZ4128c2mLfp4JG6B">
            Sverige har en stark djurskyddslag för att säkerställa att djuren
            har det bra, vare sig de finns i stall och ladugårdar eller som
            husdjur i hemmen. Detta är bra och nödvändigt. Men lagar måste
            även respektera äganderätten, och lagar måste tillämpas med proportionerliga
            sanktioner och straff.
          </p>
          <p xml:id="i-EP4KQXhWMcxM8fv2TUJGmo">
            Självfallet måste ansvariga myndigheter, länsstyrelserna, kunna
            agera snabbt och kraftfullt när djurbesättningar i lantbruket
            (och till exempel hundar och katter) akut far illa och vanvårdas.
            Då finns inte tid för att till exempel pröva frågan om att tvångsomhänderta
            25 eller 50 eller 150 kor i domstol.
          </p>
          <p xml:id="i-UiNDg7zMciVDFfMcYDhn38">
            Däremot, om tillsynsdialogen mellan en lantbrukare, en kobonde,
            har pågått i flera månader eller år har ju djuren det uppenbarligen
            någorlunda bra, men enligt länsstyrelsen måste det bli bättre.
          </p>
          <p xml:id="i-Fj6EHH3EV8ZmgjWoySPn8x">
            Länsstyrelsens kontrollant och bonden kan då råka i delo med
            varandra. Bonden kan säkert ibland ha sin del i detta, men även
            statliga tjänstemän kan, till exempel om de är ovana i sin roll
            och ovana vid praktiskt lantbruk, också ibland bli för nitiska
            och millimeterinriktade.
          </p>
          <p xml:id="i-QjHZ9GPbwtVioz1CyZRjjQ">
            Maktförhållandet mellan kontrollant och bonde är att kontrollanten/myndigheten
            (inklusive veterinär) besitter nästan all makt medan bonden inte
            har någon makt utan måste rätta sig efter vad myndigheten beslutar.
          </p>
          <p xml:id="i-LojBhToNmGV72hxvVmt7w8">
            Myndigheten kan ha synpunkter på det allra mesta, oftast säkert
            med rätta men ibland även på detaljer som inte behövs, och ibland
            kan den även ha fel.
          </p>
          <p xml:id="i-4FVKdYVkpyQn6VUfkNkpPY">
            Lantbrukaren/djurägaren sätts ofta, särskilt om det finns en
            del brister på gården, under stor press när myndigheten, annonserat
            eller oannonserat, kommer på besök. Man vet att det kan vara svårt
            att tillfredsställa inspektörens alla krav och att kontrollerna
            ofta återkommer år efter år. Man vet också att praxis under lång
            tid har varit att om länsstyrelsen tre gånger har förelagt bonden
            att vidta åtgärder men inte anser att tillräckligt mycket har
            gjorts har länsstyrelsen rätten att plötsligt och utan förvarning
            tvångsomhänderta alla djuren.
          </p>
          <p xml:id="i-S4cPWd36SxaLX7wrG9H4QS">
            Detta är ett dramatiskt och fullständigt omvälvande ingrepp för
            lantbruksföretagaren. Hela grunden för hans verksamhet och försörjning
            rycks undan, och därtill drabbas han eller hon oftast av väldigt
            stora kostnader för transporter och inställning med mera av djuren
            under många månader samt också ofta av låga försäljningspriser
            när ovana aktörer ska sälja många djur samtidigt på marknaden.
          </p>
          <p xml:id="i-Vcis5w42kKSJhpMP8oW5Cu">
            Detta innebär att lantbrukaren fråntas sina djur och all möjlighet
            att bedriva djurproduktion samtidigt som kostnaderna för tvångsomhändertagande
            med mera blir så stora att han eller hon måste sälja gården och
            även kan drivas i personlig konkurs.
          </p>
          <p xml:id="i-6MoKkCnTQmTeKSo38XqKzp">
            Tragedier har inträffat när lantbrukare hamnat i denna situation.
          </p>
          <p xml:id="i-Dq3VMovKgcjwag9GQZufdP">
            Naturligtvis ska länsstyrelsen, anser jag, i första hand i god
            dialog med lantbrukaren samarbeta så att de brister som finns
            i byggnader och djurhållning kan rättas till. Och visst ska länsstyrelsen
            när så är nödvändigt kunna förelägga åtgärder att vidta och till
            exempel utdöma straff/sanktioner av ekonomisk karaktär.
          </p>
          <p xml:id="i-APiAWd3SiV7hAYrLeP4APS">
            Däremot är det faktiskt inte rimligt, som det är och har varit,
            att staten/länsstyrelsen har haft makten att efter tre förelägganden
            tvångsomhänderta en hel djurbesättning.
          </p>
          <p xml:id="i-YC33Zx4nWwjm3W4rjhxsm2">
            En jurist som arbetar med djurskyddslagen har formulerat länsstyrelsens
            enorma makt så här:
          </p>
          <p xml:id="i-84kVLg29XNXmYcCjCFdfh1">
            ”Det man ska komma ihåg är att länsstyrelsen enligt lag ska utfärda
            djurförbud efter flera förelägganden, även om det kan tyckas vara
            för bagatellartade förseelser, och även om djurägaren åtgärdat
            bristerna.”
          </p>
          <p xml:id="i-61DZ62wnHEiWtUqfJXR3Kr">
            Hur detta regelverk har kunnat gälla så länge som det gjort är
            svårbegripligt.
          </p>
          <p xml:id="i-RK9C5AnKBty3eCXvBwcRKD">
            Regeringen ska under våren lägga en proposition till riksdagen
            om ny djurskyddslag, och enligt lagrådsremissen kommer vissa skevheter
            att rättas till, till exempel den orimligt hårda och fyrkantiga
            regeln att länsstyrelsen efter tre förelägganden kan, eller ska,
            tvångsomhänderta hela besättningen och, oftast, utfärda djurförbud.
            Detta ska tas bort och ersättas av en helhetsbedömning. Det är
            bra och i rätt riktning.
          </p>
          <p xml:id="i-Hza3urNy5MvUi6h4rYc54C">
            Mitt syfte med denna interpellation är att, i grevens tid, söka
            påverka regeringen och ansvariga statsråd på två centrala punkter.
            En utredning ska tillsättas om straffen för brott mot djur, och
            kanske kan punkterna läggas till där.
          </p>
          <p xml:id="i-MtqVGQfeaBLXCVaLRXv96A">
            Punkt nr 1:
          </p>
          <p xml:id="i-5YEQQEi4aKLtZa5jxLEhsS">
            Jag anser att det inte är rimligt att länsstyrelsen kan tvångsomhänderta
            en hel djurbesättning utan lantbrukarens vetskap (förrän det sker)
            när det uppenbart inte handlar om ett akut djurskyddsläge utan
            ”enbart” om en längre tid med diskussioner och förelägganden mellan
            myndighet och djurägare.
          </p>
          <p xml:id="i-LXf1CrrmShMeXvdNLjaiki">
            Lantbrukarens möjligheter att i efterhand, när ladugården är
            tom och djuren borta och försålda, få rätt genom att överklaga
            till förvaltningsdomstol är i praktiken nästan obefintliga. Domstolen
            prövar främst om beslutet gått rätt till enligt bland annat praxis
            om tre förelägganden, inte om länsstyrelsens bedömning varit riktig
            eller om konsekvenserna för lantbrukaren varit rimliga i förhållande
            till de brister som funnits i verksamheten.
          </p>
          <p xml:id="i-4XUR7VAR9Hc78CBaGKuuzB">
            Min uppfattning är att ett statligt myndighetsbeslutande om att
            utan förvarning tvångsomhänderta en hel djurbesättning är fullständigt
            omvälvande för lantbrukaren/djurägaren/människan. Straffet, eller
            konsekvenserna, är dramatiska när att verksamheten omedelbart
            upphör samtidigt som man drabbas av kostnader och värdeförluster
            på många hundra tusen kronor, eller miljonbelopp när besättningen
            är större.
          </p>
          <p xml:id="i-WC6gzURRsGbbAckEZKuSNy">
            Jag anser att ett rättssamhälle, med rättssäkerhet, rimligen
            måste låta ett tvångsomhändertagande av alla djur som länsstyrelsen
            vill göra i de situationer som jag har redovisat hänskjutas till
            domstol för avgörande om lantbrukaren motsätter sig länsstyrelsens
            beslut. Då kan djurhållningen bedömas på plats, och då kan domstolen
            avgöra vilka åtgärder eller vilka straff/kostnader/tvångsomhändertaganden
            som är rimliga i förhållande till de brister som finns.
          </p>
          <p xml:id="i-7qKtUcuA2SqwHN81qvqfSY">
            Punkt nr 2:
          </p>
          <p xml:id="i-GecjEU6eGgmH86ytXG6SMh">
            När en myndighet/länsstyrelse anser att en djurhållning med alltför
            stora brister måste upphöra, och när beslutet har fastställts
            även i domstol (när så eventuellt är gällande ordning), borde
            lantbrukaren, om inte bristerna är akuta med hänsyn till djuren,
            få en viss tid på sig att själv försälja djuren. Under den tiden
            bör någon, vid behov, kunna uppdras att ha tillsynsansvar över
            att djuren har det tillräckligt bra, minst på den nivå som gällt
            under de månader eller år som föregått länsstyrelsens beslut.
          </p>
          <p xml:id="i-DKhVYdPbsXqpDW8Jh8nTNg">
            Med anledning av ovanstående vill jag fråga statsrådet Sven-Erik
            Bucht:
          </p>
          <p xml:id="i-Mg2WwCJtrFARJwa1jsqjR6">
            Är statsrådet beredd att i kommande proposition till riksdagen
            arbeta in de två frågor som jag föreslår, rätt till domstolsprövning
            respektive att en djurägare själv när så är rimligt kan få sälja
            sina djur?
          </p>
        </div>
      </div>
    </body>
  </text>
</TEI>
