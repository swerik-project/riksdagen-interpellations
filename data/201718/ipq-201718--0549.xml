<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0549">
  <teiHeader>
    <fileDesc>
      <titleStmt>
        <title>Interpellation 2017/18:549 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:549 av Amineh Kakabaveh (V) till Utrikesminister Margot Wallström (S) om Folkens situation i Mellanöstern</title>
          <idno type="rdwebb">H510549</idno>
          <ref type="dokument_url_text">http://data.riksdagen.se/dokument/H510549/text</ref>
          <ref type="dokument_url_html">http://data.riksdagen.se/dokument/H510549</ref>
          <ref type="dokumentstatus_url_xml">http://data.riksdagen.se/dokumentstatus/H510549</ref>
          <ref type="downloadurl">https://mhdownload.riksdagen.se/VOD1/PAL169/2442205140012211321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/folkens-situation-i-mellanostern_H510549</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Margot Wallström</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-V5VFiuVN5PVD1sW6pKVYmE">
          <note>Interpellationen är besvarad</note>
        </correspAction>
        <correspAction type="sent" xml:id="i-W8pMrQS6EVHX9RShUCttEr" corresp="i-548HUVvKe8n48M3pQmFeUC">
          <date when="2018-05-16"/>
        </correspAction>
        <correspAction type="received" xml:id="i-AWEeqiRxK7ErxtawZXkxQc" corresp="i-aihY66rhb8LqCkSn8GhKt">
          <date when="2018-05-18"/>
        </correspAction>
        <correspAction type="answered" xml:id="i-XY2G3EGtsUF3U1ya4FdiER" corresp="i-aihY66rhb8LqCkSn8GhKt">
          <date when="2018-06-08"/>
          <time when="09:27:37" dur="PT325S"/>
        </correspAction>
        <correspContext corresp="i-HADogFmDfZ8sfzJg2uVpu8">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-TFW8AyXTaKuNmAtPRoaDMW" type="discussed" corresp="i-548HUVvKe8n48M3pQmFeUC">
          <date when="2018-06-08"/>
          <time when="09:33:07" dur="PT248S"/>
        </correspAction>
        <correspContext corresp="i-TFW8AyXTaKuNmAtPRoaDMW">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-S8DZFuKUcN34NJuQd3j2Jw" type="discussed" corresp="i-aihY66rhb8LqCkSn8GhKt">
          <date when="2018-06-08"/>
          <time when="09:37:15" dur="PT231S"/>
        </correspAction>
        <correspContext corresp="i-S8DZFuKUcN34NJuQd3j2Jw">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-USAz8EgiUTNQzevWMkhYdh" type="discussed" corresp="i-548HUVvKe8n48M3pQmFeUC">
          <date when="2018-06-08"/>
          <time when="09:41:06" dur="PT246S"/>
        </correspAction>
        <correspContext corresp="i-USAz8EgiUTNQzevWMkhYdh">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-KKU7kMA3wuiTA9bHnarWcN" type="discussed" corresp="i-aihY66rhb8LqCkSn8GhKt">
          <date when="2018-06-08"/>
          <time when="09:45:12" dur="PT199S"/>
        </correspAction>
        <correspContext corresp="i-KKU7kMA3wuiTA9bHnarWcN">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-GDN5BCy1CuUY1GpkJ9LHFE" type="discussed" corresp="i-548HUVvKe8n48M3pQmFeUC">
          <date when="2018-06-08"/>
          <time when="09:48:31" dur="PT130S"/>
        </correspAction>
        <correspContext corresp="i-GDN5BCy1CuUY1GpkJ9LHFE">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
        <correspAction xml:id="i-NYLJNxKAUKQejtzkAdRKga" type="discussed" corresp="i-aihY66rhb8LqCkSn8GhKt">
          <date when="2018-06-08"/>
          <time when="09:50:41" dur="PT102S"/>
        </correspAction>
        <correspContext corresp="i-NYLJNxKAUKQejtzkAdRKga">
          <ref type="record" target="prot-201718--128">Protokoll 2017/18:128 Fredagen den 8 juni</ref>
          <ref type="recordSection" target="unsetDivId">Svar på interpellation 2017/18:549 om folkens situation i Mellanöstern</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HnMeuTkPuqTv5jsMEuCL87">
            Interpellation 2017/18:549 Folkens situation i Mellanöstern av
            Amineh Kakabaveh (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6zNEiVtFsfx6z81gVQvntx">
            Turkiet – en av de regionala stormakterna
          </p>
          <p xml:id="i-HnSVdsUeiEP7Y5HGqGSXjt">
            De båda militärt väl rustade regionala stormakterna i Mellanöstern,
            Iran och Turkiet, är djupt inblandade i konflikten och kriget
            i Syrien. Turkiet vill genomföra sin turknationalistiska politik
            och fortsätta sina kampanjer mot kurderna i regionen. Den turkiske
            presidenten Erdoğan tycks i princip inte respektera några territorialgränser
            över huvud taget. Han har förklarat att Turkiet gått till angrepp
            mot Afrin och Rojava i syfte att upprätta en ”säkerhetszon”. Och
            han har gjort det på en annan stats territorium. Det är ett folkrättsbrott.
            Han har även förklarat att han avser att driva ut kurderna från
            norra Syrien, där de levt under hundratals år. Sedan början 1900-talet
            har de diskriminerats och förföljts av bland annat Asadregimen
            i landet.
          </p>
          <p xml:id="i-UQRcyFzraxCkv6MSwbYUxf">
            Det finns tecken och uttalanden av Erdoğan där han förklarar
            att han avser att fördriva den kurdiska befolkningen från provinsen
            Rojava i norra Syrien och därefter låta flyktingar med arabisk
            sunnitisk tillhörighet flytta till området. Vad det handlar om
            är alltså inte en militär operation i defensivt syfte. Erdoğans
            – med sunnitiska förtecken försedda – nationalism hotar inte bara
            etniska minoriteter utan även minoriteter med annan religiös inriktning
            (kristna, yazider med flera) än Erdoğans egen.
          </p>
          <p xml:id="i-3y9KwyokaSCQScaWQA3ueM">
            Han avser sålunda att utvidga sina militära operationer på ett
            annat lands territorium, fördriva befolkningar och följaktligen
            begå än värre förbrytelser. Angreppet på Afrin och Rojava är ett
            anfallskrig, vilket är ett brott mot internationell lag.
          </p>
          <p xml:id="i-VNLjqbZ6io3S8SckjteU5T">
            Den regionala stormakten Irans roll i konflikten
          </p>
          <p xml:id="i-L967RoHCyHa7w2ALo3yhgK">
            Före angreppet på Afrin och hoten mot befolkningen i Rojava utgjordes
            det största akuta hotet mot olika etniska och religiösa grupper,
            särskilt mot yazidierna, de kristna och kurderna i Mellanöstern
            av Islamiska staten/Daish (IS), som uppstått i spåren av USA:s
            misslyckade intervention i Irak. IS mördade och våldtog urskillningslöst
            människor i de områden man lyckades lägga under sig. Efter Irakkriget
            har Irans inflytande i Irak ökat.
          </p>
          <p xml:id="i-3dmbnM7ygf3KZWf6mKz9mS">
            Iran har länge haft goda förbindelser med Asadregimen och stött
            den. De politiska och militära krafter som före Irakkriget stödde
            Saddam Hussein kom senare att utgöra kärnan i den brutala Islamiska
            staten/Daish, som fick stöd av Saudiarabien.
          </p>
          <p xml:id="i-JEoXfovZNft9bovtvFm4wg">
            De internationella stormakterna
          </p>
          <p xml:id="i-Xyv3xSbgJvinzZF9uJXF3r">
            USA, Ryssland och Kina är inbladade i konflikten i Mellanöstern.
            USA och framför allt EU är ambivalent i sitt förhållande till
            Turkiet. USA är det i och med att Turkiet under det kalla kriget
            var och fortfarande är en viktig Natomedlem. Men samtidigt som
            president Trump nu börjat antyda att han vill driva en mer så
            kallad isolationistisk utrikespolitik har Rysslands intressen
            i området ökat. President Putin försöker utveckla och utvidga
            sina relationer med både Turkiet och Iran.
          </p>
          <p xml:id="i-Qohzx7BFwtxmydncNsN7k7">
            Asadregimen i Syrien har länge varit lierad med Ryssland, som
            har haft en militärbas i Syrien. Ryssland understöder i dag tillsammans
            med Iran Asadregimen militärt. USA har angripit och bombat den
            syriska armén och ryska militära anläggningar i Syrien.
          </p>
          <p xml:id="i-XYusnRZ6A7cuE8FWpqnogj">
            Vad beträffar EU utgör flyktingavtalet med Turkiet när det gäller
            den stora flyktingströmmen från Syrien en viktig orsak till unionens
            lama kritik inför Turkiets folkrättsbrott. EU försatte sig i en
            beroende- eller utpressningssituation och har svårt att utöva
            någon form av inflytande i Mellanöstern.
          </p>
          <p xml:id="i-PCw11Kq9N8MmJmq288qfF9">
            I skrivande stund har instabiliteten i hela Mellanöstern, vilken
            påverkar situationen i hela världen, ökat väsentligt på grund
            av president Trumps beslut att genom att bryta kärnvapenavtalet
            med Iran och i stället kräva sanktioner mot landet. Med största
            sannolikhet kommer detta inte att försvaga utan stärka regimen
            i Iran, öka regimens förbrytelser mot mänskliga rättigheter och
            öka spänningarna mellan bakåtsträvande regimer i regionen, som
            under religiösa förtecken står i motsättning till varandra eller,
            som i Jemen, bekrigar varandra.
          </p>
          <p xml:id="i-Lbi3MQk9qYkaWVwAafWTLR">
            EU:s länder påstår sig ha haft förhoppningen att utvidgade ekonomiska
            förbindelser skulle leda till ökad respekt för mänskliga rättigheter.
            Även om denna politik inte varit särskilt verkningsfull kan det
            noteras att det viktigaste för EU-länderna nu, efter USA:s krav
            på utvidgade sanktioner, inte tycks vara respekten för mänskliga
            rättigheter i Iran utan hur det ska gå för företag i EU-länderna
            som investerat i Iran. Först kommer profiten, sedan moralen!
          </p>
          <p xml:id="i-SiBdAyXGonBQD5zznejjar">
            Kampen i Rojava mot Islamiska staten
          </p>
          <p xml:id="i-Jcdc6c76hWuJxQXnG3GART">
            När det gäller kampen mot Daish/IS utfördes bombningar av USA
            mot deras ställningar. De svåra och mest förlustbringande insatserna
            i kampen genomfördes dock till stor del ”på marken” av peshmerga
            från Rojava och Kurdistan/Irak. De sistnämnda förvägrades av Turkiet
            att undsätta befolkningen i Rojava. Särskilt viktiga och uppoffrande
            var de insatser i kampen mot Daish/IS som gjordes av kurdiska
            kvinnliga peshmerga i YPG.
          </p>
          <p xml:id="i-3z8Fh3DL1WqTLedWQRAevz">
            Regeringarna i Bagdad, Damaskus och Ankara, liksom den islamistiska
            regeringen i Iran, har länge på olika sätt bekämpat kurdernas
            strävan att förverkliga sin av FN erkända rätt till nationellt
            självbestämmande. I Kurdistan/Irak har kurderna i dag dock uppnått
            ett långtgående regionalt självstyre i federation med övriga Irak.
            Detta självstyre hotas i dag av både Irak och Turkiet samt Iran.
            I Iran råder det hårt förtryck i de kurdiska delarna av landet.
            Under IS angrepp på Rojava levererade Turkiets säkerhetstjänst
            vapen till IS.
          </p>
          <p xml:id="i-6j5raeX4Bc1iHFw49ipJ1e">
            Svensk feministisk utrikespolitik och Mellanöstern
          </p>
          <p xml:id="i-5zFq3t2t8sGRFA3PHGDtqZ">
            Inom de folkgrupper och etniska minoriteter i olika länder i
            Mellanöstern som under senaste årtiondena lidit av krig och förföljelser
            är det kvinnor och barn som fått utstå de svåraste lidandena.
            Det handlar om allt från angreppen i Halabja i Irak, kriget mellan
            Iran (understött av USA) och Irak, Gulfkriget, Irakkriget, turkiska
            attacker in i Kurdistan/Irak, undantagstillståndet i sydöstra
            Turkiet samt belägringen och ockupationen av Afrin och Rojava.
          </p>
          <p xml:id="i-7X4GwJQBnsESeJtPpnve61">
            Inget av dessa krig hade kunnat genomföras med den grymhet och
            brutalitet som det gjorde om inte de krigförande parterna haft
            tillgång till de djävulska – eller ”sofistikerade”, som det heter
            bland vapenproducenterna – vapen och vapensystem som använts.
          </p>
          <p xml:id="i-HHJkuQZDBW2X8bujfs2xFh">
            Sverige säljer vapen i allt större skala världen över. Sammantaget
            har Sverige under de senaste åren av växande konflikter i världen
            ökat sin krigsmaterielproduktion – under 2017 med 2 procent. Totalt
            uppgick den svenska krigsmaterielexporten till 11,3 miljarder.
            Under förra året exporterade man vapen till flera icke-demokratiska
            länder – däribland Turkiet.
          </p>
          <p xml:id="i-7UFUefKYuXNyrGTQEF7dkk">
            Sverige måste öka sina insatser för att minska vapenhandeln i
            världen och omedelbart upphöra med sin vapenhandel med Turkiet,
            som numera är en öppet krigförande part som inte med bästa vilja
            i världen längre kan betraktas som en demokrati utan måste ses
            som en diktatur. En politik inriktad på minskande vapenexport
            – och omedelbart avbruten sådan när det gäller Turkiet – borde
            utgöra en självklar del av en feministisk utrikespolitik. I krigen
            i Mellanöstern begås krigsbrott. De som är mest försvarslösa i
            krig är kvinnor och barn. Ingenstans i världen försvaras kvinnors
            och barns liv och rättigheter genom en ökad vapenhandel – särskilt
            inte om importörerna är antidemokrater och folkrättsförbrytare.
          </p>
          <p xml:id="i-7HrCmCQkr68ppdwTTcUCXL">
            Flyktingspionage i Sverige
          </p>
          <p xml:id="i-Ck9r328ZYCnt3GS6r8Qsuu">
            Det finns ingen anledning att i dag hysa några illusioner om
            att Turkiet är en stat som eftersträvar demokrati eller hyser
            någon respekt för mänskliga rättigheter. Under senare år har vi
            sett hur president Erdoğan efter ett mer än misslyckat försök
            till statskupp mot honom själv utnyttjat detta kuppförsök för
            att inskränka demokratiska fri- och rättigheter, fängslat kritiska
            journalister, författare och HDP:s 5 000 folkvalda politiker samt
            sin motkandidat till presidentposten, HDP:s ledare Selahattin
            Demirtas, och hundratusentals andra oppositionella, läkare, jurister,
            forskare med flera.
          </p>
          <p xml:id="i-9j4TvKD1xWiyBQzdHaCiwf">
            I likhet med andra diktatoriska regimer som Asads, Saddam Husseins
            i Irak och ayatollornas i Iran har Erdoğan även försökt att kväsa
            oppositionella röster i landsflykt och försökt få kritiker av
            hans regim utlämnade som om de vore brottslingar när de utnyttjat
            den yttrandefrihet de har i Europa.
          </p>
          <p xml:id="i-P5vnmrcDpMxtvhbra1GaXn">
            Under senare tid har det kommit i dagen att Turkiet bedriver
            ett omfattande flyktingspionage i praktiskt taget hela Europa,
            inklusive Sverige. Landsflyktiga regimkritiska röster i Sverige
            vågar inte göra bruk av sin yttrandefrihet här av rädsla för att
            vänner och släktingar i hemma i Turkiet ska drabbas av repressalier.
            Det har även förekommit uppgifter om att imamer i moskéer i Sverige
            som är ekonomiskt understödda av den turkiska regimen och knutna
            till det turkiska lobbyorganisationen UETD fungerar som underrättelseorgan
            och rapporterar till turkiska myndigheter om sina landsmäns förehavanden
            i Sverige. Detta uppträdande från den turkiska regimens sida är
            i allt väsentligt av den art vi känner från andra diktaturer i
            världen och från Europas förflutna.
          </p>
          <p xml:id="i-BVKfgEYGdkmQmBXqeJmaB2">
            Vem hotar demokratin?
          </p>
          <p xml:id="i-6727jxvccPmkp8Vvjuzs6N">
            Inom kort kommer Selahattin Demirtas – ledare för oppositionspartiet
            HDP, motkandidat till president Erdoğan i kommande val till presidentposten
            och satt i fängelse av president Erdoğan – att ställas inför rätta
            anklagad för terrorism. Anklagelsen är absurd, liksom den är mot
            tusentals andra fängslade HDP-medlemmar.
          </p>
          <p xml:id="i-6fzgqWyNSUUMAsR5JYeXe9">
            President Erdoğan sätter nämligen stämpeln ”PKK-terrorism” på
            all kritik och opposition som riktar sig mot honom och hans parti
            AKP. Genom att enbart uttala anklagelsen mot någon att han eller
            hon är medlem av PKK kan man få vederbörande i det ”rättssystem”
            som är rådande i Turkiet – där den som har den politiska makten
            också har makten över domstolarna – att i praktiken räkna sig
            som redan dömd och fälld. Med en sådan ordning kan man svårligen
            man uppnå några fredliga förhållanden i landet.
          </p>
          <p xml:id="i-3dxEdtQBwcGyS4MKKssFH5">
            Kurderna som en stor minoritet i Turkiet har länge krävt demokratiska
            och nationella, kulturella och politiska rättigheter samt rätten
            till sitt eget språk och att utveckla sin kultur. Det har nekats
            dem. Fredsförhandlingar pågick under flera år mellan den turkiska
            regeringen och PKK. Dessa bröts dock 2015 av Erdoğan, som sedan
            dess bedrivit militära kampanjer och en politik mot landets och
            grannländers kurdiska befolkningar och infört undantagstillstånd
            i de kurdiska delarna av landet som kostat åtskilliga människoliv.
            Det är handlingar som bör beskrivas som statsterrorism.
          </p>
          <p xml:id="i-73a8KnwkVt67QWjeHZpeAG">
            Det har funnits anledning att rikta kritik mot tidigare PKK:s
            metoder, men organisationen är inte densamma som när den uppstod
            för nästan ett halvsekel sedan. Dess stöd inom den kurdiska befolkningen
            torde inte vara försumbart. Den turkiska regeringen har ju de
            facto betraktat PKK som en förhandlingspart – något att räkna
            med.
          </p>
          <p xml:id="i-VwehNCiyzTngL28r12tPM2">
            För att förmå Turkiet att gå tillbaka till förhandlingsbordet
            och få slut på alla hämningslösa beskyllningar mot alla som är
            kritiska eller oppositionella till president Erdoğans regim borde
            EU lyfta den terroriststämpel man satt på PKK. Att behålla den
            innebär bara att EU underlåter att se de faror som följer av den
            antidemokratiska utvecklingen i Turkiet och andra delar av Mellanöstern.
            Den leds i dag inte av PKK utan av den turkiska regeringen med
            dess president i spetsen.
          </p>
        </div>
        <div type="ipQuestion">
          <p xml:id="i-XBQNdpsoqqfvneD251JLgM">
            Jag vill fråga utrikesminister Margot Wallström:
            <list rend="unordered">
              <item>
                Vad avser ministern att göra för att Sverige ska genomföra ett
                konkret fredsarbete och en utrikespolitik där Sverige bidrar med
                minskad internationell vapenhandel och en minskande svensk vapenexport?
              </item>
              <item>
                Vad avser ministern att göra för att avveckla det beroendeförhållande
                Sverige och EU hamnade i när man inom EU trodde att man med Turkiets
                hjälp kunde köpa sig fri från flyktingströmmen till Europa?
              </item>
              <item>
                Vad avser regeringen att göra för egen del och inom EU för att
                förmå den turkiska regeringen att frige HDP:s ledare Selahattin
                Demirtas och andra politiska fångar i Turkiet?
              </item>
              <item>
                Vad avser ministern att göra för att förmå Turkiet att genomföra
                ett korrekt demokratiskt val utan presidentkandidater i fängelse?
              </item>
              <item>
                Vad avser regeringen att göra för Sveriges del som enskild stat
                och som medlem av EU för att undanröja det hot som vilar över
                dem som flytt utomlands och som är kritiska mot president Erdoğans
                diktatur samt vars frihet här och nu i Europa och i Sverige begränsas
                av flyktingspioneri och angiveri?
              </item>
              <item>
                Vad avser Sverige att göra som enskild stat och inom EU för att
                förmå Turkiets trupper att lämna Afrin och Rojava?
              </item>
              <item>
                Vad avser regeringen att göra för att avlägsna den terroriststämpel
                som satts på PKK av den turkiska regeringen och används för att
                utan saklig grund anklaga varje kritisk röst mot president Erdoğans
                regim för terrorism?
              </item>
            </list>
          </p>
        </div>
      </div>
    </body>
  </text>
</TEI>
