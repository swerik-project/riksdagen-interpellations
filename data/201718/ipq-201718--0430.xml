<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0430">
  <teiHeader>
    <fileDesc>
      <titleStmt>
        <title>Interpellation 2017/18:430 av Staffan Danielsson (C)</title>
        <author>Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:430 av Staffan Danielsson (C) till Statsrådet Sven-Erik Bucht (S) om Djurskyddslag med rättssäkerhet</title>
          <idno type="rdwebb">H510430</idno>
          <ref type="dokument_url_text">http://data.riksdagen.se/dokument/H510430/text</ref>
          <ref type="dokument_url_html">http://data.riksdagen.se/dokument/H510430</ref>
          <ref type="dokumentstatus_url_xml">http://data.riksdagen.se/dokumentstatus/H510430</ref>
          <ref type="downloadurl">https://mhdownload.riksdagen.se/VOD1/PAL169/2442205150012243321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/djurskyddslag-med-rattssakerhet_H510430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Statsrådet Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Statsrådet Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Sven-Erik Bucht</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9gSh4c2vf6b9Ec9ZeEMS72">
          <note>Interpellationen är besvarad</note>
        </correspAction>
        <correspAction type="sent" xml:id="i-Grc3LvfnPeZ8X556z8rq7f" corresp="i-N9Pi9YpD4nvtCEsVp2CGcX">
          <date when="2018-03-13"/>
        </correspAction>
        <correspAction type="received" xml:id="i-7RD87Li4CuLTm73coGW3jV" corresp="i-6DUjgAy3EMiPSCDgTnkpXL">
          <date when="2018-03-15"/>
        </correspAction>
        <correspAction type="answered" xml:id="i-Nn1Kxa9d8qRyXKqfRigjTj">
          <date when="2018-04-24"/>
          <time when="13:49:28" dur="PT228S"/>
        </correspAction>
        <correspAction type="answered" xml:id="i-67ArraMnmeN4yc911gpwVA" corresp="i-6DUjgAy3EMiPSCDgTnkpXL">
          <date when="2018-04-24"/>
        </correspAction>
        <correspContext corresp="i-Nn1Kxa9d8qRyXKqfRigjTj">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-6Ez7SdtPzMbCFi6CupAoAm" type="discussed" corresp="i-N9Pi9YpD4nvtCEsVp2CGcX">
          <date when="2018-04-24"/>
          <time when="13:53:24" dur="PT248S"/>
        </correspAction>
        <correspContext corresp="i-6Ez7SdtPzMbCFi6CupAoAm">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-42Wg6PfwKY3nM1Qe1dJ1Gv" type="discussed" corresp="i-6DUjgAy3EMiPSCDgTnkpXL">
          <date when="2018-04-24"/>
          <time when="13:57:32" dur="PT238S"/>
        </correspAction>
        <correspContext corresp="i-42Wg6PfwKY3nM1Qe1dJ1Gv">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-XBm4qW1raRyeYMo4akxdA6" type="discussed" corresp="i-N9Pi9YpD4nvtCEsVp2CGcX">
          <date when="2018-04-24"/>
          <time when="14:01:30" dur="PT243S"/>
        </correspAction>
        <correspContext corresp="i-XBm4qW1raRyeYMo4akxdA6">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-FTX3bY9dmRzNdUbhHJqPPg" type="discussed" corresp="i-6DUjgAy3EMiPSCDgTnkpXL">
          <date when="2018-04-24"/>
          <time when="14:05:39" dur="PT103S"/>
        </correspAction>
        <correspContext corresp="i-FTX3bY9dmRzNdUbhHJqPPg">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-DcEQnXQpHWLGzQ26m5ptjX" type="discussed" corresp="i-N9Pi9YpD4nvtCEsVp2CGcX">
          <date when="2018-04-24"/>
          <time when="14:07:22" dur="PT130S"/>
        </correspAction>
        <correspContext corresp="i-DcEQnXQpHWLGzQ26m5ptjX">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
        <correspAction xml:id="i-9N28GU1Wjm8RmAnPhGgs4h" type="discussed" corresp="i-6DUjgAy3EMiPSCDgTnkpXL">
          <date when="2018-04-24"/>
          <time when="14:09:36" dur="PT105S"/>
        </correspAction>
        <correspContext corresp="i-9N28GU1Wjm8RmAnPhGgs4h">
          <ref type="record" target="prot-201718--103">Protokoll 2017/18:103 Tisdagen den 24 april</ref>
          <ref type="recordSection" target="unsetDivId">Svar på interpellation 2017/18:430 om djurskyddslag med rättssäkerhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TgbQL8P2kSJFX1tMXTfHNG">
            Interpellation 2017/18:430 Djurskyddslag med rättssäkerhet av
            Staffan Danielsson (C) till Statsrådet Sven-Erik Bucht (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-37wUT7JHzLx7SDgrezZw7x">
            Sverige har en stark djurskyddslag för att säkerställa att djuren
            har det bra, vare sig de finns i stall och lagårdar eller som
            husdjur i hemmen. Detta är bra och nödvändigt. Men lagar måste
            respektera även äganderätten, och lagar måste tillämpas med proportionerliga
            sanktioner och straff.
          </p>
          <p xml:id="i-DVj9B5o4XC3wyYGdV1BV56">
            Självfallet måste ansvariga myndigheter, länsstyrelserna, kunna
            agera snabbt och kraftfullt när djurbesättningar i lantbruket
            (och till exempel hundar och katter) akut far illa och vanvårdas.
            Då finns inte tid att i domstol till exempel pröva frågan om att
            tvångsomhänderta 25 eller 50 eller 150 kor.
          </p>
          <p xml:id="i-K27Mzr3yEn66q7rzhx7rna">
            Om däremot tillsynsdialogen med en lantbrukare, en kobonde, har
            pågått i månader, år eller flera år så har ju djuren det uppenbarligen
            någorlunda bra, men enligt länsstyrelsen måste det bli bättre.
          </p>
          <p xml:id="i-MijyAuoSaUU8VhoNcfdZtn">
            Länsstyrelsens kontrollant och bonden kan då råka i delo med
            varandra. Bonden kan säkert ibland ha sin del i detta, men även
            statliga tjänstemän, om de till exempel är ovana i sin roll och
            ovana vid praktiskt lantbruk, kan ibland bli för nitiska och millimeterinriktade.
          </p>
          <p xml:id="i-CvuVx4mpAFmZUqNrnzHmjP">
            Maktförhållandet mellan kontrollant och bonde är att kontrollanten/myndigheten
            (inklusive veterinär) besitter nästan all makt medan bonden inte
            har någon makt utan måste rätta sig efter vad myndigheten beslutar.
          </p>
          <p xml:id="i-PsGsnHpESAQppRLNT26QtD">
            Myndigheten kan ha synpunkter på det allra mesta, oftast säkert
            med rätta men ibland även på detaljer där det inte behövts, och
            den kan ibland även ha fel.
          </p>
          <p xml:id="i-G6yDxHWXVbjza6P7y19uQA">
            Lantbrukaren/djurägaren sätts ofta under stor press när myndigheten,
            annonserat eller oannonserat, kommer på besök, särskilt om det
            finns en del brister på gården. Man vet att det kan vara svårt
            att tillfredsställa inspektörens alla krav, och man vet att kontrollerna
            ofta återkommer år efter år. Man vet också att praxis under lång
            tid har varit att om länsstyrelsen tre gånger har förelagt bonden
            att vidta åtgärder men anser att tillräckligt mycket inte har
            gjorts så har länsstyrelsen rätten att plötsligt utan förvarning
            tvångsomhänderta alla djuren.
          </p>
          <p xml:id="i-MYWgmab2ojS1eGxuikg72v">
            Detta är dramatiska och fullständigt omvälvande ingrepp för lantbruksföretagaren;
            hela grunden för hans verksamhet och försörjning rycks undan och
            därtill drabbas han, eller hon, oftast av väldigt stora kostnader
            för transporter och inställning med mera av djuren under många
            månader samt också ofta av låga försäljningspriser när ovana aktörer
            ska sälja många djur samtidigt på marknaden.
          </p>
          <p xml:id="i-TaxjT247bMASxEw5sdwmDm">
            Detta innebär att lantbrukaren dels fråntas sina djur och all
            möjlighet att bedriva djurproduktion samtidigt som kostnaderna
            för tvångsomhändertagande med mera blir så stora att han, eller
            hon, måste sälja gården och till och med kan drivas i personlig
            konkurs. Tragedier har inträffat när lantbrukare hamnat i denna
            situation.
          </p>
          <p xml:id="i-ETWzMW4Ajj1W9M8BL332Xy">
            Naturligtvis ska, anser jag, länsstyrelsen i första hand i god
            dialog samarbeta med lantbrukaren så att de brister som finns
            i byggnader och djurhållning kan rättas till. Och visst ska länsstyrelsen
            när så är nödvändigt kunna förelägga åtgärder att vidta och till
            exempel utdöma straff/sanktioner av ekonomisk karaktär.
          </p>
          <p xml:id="i-RZJ9UUQeJi15HdB6K5dWs1">
            Däremot är det faktiskt inte rimligt, som det är och har varit,
            att staten/länsstyrelsen har haft makten att efter tre förelägganden
            tvångsomhänderta en hel djurbesättning.
          </p>
          <p xml:id="i-FbgSstmSNudFBsvz3QhPpa">
            En jurist som arbetar med djurskyddslagen har formulerat länsstyrelsens
            enorma makt så här: ”Det man ska komma ihåg är att länsstyrelsen
            enligt lag ska utfärda djurförbud efter flera förelägganden, även
            om det kan tyckas vara för bagatellartade förseelser, och även
            om djurägaren åtgärdat bristerna.”
          </p>
          <p xml:id="i-TS9esVKE8kyitCm7uaoZLP">
            Hur detta regelverk har kunnat gälla så länge som det gjort är
            svårbegripligt.
          </p>
          <p xml:id="i-QoNWmPuHSnKApaFyW4N1fB">
            Regeringen ska under våren lägga fram en proposition till riksdagen
            om ny djurskyddslag, och enligt lagrådsremissen kommer vissa skevheter
            att rättas till, till exempel den orimligt hårda och fyrkantiga
            regeln att länsstyrelsen efter tre förelägganden kan, eller ska,
            tvångsomhänderta hela besättningen och, oftast, utfärda djurförbud
            tas bort och ersättas av en helhetsbedömning. Det är bra och i
            rätt riktning.
          </p>
          <p xml:id="i-LRD36ytZGKx9NimvJLWvUy">
            Mitt syfte med denna interpellation är att, i grevens tid, söka
            påverka regeringen och ansvariga statsråd på två centrala punkter.
            En utredning ska tillsättas om straffen för brott mot djur, och
            kanske kan punkterna läggas med där.
          </p>
          <p xml:id="i-DLA9hMex1XhaDhamNGqmeJ">
            Punkt nummer 1. Jag anser att det inte är rimligt att länsstyrelsen
            kan tvångsomhänderta en hel djurbesättning utan lantbrukarens
            vetskap (förrän det sker) när det uppenbart inte handlar om ett
            akut djurskyddsläge utan ”enbart” om en längre tid med diskussioner
            och förelägganden mellan myndighet och djurägare.
          </p>
          <p xml:id="i-RS6YngRtJJ5prcjDKkeUMm">
            Lantbrukarens möjligheter att i efterhand, när lagården är tom
            och djuren borta och försålda, få rätt genom att överklaga till
            förvaltningsdomstol är i praktiken nästan obefintliga. Domstolen
            prövar främst om beslutet gått rätt till enligt bland annat praxis
            om tre förelägganden, inte om länsstyrelsens bedömning var riktigt
            eller om konsekvenserna för lantbrukaren var rimliga i förhållande
            till de brister som funnits i verksamheten.
          </p>
          <p xml:id="i-VBXdVp3i5dqgXWFCwRZzkg">
            Min uppfattning är att ett statligt myndighetsbeslutande om att
            utan förvarning tvångsomhänderta en hel djurbesättning är fullständigt
            omvälvande för lantbrukaren/djurägaren/människan. Straffet, eller
            konsekvenserna, är dramatiska med att verksamheten omedelbart
            upphör samtidigt som man drabbas av kostnader och värdeförluster
            på många hundra tusen eller miljontals kronor, när besättningen
            är större.
          </p>
          <p xml:id="i-K5rM9aafC49ppRpEDGUBuu">
            Jag anser att ett rättssamhälle, med rättssäkerhet, rimligen
            måste låta ett tvångsomhändertagande av alla djur som länsstyrelsen
            vill genomföra, i de situationer som jag redovisat, hänskjutas
            till domstol för avgörande om lantbrukaren motsätter sig länsstyrelsens
            beslut. Då kan djurhållningen bedömas på plats och då kan domstolen
            avgöra vilka åtgärder eller vilka straff/kostnader/tvångsomhändertaganden
            som är rimliga i förhållande till de brister som finns.
          </p>
          <p xml:id="i-LizSrUFg2a6zHXKa4Xgioj">
            Punkt nummer 2. När en myndighet/länsstyrelse anser att en djurhållning
            med alltför stora brister måste upphöra, och när beslutet fastställts
            även i domstol (när så eventuellt är gällande ordning) så borde
            lantbrukaren, om inte bristerna är akuta med hänseende till djuren,
            få en viss tid på sig att själv försälja djuren. Under den tiden
            bör någon vid behov kunna uppdras att ha tillsynsansvar för att
            djuren har det tillräckligt bra, minst på den nivå som gällt under
            de månader eller år som föregått länsstyrelsens beslut.
          </p>
          <p xml:id="i-RpBmXNTX4w1vAsg7eptsTo">
            Med anledning av detta vill jag fråga statsrådet Sven-Erik Bucht:
          </p>
          <p xml:id="i-P58WrDgHEp9gzsX8Efz6a4">
            Är statsrådet beredd att i kommande proposition till riksdagen
            arbeta in de två frågor som jag föreslår, nämligen rätt till domstolsprövning
            respektive att en djurägare själv när så är rimligt kan få sälja
            sina djur?
          </p>
        </div>
      </div>
    </body>
  </text>
</TEI>
