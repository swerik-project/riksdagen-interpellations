<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0323">
  <teiHeader>
    <fileDesc>
      <titleStmt>
        <title>Interpellation 2017/18:323 av Staffan Danielsson (C)</title>
        <author>Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:323 av Staffan Danielsson (C) till Socialminister Annika Strandhäll (S) om Utredning eller folkomröstning om dödshjälp</title>
          <idno type="rdwebb">H510323</idno>
          <ref type="dokument_url_text">http://data.riksdagen.se/dokument/H510323/text</ref>
          <ref type="dokument_url_html">http://data.riksdagen.se/dokument/H510323</ref>
          <ref type="dokumentstatus_url_xml">http://data.riksdagen.se/dokumentstatus/H510323</ref>
          <ref type="downloadurl">https://mhdownload.riksdagen.se/VOD1/PAL169/2442205190012655621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utredning-eller-folkomrostning-om-dodshjalp_H510323</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Socialminister Annika Strandhäll</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Annika Strandhäll</persName>
            <state type="partyAffiliation" ref="unknown">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <persName>Barbro Westerholm</persName>
            <state type="partyAffiliation" ref="unknown">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6E8XP1PfW2A98LmE4GPJUB">
          <note>Interpellationen är besvarad</note>
        </correspAction>
        <correspAction type="sent" xml:id="i-YX7hrpcsrU8fkLWFckGHNi" corresp="i-N9Pi9YpD4nvtCEsVp2CGcX">
          <date when="2018-01-16"/>
        </correspAction>
        <correspAction type="received" xml:id="i-2nr3osnQhtaV1pxkF6mYWZ" corresp="i-9VQB2AJUahVE6YUpda5FKN">
          <date when="2018-01-18"/>
        </correspAction>
        <correspAction type="answered" xml:id="i-4WCHFLCALrsV4eN3CGZcGq">
          <date when="2018-01-30"/>
          <time when="15:08:04" dur="PT305S"/>
        </correspAction>
        <correspAction type="answered" xml:id="i-TL82bgShpFoi1giUtsmSnC">
          <date when="2018-01-30"/>
        </correspAction>
        <correspAction xml:id="i-EGz9iv2AhVDUj1c5EHYeW5" type="discussed" corresp="i-N9Pi9YpD4nvtCEsVp2CGcX">
          <date when="2018-01-30"/>
          <time when="15:13:14" dur="PT249S"/>
        </correspAction>
        <correspAction xml:id="i-N1THK1pnLaT3GQBuDBRiW2" type="discussed" corresp="i-5tbgYo4dBB9rh3uBeCweBm">
          <date when="2018-01-30"/>
          <time when="15:17:30" dur="PT249S"/>
        </correspAction>
        <correspAction xml:id="i-3jcWDkpGfbMv8E5HScVgco" type="discussed" corresp="i-L3xspgThUxUN1YtSDqcmk8">
          <date when="2018-01-30"/>
          <time when="15:21:47" dur="PT246S"/>
        </correspAction>
        <correspAction xml:id="i-BE6fnRmCLrjADUwjLV2PF7" type="discussed" corresp="i-9VQB2AJUahVE6YUpda5FKN">
          <date when="2018-01-30"/>
          <time when="15:25:53" dur="PT212S"/>
        </correspAction>
        <correspAction xml:id="i-VPP87Tvd7CKnK9E61GaiM6" type="discussed" corresp="i-N9Pi9YpD4nvtCEsVp2CGcX">
          <date when="2018-01-30"/>
          <time when="15:29:32" dur="PT249S"/>
        </correspAction>
        <correspAction xml:id="i-FMG41Wcyb5JWBjQVu1AgdJ" type="discussed" corresp="i-5tbgYo4dBB9rh3uBeCweBm">
          <date when="2018-01-30"/>
          <time when="15:33:49" dur="PT245S"/>
        </correspAction>
        <correspAction xml:id="i-H7LciHcQrgDWYgQMKLYtns" type="discussed" corresp="i-L3xspgThUxUN1YtSDqcmk8">
          <date when="2018-01-30"/>
          <time when="15:38:03" dur="PT118S"/>
        </correspAction>
        <correspAction xml:id="i-2P6L4BEBvppt4W6Cs2wyMc" type="discussed" corresp="i-9VQB2AJUahVE6YUpda5FKN">
          <date when="2018-01-30"/>
          <time when="15:40:01" dur="PT231S"/>
        </correspAction>
        <correspAction xml:id="i-Y1rRQnpkAV8viiaMu6x1qX" type="discussed" corresp="i-N9Pi9YpD4nvtCEsVp2CGcX">
          <date when="2018-01-30"/>
          <time when="15:43:56" dur="PT125S"/>
        </correspAction>
        <correspAction xml:id="i-WscPHCCWrZekfWtwtiCH9R" type="discussed" corresp="i-5tbgYo4dBB9rh3uBeCweBm">
          <date when="2018-01-30"/>
          <time when="15:46:10" dur="PT122S"/>
        </correspAction>
        <correspAction xml:id="i-HSKmNsqHhniRw7g4SgFjb1" type="discussed" corresp="i-9VQB2AJUahVE6YUpda5FKN">
          <date when="2018-01-30"/>
          <time when="15:48:12" dur="PT126S"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5vmgbawwRXHcYhj1pDfuUZ">
            Interpellation 2017/18:323 Utredning eller folkomröstning om
            dödshjälp av Staffan Danielsson (C) till Socialminister Annika
            Strandhäll (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-H3sxYctAPCLXDH8E9W8B86">
            Opinionsundersökningar visar på en stark folkmajoritet för att
            utreda möjligheter för individen att själv påverka sitt öde vid
            svåra lidanden i livets slutskede. Dessa frågor är svåra och grannlaga.
            Självfallet måste steg i den riktning jag talar för utredas mycket
            noga, och naturligtvis måste regelverken vara väl genomtänkta
            och specificerade. I Nordamerika har Kanada och ett antal delstater
            i USA, ofta efter folkomröstningar med bred majoritet, infört
            en rätt till dödshjälp enligt den så kallade Oregonmodellen, som
            i dag omfattar 87 miljoner människor. Det fungerar uppenbarligen
            bra, och det förs knappast någon debatt om att riva upp denna
            frihetsreform.
          </p>
          <p xml:id="i-4kzpGNSpByGEMvaQTgL127">
            Jag tror att det som blockerar denna fråga bland annat är djupa
            laddningar från vårt förflutna, där religioner talar om livets
            okränkbarhet och där självmord länge ansågs vara en dödssynd som
            straffades med begravning utanför kyrkogårdsmuren. Det är märkligt
            att det i dag är tillåtet med abort under bestämda förutsättningar,
            vilket jag är för, medan det är absolut omöjligt att efter egen
            stark vilja vid svåra lidanden i livets slutskede kunna dö i förtid.
          </p>
          <p xml:id="i-AsPPvdiU7uBuee1GGuH2Ln">
            Statens medicinsk-etiska råd (Smer), som ansvarar för dessa viktiga
            frågor, föreslog redan 2008 att de skulle utredas. Man pekade
            på gråzoner där praxis vad gäller smärtlindring kan skifta mellan
            olika städer och sjukhus och läkare. Gråzonerna växer, och regelverk
            behöver ses över och bli mer enhetliga. Efter en interpellationsdebatt
            våren 2016 gav dåvarande sjukvårdsministern Gabriel Wikström beskedet
            i en respektfull debatt att han var positiv till att Smer arbetade
            vidare med frågor kring gråzoner och dödshjälp i livets slutskede.
          </p>
          <p xml:id="i-Hu43B58LxogHwKEDiCAX1w">
            Smer har nyligen lagt fram en gedigen kunskapssammanställning
            över hur dessa frågor hanteras i olika länder och hur utvecklingen
            är de senaste decennierna. Det framstår som alldeles uppenbart
            att argumenten emot försvagas medan argumenten för stärks.
          </p>
          <p xml:id="i-5ubPJjBq9DFLz6dxvq7yC9">
            Jag anser det självklart, mot bakgrund av Smers rapporter 2008
            och 2016, att det nu verkligen är dags att utreda dessa frågor,
            gråzonerna samt en rätt till dödshjälp. Att denna utredning inte
            redan är tillsatt gränsar till tjänstefel, menar jag, och skulle
            socialministern inte agera nu tar hon på sig ett utomordentligt
            stort ansvar.
          </p>
          <p xml:id="i-BCVSgBP7ZsYDQL62227afE">
            Frågan om individens frihet att vid svåra lidanden i livets slutskede
            kunna få sin yttersta vilja respekterad är oerhört laddad. Samtliga
            riksdagspartier, förutom Miljöpartiet, är emot att ens utreda
            frågan om en strängt reglerad möjlighet till dödshjälp.
          </p>
          <p xml:id="i-SXa7fEWffoQGLt8YmsCGw7">
            Också mitt eget parti, Centerpartiet, är emot. Dock har vi på
            flera partistämmor haft en engagerad och respektfull debatt i
            frågan, där en växande minoritet har talat för att frågan äntligen
            borde utredas. Detta är en moralisk-etisk livsfråga som bottnar
            djupt i var och en av oss.
          </p>
          <p xml:id="i-6yHQUr7LVp3nL99VYwvTUD">
            Jag har länge varit övertygad om att dessa viktiga frågor behöver
            utredas och har under min riksdagstid sedan 2004 väckt flera motioner
            samt även ställt två interpellationer till dåvarande socialministern
            Göran Hägglund år 2008 och 2010 samt en till sjukvårdsminister
            Gabriel Wikström 2016. Jag vill hänvisa till dessa och de interpellationsdebatter
            vi hade, som ger en god bild över både min och statens argumentation.
          </p>
          <p xml:id="i-JQCG1TEpLySWypXWt1FhRM">
            Min entydiga uppfattning är att Sverige i dag – år 2018 – allvarligt
            bör överväga en rätt till dödshjälp under noggrant specificerade
            förutsättningar och en rätt att skriva ett livstestamente. Genom
            att fortsätta att totalt neka dessa möjligheter till människor
            vars yttersta vilja vid svåra lidanden i livets slutskede är att
            själva kunna få avgöra sitt öde tar staten på sig ett stort ansvar
            och visar, skulle jag vilja säga, inte någon barmhärtighet eller
            respekt för individens frihet att själv bestämma i det fåtal fall
            det handlar om.
          </p>
          <p xml:id="i-9HfBEcnqxxVah4LTnrwSav">
            En människa i livets slutskede, eller med svåra plågor och där
            sjukvården uttömt sina resurser, bör under strängt reglerade förutsättningar
            och egen uttalad yttersta vilja rimligen ha rätt till dödshjälp.
            Det är ovärdigt och obarmhärtigt att samhället i sådana fall tvingar
            en döende människa kvar på plågans bädd eller hänvisar henne till
            egna initiativ eller till att resa utomlands, om hon har resurser.
          </p>
          <p xml:id="i-AXWmP5kE8yLThos2LtTVdF">
            En undersökning som Landstingsförbundet har gjort, och många
            liknande, visar ständigt att cirka tre av fyra svenskar är öppna
            för dödshjälp.
          </p>
          <p xml:id="i-UVfHU7gjumtgXYxtgD195A">
            Det är angeläget att dagens totala förbudslagstiftning i frågan
            ses över. En grundlig utredning behövs där bland annat medicinska,
            juridiska, etiska och allmänmänskliga aspekter beaktas.
          </p>
          <p xml:id="i-JbN97kAovZX9qGxfkdFqoc">
            Frågornas aktualitet visas också av allt fler mycket tunga debattartiklar
            och böcker som publiceras.
          </p>
          <p xml:id="i-CjEYr9zdvbh6XhxoZvLkTg">
            Tre mycket tänkvärda böcker är Inga-Lisa Sangregorios Den sista
            friheten, Valentin Sevéus med fleras Inför den sista stund och
            Allan Åkerlunds I dödens väntrum.
          </p>
          <p xml:id="i-CWeyf5jFXgYZgLuWQXk8Aq">
            Jag avslutar min interpellation med en lysande artikel på DN
            Debatt den 30 januari 2016, som jag kan skriva under på vartenda
            ord, skriven av PC Jersild, Georg Klein, Tuulikki Koivunen Bylund
            och Björn Ulvaeus. Den hänvisar också till Harald Norbelies, då
            dödssjuk och svårt lidande i cancer, gripande artikel i DN i augusti
            2015, vilket också kunde vara mina ord:
          </p>
          <p xml:id="i-CbpGin3tge82g8LoLXRTZX">
            Harald Norbelie: ”Vi måste utreda möjligheten att på frivillig
            grund ge döende hjälp att förkorta livet när allt hopp är ute
            och bara smärta återstår. Att läkare med sin etik och politiker
            med sin religion talar om för mig att jag tålmodigt ska bära mitt
            lidande den sista tiden är motsatsen till respekt för livets okränkbarhet.”
          </p>
          <p xml:id="i-42YagMXxdx3xquqzA2RXai">
            DN Debatt hade den 30 januari 2016 rubriken Partierna duckar
            och vågar inte utreda frivillig dödshjälp. ”51 miljoner amerikaner
            har nu rätt till frivillig dödshjälp och det är tillåtet i fyra
            europeiska stater. Sverige har en åldrande befolkning och frågan
            kommer att bli alltmer brännande. Trots det slår partierna dövörat
            till och vågar inte tillsätta en utredning”, skrev P C Jersild,
            Georg Klein, Tuulikki Koivunen Bylund och Björn Ulvaeus.
          </p>
          <p xml:id="i-L72QKKKgFj3P8hVsrXUGhv">
            ”Denna månad blir Kalifornien, USA:s folkrikaste delstat med
            över 38 miljoner invånare, den femte delstaten som tillåter dödshjälp.
            Den katolske guvernören Jerry Brown signerade den 5 oktober förra
            året detta beslut. Också Kanada är på väg att införa dödshjälp
            efter att landets högsta domstol i februari 2015 enhälligt förklarat
            att förbudet mot dödshjälp strider mot The Canadian charter of
            rights and freedoms, som garanterar rätten till liv, frihet och
            säkerhet.
          </p>
          <p xml:id="i-5XB1fmqphmbsJQRzr91X2N">
            Bakgrunden till det kanadensiska domstolsbeslutet var ett par
            rättsfall, ett av dem initierat av den ALS-drabbade Gloria Taylor.
            Hon hann dö innan hon fick rätt i domstolen, men hennes motiveringar
            citeras utförligt i domen. Så här förklarade Gloria Taylor varför
            hon ville ha rätten att själv avgöra när och var och hur hon skulle
            avsluta sitt liv. Jag vill inte avsluta mitt liv på ett våldsamt
            sätt. Jag vill inte att min död ska bli traumatisk för mina närmaste.
            Jag vill ha den lagliga rätten att dö fridfullt, vid den tidpunkt
            som jag själv väljer, omgiven av min familj och mina vänner. När
            den tiden kommer vill jag kunna kalla samman min familj, berätta
            för dem om mitt beslut, säga ett värdigt farväl och nå ett avslut
            - för min del och för deras. Min nuvarande livskvalitet försämras
            av att jag inte säkert vet att jag kommer att ha rätt att be en
            läkare hjälpa mig att dö.
          </p>
          <p xml:id="i-SeuBKkDncwYfHij3ArZyS7">
            Men i Sverige händer ingenting. På samma sätt som svenska kvinnor
            på 1960-talet åkte till Polen för att få abort reser dödssjuka
            svenskar i dag till Schweiz för att få hjälp att dö, vilket är
            förenat med stora kostnader.
          </p>
          <p xml:id="i-J1XkhxmehwF7CMKnjCC9Fs">
            Förra året publicerade DN Debatt en artikel av den cancersjuke
            journalisten Harald Norbelie, hans budskap till politikerna var
            glasklart: Sverige måste våga utreda frågan om frivillig dödshjälp
            (den 2 augusti 2015). Harald Norbelie avled i september och vi
            kan tyvärr konstatera att regeringen inte hörsammat hans, och
            många andra dödssjukas, desperata vädjan.
          </p>
          <p xml:id="i-T6Kpg4exyh82ivu4zygCqB">
            I vår omvärld finns folkvalda församlingar som inte förlamas
            av beröringsskräck inför lidande patienters sista önskan. Innan
            Kalifornien tog beslutet tillät delstaterna Oregon, Vermont, Washington
            och Montana dödshjälp. I ytterligare ett tjugotal delstater pågår
            en livlig debatt om möjligheten att förkorta livet för patienter
            i livets absoluta slutskede. Totalt finns nu i USA en tillåtande
            lagstiftning för ca 51 miljoner amerikaner eller 15 procent av
            befolkningen.
          </p>
          <p xml:id="i-88dgVznozjvjJdB5iigFbp">
            I Nederländerna har dödshjälp varit laglig sedan 2002 och där
            har man världens mest långtgående och beprövade lagstiftning på
            området. Lagen har stort folkligt stöd. Inte ens när kristdemokraterna
            innehade premiärministerposten försökte regeringen inskränka möjligheten
            till dödshjälp. Belgien och Luxemburg har följt Nederländerna
            i spåren och tillåter numera dödshjälp, något som knappast hade
            skett om man trott att patientsäkerheten varit hotad.
          </p>
          <p xml:id="i-NENjf1bRJqXEg3PGyjBkCt">
            I Sverige har vi många fri- och rättigheter och stor valfrihet
            inom en mängd områden. Det är först när vi är svårt sjuka och
            döden oundvikligen närmar sig som vi berövas rätten att besluta
            över det som återstår av vårt liv. Varför finns inte denna rätt
            i vårt land?
          </p>
          <p xml:id="i-XBDW3ytyuxE2Z8E5WnPSQo">
            Sverige har en åldrande befolkning och vi lever allt längre.
            Dödshjälpsfrågan kommer oundvikligen att bli alltmer brännande.
            Trots att den palliativa vården byggts ut och gör stora och behjärtansvärda
            insatser klarar man inte att ge alla en värdig död. I det palliativa
            register som förs över patienternas sista tid finns 1 044 som
            under det senaste året inte lindrats med symtom som smärta, andnöd,
            illamående eller ångest.
          </p>
          <p xml:id="i-RFqt3A8tzmTAcXk1ARgrmK">
            Enligt en doktorsavhandling från Karolinska Institutet är så
            många som 73 procent av Sveriges befolkning positivt inställd
            till frivillig dödshjälp för den som är bortom all hjälp. Allt
            fler inom den medicinska professionen är positiva till en diskussion
            om hur dödshjälp fungerar i de länder som infört möjligheten.
          </p>
          <p xml:id="i-73Gop2PsL6Pj5j7fwGBw9A">
            Dödshjälpens motståndare säger sig vilja skydda de svagaste.
            Vi har svårt att föreställa oss något svagare än ALS-patienter,
            som Gloria Taylor, i livets obönhörliga skymning. Eller så hänvisar
            kritikerna till det sluttande planet, att samhället skulle tappa
            kontrollen om dödshjälp tillåts, detta trots att inga undersökningar
            i något enda land hittills visat att så blivit fallet.
          </p>
          <p xml:id="i-AtXHVdTVDqHtFNYNp6JnHR">
            Enstaka riksdagsledamöter har motionerat om att dödshjälp bör
            utredas. Men de politiska partierna, utom Miljöpartiet, har slagit
            dövörat till och vågar inte tillsätta en utredning, trots att
            det snart gått två decennier sedan vård i livets senast utreddes
            - den gången med uttalat direktiv att inte ta upp frågan om dödshjälp.
            Inte ens partiet som numera heter Liberalerna med motiveringen
            vi ska heta vad vi är, vill undersöka den liberala rätten att
            få besluta om den sista friheten, det egna livet i dess slutskede.
          </p>
          <p xml:id="i-CDSNN1K2bPsq3N4YcjNLr6">
            Journalisten Inga-Lisa Sangregorio ger i dagarna ut debattboken
            Den sista friheten. Hon är själv cancersjuk och argumenterar där
            på ett klarsynt sätt ur ett patientperspektiv för att Sverige
            bör införa självvald dödshjälp. Hon skriver: ’I dag är alla riksdagspartier
            överens om att det bör vara en mänsklig rättighet att bestämma
            över sin egen kropp. Det är dock en ytterst selektiv rättighet.
            Om det är livet som mot din vilja växer i din buk har du rätt
            till abort och får samhällets hjälp och välsignelse. Men om det
            i stället är en obotlig cancer har du inte rätt att slippa den
            sista tidens lidande och kroppsliga och kanske andliga förfall.
            Det är skam, det är en fläck på Sveriges banér att du omyndigförklaras
            på din dödsbädd.’
          </p>
          <p xml:id="i-BYgBDJ6iBXthBmTVNT4Qbz">
            Vi som undertecknar denna artikel har länge varit aktiva i opinionsbildningen
            för att legalisera dödshjälp i Sverige. Vi slutar inte att förvånas
            över de styrandes ovillighet att ens våga diskutera frågan. Vi
            vet att vi inte är ensamma.
          </p>
          <p xml:id="i-12asLHugs8p1f66UHLeZ5E">
            Vi uppmanar alla som värnar sitt, och andras självbestämmande,
            att göra sin röst hörd. I Sverige har vi många fri- och rättigheter
            och stor valfrihet inom en mängd områden. Det är först när vi
            är svårt sjuka och döden oundvikligen närmar sig som vi berövas
            rätten att besluta över det som återstår av vårt liv. Hur länge
            skall de politiska partierna ducka om den sista friheten? Varför
            vägra att ens utreda en livsviktig fråga där 73 procent av svenska
            folket uttalat sin mening? P C Jersild, läkare och författare,
            Georg Klein, professor em och författare, Tuulikki Koivunen Bylund,
            biskop em, Björn Ulvaeus, låtskrivare och nöjesentreprenör.”
          </p>
          <p xml:id="i-MNNTapfpM5TT56UWsoRDwA">
            Detta är en lysande stark artikel. Stor heder åt författarna.
          </p>
          <p xml:id="i-BZcK2vP4tzwYb1ev7dQeWR">
            Enligt min mening borde en bred parlamentarisk utredning tillsättas
            för att på djupet analysera hur enskilda människors vilja att
            dö något i förtid vid svåra lidanden nära livets slut, och under
            sträng kontroll, ska kunna respekteras. En sådan utredning borde
            ha sin utgångspunkt i att behandla frågorna i deras helhet, innefattande
            också de gråzoner och olika tillämpningar som i dag finns mellan
            sjukhus och läkare i landet.
          </p>
          <p xml:id="i-4ruDU3K6pBwZyBzY9YPyWa">
            Detta är en lång interpellation i en mycket allvarlig och viktig
            fråga. Tiden går, och jag befarar att inte heller socialministern
            kommer att vilja tillsätta den utredning som Smer sedan nio år
            anser är nödvändig.
          </p>
          <p xml:id="i-P28hTF9YV2Ff9zGNXuYL7K">
            Jag hoppas verkligen att jag har fel. Skulle jag inte ha det
            ser jag ingen annan väg än att Sverige likt ett antal delstater
            i USA har en folkomröstning i frågan, en rådgivande sådan. Vad
            annars ska man ha folkomröstningar till när medborgarna vill något
            nödvändigt som de politiska partierna av feghet säger nej till?
          </p>
          <p xml:id="i-XoWzSZhWeTUqF4NzSXYZhx">
            Jag har mot denna bakgrund två allvarliga frågor till socialminister
            Annika Strandhäll:
          </p>
          <p xml:id="i-PFX3mfbNfsRwWF3E9Y5A6Q">
            Avser ministern att snarast låta utreda frågorna om brister och
            gråzoner i vården vid livets slutskede samt hur en strängt reglerad
            rätt till dödshjälp bäst skulle utformas?
          </p>
          <p xml:id="i-Jio3WA8aoxw4jPosJh5he2">
            Om ej, hur ställer sig ministern till att låta frågan prövas
            i en folkomröstning, så som skett i ett antal delstater i USA?
          </p>
        </div>
      </div>
    </body>
  </text>
</TEI>
