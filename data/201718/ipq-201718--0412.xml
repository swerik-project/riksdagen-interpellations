<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0412">
  <teiHeader>
    <fileDesc>
      <titleStmt>
        <title>Interpellation 2017/18:412 av Emma Wallrup (V)</title>
        <author>Emma Wallrup (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:412 av Emma Wallrup (V) till Statsrådet Tomas Eneroth (S) om Sveriges klimatmål</title>
          <idno type="rdwebb">H510412</idno>
          <ref type="dokument_url_text">http://data.riksdagen.se/dokument/H510412/text</ref>
          <ref type="dokument_url_html">http://data.riksdagen.se/dokument/H510412</ref>
          <ref type="dokumentstatus_url_xml">http://data.riksdagen.se/dokumentstatus/H510412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <persName>Emma Wallrup</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Statsrådet Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EtL7xqLPXWPzivs2hweFmG">
          <note>Interpellationen är besvarad</note>
        </correspAction>
        <correspAction type="sent" xml:id="i-G5BUf1qfSzz1cwXNJioBZM" corresp="i-LfejaxmUP1kR5ztLJaJTkY">
          <date when="2018-03-01"/>
        </correspAction>
        <correspAction type="received" xml:id="i-HPUwebhLDheHvy1wbhTjLb" corresp="i-G8564CqEnhC5PBjZSwUxsE">
          <date when="2018-03-06"/>
        </correspAction>
        <correspAction type="answered" xml:id="i-B59TFfwC5v4gV9AE9AmEex">
          <date when="2018-03-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-63EBrUpwR4CG1uXxrbDYEM">
            Interpellation 2017/18:412 Sveriges klimatmål av Emma Wallrup
            (V) till Statsrådet Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XkpVRGWqTVAGkPmHxus8So">
            Sverige har ett klimatmål om att utsläppen från inrikes transporter
            år 2030 ska vara minst 70 procent lägre än år 2010. Nyligen presenterad
            statistik från Trafikverket visar att utsläppen från vägtrafiken
            minskade med endast 2 procent förra året jämfört med året innan.
            För att Sveriges klimatmål till 2030 ska nås krävs en årlig minskning
            på ungefär 8 procent. Detta innebär att takten på utsläppsminskningarna
            måste öka betydligt de närmaste åren om vi ska nå vår målsättning.
          </p>
          <p xml:id="i-PU5qRG5SADT3GFkRn7a3Fg">
            Regeringen har i samarbete med Vänsterpartiet infört nya styrmedel
            för att minska utsläppen under mandatperioden. Men dessa är långtifrån
            tillräckliga. Trafikverket konstaterar att det krävs nya kraftiga
            styrmedel om målet ska nås. De nuvarande styrmedel som är på plats,
            inklusive det bonus–malus-system som träder i kraft vid halvårsskiftet,
            leder enligt myndigheten bara till en minskning av utsläppen med
            20–35 procent till år 2030.
          </p>
          <p xml:id="i-45nKaNoVeB1KHXPwTq8ynq">
            Vänsterpartiet anser att det brådskar med åtgärder som leder
            till ett mer transporteffektivt samhälle samt ytterligare åtgärder
            som styr mot minskade utsläpp från fordon som säljs i landet och
            att de kan nyttjas mer effektivt. Inrikes transporter står för
            en tredjedel av våra utsläpp av växthusgaser. Vägtrafiken bidrar
            till den största delen av denna sektors utsläpp. Bland vägtransporterna
            står personbilar för 65 procent av utsläppen.
          </p>
          <p xml:id="i-FCZxferZFjbMm2Yd1PGn1L">
            Ett antal statliga myndigheter tog under 2017 fram en strategisk
            plan för omställning av transportsektorn till fossilfrihet. Syftet
            med planen är att bidra till målet om 70 procents minskning av
            växthusgasutsläppen till 2030 samt målet om klimatneutralitet
            senast 2045. I planen lyfts behov av en mängd åtgärder, bland
            annat en mer attraktiv och effektiv kollektivtrafik och tydligare
            målarbete för att en ökad andel persontransporter ska ske med
            gång, cykel och kollektivtrafik i städerna samtidigt som tillgängligheten
            för dessa trafikslag prioriteras så att den totala biltrafiken
            minskar.
          </p>
          <p xml:id="i-TY5az8yTfS4vZJa11cjy4A">
            Vänsterpartiet anser att det är ytterst angeläget att många av
            de föreslagna åtgärderna inom kort realiseras för att klimatmålsättningen
            för transporterna ska kunna nås till 2030. Vi konstaterar även
            att en intensiv debatt förs Tyskland om att införa avgiftsfri
            kollektivtrafik i ett antal städer för att minska bilåkandet och
            därmed uppnå bättre luftkvalitet och minskade utsläpp av växthusgaser.
          </p>
          <p xml:id="i-T1FpL7iWFjKbKhKZN8d4qs">
            Med anledning av vad som anförts ovan vill jag fråga statsrådet
            Tomas Eneroth:
          </p>
          <p xml:id="i-MsnriSf3fvNxu7SiFqSdZ8">
            1. Vilka åtgärder tänker statsrådet vidta så att utsläppen från
            våra inrikes transporter minskar i tillräcklig omfattning för
            att Sveriges klimatmål 2030 kan nås?
          </p>
          <p xml:id="i-TsgqpbPKdQKBAvZxFZcD1L">
            2. Kommer statsrådet att verka för att regeringen inför ytterligare
            åtgärder som gör kollektivtrafiken mer attraktiv och får fler
            att ställa bilen?
          </p>
        </div>
      </div>
    </body>
  </text>
</TEI>
