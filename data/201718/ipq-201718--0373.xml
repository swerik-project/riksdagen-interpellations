<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0373">
  <teiHeader>
    <fileDesc>
      <titleStmt>
        <title>Interpellation 2017/18:373 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:373 av Amineh Kakabaveh (V) till Kultur- och demokratiminister Alice Bah Kuhnke (MP) om Studieförbundet Ibn Rushd </title>
          <idno type="rdwebb">H510373</idno>
          <ref type="dokument_url_text">http://data.riksdagen.se/dokument/H510373/text</ref>
          <ref type="dokument_url_html">http://data.riksdagen.se/dokument/H510373</ref>
          <ref type="dokumentstatus_url_xml">http://data.riksdagen.se/dokumentstatus/H510373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Uj7U5iTAaKpcG1mvQKxAc8</idno>
            <persName>Kultur- och demokratiminister Alice Bah Kuhnke</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-Uj7U5iTAaKpcG1mvQKxAc8</idno>
            <persName>Kultur- och demokratiminister Alice Bah Kuhnke</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-ML5aNrAhQgtKXPYAZZk42K">
          <note>Interpellationen är besvarad</note>
        </correspAction>
        <correspAction type="sent" xml:id="i-7uY3vWGRRRdHZN4DGuJ5X9" corresp="i-548HUVvKe8n48M3pQmFeUC">
          <date when="2018-02-08"/>
        </correspAction>
        <correspAction type="received" xml:id="i-WFTzZw1xmAWehUrMsVZKBT" corresp="i-Uj7U5iTAaKpcG1mvQKxAc8">
          <date when="2018-02-13"/>
        </correspAction>
        <correspAction type="answered" xml:id="i-UmJbSpPhUEFc151eGmVRzZ">
          <date when="2018-03-13"/>
        </correspAction>
        <correspAction type="answered" xml:id="i-3FoS1MRVxG6Hi6a7XYGZBh" corresp="i-Uj7U5iTAaKpcG1mvQKxAc8">
          <date when="2018-03-13"/>
        </correspAction>
        <correspContext corresp="i-3FoS1MRVxG6Hi6a7XYGZBh">
          <ref type="record" target="prot-201718--083">Protokoll 2017/18:83 Tisdagen den 13 mars</ref>
          <ref type="recordSection" target="unsetDivId">Svar på interpellation 2017/18:373 om studieförbundet Ibn Rushd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Eska1Vpn8D8n7v1DfR4pM9">
            Interpellation 2017/18:373 Studieförbundet Ibn Rushd av Amineh
            Kakabaveh (V) till Kultur- och demokratiminister Alice Bah Kuhnke
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2JUeMZcXN563JZYmBAupQc">
            Rasistiska hatbrott är ett allvarligt problem i dagens Sverige.
            En grupp som är särskilt utsatt för hatbrott är Sveriges muslimska
            minoritet. Enligt Brås senaste rapportering, siffror som gäller
            år 2016, anmäldes sammanlagt 439 hatbrott med islamofobiska motiv,
            varav majoriteten handlade om olaga hot eller ofredanden. Naturligtvis
            kan det finnas anledning att misstänka att mörkertalet är stort
            när det gäller alla former av hatbrott.
          </p>
          <p xml:id="i-NGgP9BJZRD9D7jQPJnn7Md">
            Regeringen har den 26 oktober 2017 (Ku2017/02228/DISK) gett Myndigheten
            för stöd till trossamfund (SST) i uppdrag att ”genomföra regionala
            seminarier om rasism för civila samhället, särskilt muslimska
            församlingar och organisationer samt andra berörda aktörer, i
            syfte att öka benägenheten att polisanmäla brott och anmäla diskriminering
            riktad mot muslimer”.
          </p>
          <p xml:id="i-7suyd5Xej2AWxHt5JkVcpN">
            I direktiven påtalades behovet av att ”SST på lämpligt sätt [ska]
            inhämta kunskap och erfarenheter från relevanta aktörer såsom
            Polismyndigheten, Diskrimineringsombudsmannen, Brottsförebyggande
            rådet och Forum för levande historia samt tillämpa ett jämställdhetsperspektiv”.
          </p>
          <p xml:id="i-DFoie5i5AH7a6QJvQG3U5r">
            Vilken samverkan som skett med berörda myndigheter och på vilket
            sätt jämställdhetsperspektivet skulle ha fått genomslag i kampanjen
            framgår inte i SST:s presentation av kampanjen på myndighetens
            hemsida. Här framgår i stället att man i genomförandet av uppdraget
            ”valt att samarbeta med studieförbundet Ibn Rushd som har ett
            brett kontaktnät med muslimska församlingar och föreningar runtom
            i Sverige”. För detta ändamål har studieförbundet Ibn Rushd erhållit
            ett ekonomiskt anslag om 600 000 kronor.
          </p>
          <p xml:id="i-L1k7KmGYfSsd5snrSnPmSM">
            Ibn Rushd är ett studieförbund som upprepade gånger, bland annat
            av Svenska kommittén mot antisemitism, har kritiserats för sina
            arrangemang med inbjudna öppet antisemitiska talare. Samma anklagelser
            har vid upprepade tillfällen riktats mot flera av studieförbundets
            medlemsorganisationer. Studieförbundet Ibn Rushd har också anklagats
            för att i sina lokaler i Skåne ha exponerat sfi-studenter för
            religiös litteratur med misogynt innehåll.
          </p>
          <p xml:id="i-6m11dkGYPwyiTkKEYtGD3U">
            År 2013 lämnade man tillsammans med ett flertal andra islamistiska
            organisationer in en anmälan mot Sverige till FN. I denna ”alternativa
            CERD-rapport” gick man bland annat till hårt angrepp mot Sveriges
            arbete mot hedersrelaterat våld och förtryck. Som särskild måltavla
            för kritiken valde man ut dåvarande Ungdomsstyrelsens (nuvarande
            MUCF) forskarrapport Gift mot sin vilja (2009), som än i dag är
            den mest ambitiösa kartläggning av hedersförtrycket som gjorts
            på nationell nivå.
          </p>
          <p xml:id="i-JPwErL75X8CoAC3oGvV73w">
            I denna utredning framhöll forskarna särskilt att det skulle
            vara missvisande att från deras underlag dra slutsatser om religionstillhörighet
            bland dem som utövar eller drabbas av hedersrelaterat våld och
            förtryck. Samtidigt konstaterade man att det från enkätmaterialet
            ”framgår att flickor och pojkar från samtliga religioner har begränsningar
            i framtida partnerval” (Gift mot sin vilja, s. 112). Forskarna
            hade också genomfört en särskild enkätstudie i vissa socialt utsatta
            områden. Urvalet hade alltså inte gjorts utifrån svarspersonernas
            religionstillhörighet. Gift mot sin vilja är därför en studie
            över hedersförtryckets utbredning och inte en anklagelseakt mot
            svenska muslimer.
          </p>
          <p xml:id="i-GekaeX6ucZ4ze3a23uLKmm">
            I Ibn Rushds med fleras rättshaveristiska anmälan skrev de på
            engelska (min översättning i följande anföring) att forskarna
            bakom Gift mot sin vilja ”helt och hållet bekymrade över muslimer”.
            Vidare skrev man: ”[T]vångsäktenskap ser därför ut att vara ett
            marginellt fenomen, men rapportförfattarna fortsätter att göra
            en poäng av att uppmärksamma att fler ungdomar oroar sig för frihetsinskränkningar
            i val av gemål i områden med hög andel muslimer.” Genom att medveten
            förvränga innehållet i rapporten ville anmälarna misstänkliggöra
            hela Myndighetssveriges arbete med att motverka hedersrelaterat
            våld och förtryck, för att vara ett utslag av islamofobi. Dagens
            förbundsrektor för Ibn Rushd var en av undertecknarna av anmälan.
          </p>
          <p xml:id="i-TAcJqtmNjmRZW9s67wXRQg">
            Organisationen som fick i delegation att genomföra regeringsuppdraget
            är en kontroversiell organisation som själv har anklagats för
            att upplåta plattformar till personer som tidigare uttryckt hat
            mot den judiska minoriteten. Vidare har organisationen tidigare
            vänt sig till världssamfundet för att driva något slags process
            om att svenska myndigheters arbete mot hedersrelaterat våld och
            förtryck är ett uttryck för islamofobi. Detta måste ha varit känt
            hos såväl Kulturdepartementet som STS när uppdraget delegerades
            ut. Den som ger 600 000 kronor i bidrag för en informationskampanj
            om islamofobi till en organisation som såväl nationellt som internationellt
            bedriver ett påverkansarbete för att misstänkliggöra Sveriges
            arbete mot hedersrelaterat för att vara ett uttryck för islamofobi
            tar naturligtvis en avsevärd risk att få en kampanj som faktiskt
            smutskastar arbetet mot hedersrelaterat förtryck för att vara
            islamofobi i retur. Och det är precis vad regeringen har fått.
          </p>
          <p xml:id="i-RM7i3p6EW47RZ8M5zxfsg">
            Nyligen presenterades kampanjsidan islamofobi.se. Här finns relevant
            information och länkar som berör det som var syftet med kampanjen:
            att informera om islamofobiska hatbrott och hur man går till väga
            för att anmäla dessa. Men här ges också ännu större utrymme åt
            några ”expertröster” om islamofobi. Massoud Kamali (professor
            i socialt arbete) slår här fast: ”En rad omständigheter som demoniseringen
            av muslimer som terrorister och kulturell underlägsna genom ’hedermordsdebatten’
            har bidragit till den politiska och mediala förstärkningen av
            antimuslimismen.” Här upprepas alltså föreställningen om att allt
            tal om hedersförtryck är ett utslag för demonisering av muslimer.
            ”Hedersmord” försätts med citationstecken och typiskt nog finns
            inte heller några referenser till forskning som skulle bekräfta
            Kamalis propaganda. Kamali är känd för att bedriva kampanjer mot
            oss som aktivt arbetat och som arbetar med att förebygga hedersrelaterat
            förtryck. År 2004 skrev han i en antologi utgiven av tidskriften
            Expo om hur hedersdebatten drivits fram av invandrare i Sverige
            som ville göra karriär eller ideologiskt ”förespråkar stalinistiska
            metoder”. Detta misstänkliggörande av allt arbete mot hedersrelaterat
            våld och förtryck har Kamali sedan upprepat och i stället kritiserat
            hur svensk familjelagstiftning tagit ifrån föräldrarna makten
            över barnen. Forskarrön om hedersförtryck i Sverige har han avfärdat
            med hänvisningar till hörsägen om att ”invandrartjejer som går
            till socialtjänsten och säger att de är misshandlade eller förtryckta
            hemma, som skyller på det för att få egna lägenheter”. På sociala
            medier har han angripit mig, socialdemokraten Nalin Pekgul och
            förre folkpartiministern Nyamko Sabuni för att vara ”hustjänare”
            eftersom vi uppmärksammat hedersförtrycket. Kamalis uppfattning
            om att uppmärksammande av hedersvåld och hedersrelaterat förtryck
            är ett uttryck för missaktning mot muslimer som grupp måste stått
            klar för Ibn Rushds kampanjmakare när de bad om dennes medverkande
            som expert.
          </p>
          <p xml:id="i-4Qqz7Le1sjsj7P3Q9pG3im">
            Ett annat ”expertutlåtande” på regeringens kampanjsida mot islamofobi
            levereras av debattören Kitambwa Sabuni som skriver: ”Tyvärr har
            många svenska muslimer också anammat det här tunnelseendet kring
            islamofobi och tror att kampen mot islamofobi handlar om att ta
            majoritetssamhället i handen och gemensamt fördöma människor som
            attackerar moskéer. Det är i sig självt inte fel men om kampen
            begränsas till detta har det faktiskt som konsekvens att det stärker
            majoritetssvenskars sociala verklighet kring islamofobi och deras
            självbild som oproblematiska och antirasistiska. Dessa muslimer,
            som ibland ges hedersbeteckningen ’moderata muslimer’, tror på
            idén att vanliga majoritetssvenskars islamofobiska attityder beror
            på okunskap och rädsla för det okända och kan botas genom att
            muslimer tar på sig rollen som goda ambassadörer för sin religion.”
          </p>
          <p xml:id="i-9yCVr4ZdtnPvucpPDUEM6Q">
            På detta sätt har regeringsuppdraget om islamofobiska hatbrott
            – med ett därtill uttalat jämlikhetsperspektiv – utvidgas till
            att också förneka förekomsten av och svartmåla arbetet mot hedersrelaterat
            våld och förtryck, samt att förlöjliga muslimer som vill föra
            en dialog med det som på sidan kallas ”majoritetssamhället”. Kampanjen
            har därmed utvecklats till något som till delar motverkar kvinnors,
            barns och hbtq-personers rättigheter. Betydande delar av informationskampanjen
            går också på tvärs med regeringens uppställda ambitioner med att
            motverka hedersrelaterat våld och förtryck, vilka också kommer
            till uttryck i regeringens egen avsiktsförklaring. En informationsinsats
            mot islamofobi har också i delar blivit en kampanj som förlöjligar
            muslimer som inte faller studieförbundet Ibn Rushds ”experter”
            i smaken. Det är inte sannolikt att detta informationsprojekt
            hade urartat på ett liknande sätt om det i stället hade getts
            till någon eller några av de myndigheter som regeringen omnämnde
            i sin ursprungliga formulering av uppdraget: Polismyndigheten,
            Diskrimineringsombudsmannen, Brottsförebyggande rådet och Forum
            för levande historia. I stället har alltså hela det viktiga uppdraget
            lagts på ett ideellt studieförbund utan en statlig myndighets
            erfarenheter och kompetenser på området att bedriva stora informationskampanjer.
          </p>
        </div>
        <div type="ipQuestion">
          <p xml:id="i-KAoaYciJPAexpPUHMNhp1Z">
            Med anledning av detta vill jag fråga kultur- och demokratiminister
            Alice Bah Kuhnke:
            <list rend="unordered">
              <item>
                Anser ministern att det är rimligt att en sådan viktig informationskampanj
                om islamofobi och islamofobiska hatbrott delegeras till en ideell
                organisation som till betydande delar omformulerat uppdraget till
                ett misstänkliggörande av arbetet mot hedersrelaterat våld och
                förtryck?
              </item>
              <item>
                Anser ministern att det är rimligt att delegera en sådan viktig
                informationskampanj om islamofobi och islamofobiska hatbrott till
                en ideell organisation som uttryckligen menar att svenska myndigheters
                och frivilligorganisationers arbete mot hedersrelaterat våld och
                förtryck är ett uttryck för islamofobi?
              </item>
              <item>
                Anser ministern att SST genom att delegera kampanjen till studieförbundet
                Ibn Rushd fullföljt sitt uppdrag enligt direktiven att involvera
                andra myndigheter (Polismyndigheten, Diskrimineringsombudsmannen,
                Brottsförebyggande rådet och Forum för levande historia) och att
                i genomförandet av uppdraget tillämpa ett jämställdhetsperspektiv,
                som regeringen ursprungligen uppdrog åt myndigheten?
              </item>
              <item>
                Kommer ministern att i framtiden försäkra sig om att andra informationskampanjer
                som initieras från Kulturdepartementet inte till betydande delar
                innehåller misstänkliggörande av svenska myndigheters och frivilligorganisationers
                arbete mot hedersrelaterat våld och förtryck?
              </item>
            </list>
          </p>
        </div>
      </div>
    </body>
  </text>
</TEI>
