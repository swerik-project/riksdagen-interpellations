<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0445">
  <teiHeader>
    <fileDesc>
      <titleStmt>
        <title>Interpellation 2017/18:445 av Maj Karlsson (V)</title>
        <author>Maj Karlsson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:445 av Maj Karlsson (V) till Statsrådet Lena Hallengren (S) om Lagen om stöd och service</title>
          <idno type="rdwebb">H510445</idno>
          <ref type="dokument_url_text">http://data.riksdagen.se/dokument/H510445/text</ref>
          <ref type="dokument_url_html">http://data.riksdagen.se/dokument/H510445</ref>
          <ref type="dokumentstatus_url_xml">http://data.riksdagen.se/dokumentstatus/H510445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <persName>Maj Karlsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Statsrådet Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-NhMXAsL1xH9rNJmS68UJrX">
          <note>Interpellationen är återtagen</note>
        </correspAction>
        <correspAction type="sent" xml:id="i-62XedgURSEWos6fNUTgMZk" corresp="i-3SiHjpmKqDX1ahURx9ZWt3">
          <date when="2018-03-22"/>
        </correspAction>
        <correspAction type="received" xml:id="i-KAB7tCepyMt7KNKaJNteBY" corresp="i-HxcQkHC9fDSzkJWgvdhDEF">
          <date when="2018-03-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6iuH6AjpaCZxrJRVEWNbzL">
            Interpellation 2017/18:445 Lagen om stöd och service av Maj Karlsson
            (V) till Statsrådet Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QGfw4qq3DPuxScUmW9PMno">
            Lagen om stöd och service är en fin frihetsreform som har varit
            och är viktig. När den infördes var den en världsunik reform som
            gav personer med de största behoven makten att själva styra över
            sina liv och delta i samhället på lika villkor, vilket också var
            intentionen med lagstiftningen. Lagen präglas av egenmakt och
            självständighet, och dessa principer har varit avgörande.
          </p>
          <p xml:id="i-HuPTo7WmC6bPPtSV2ySTf5">
            Lagen om stöd och service, i vilken den personliga assistansen
            ryms, utgör en kärna i vårt gemensamma välfärdssamhälle. Det handlar
            om medborgerliga rättigheter – att alla ska ha rätten att leva
            som fria individer oavsett om de har en funktionsnedsättning,
            får en i morgon eller följer normen hela livet.
          </p>
          <p xml:id="i-5p9V1fxwv5947oJMrV3Mj6">
            I en tid där den medicinsk-tekniska utvecklingen går framåt och
            allt fler överlever olyckor och sjukdomar som förändrar kroppens
            funktionalitet krävs också ett välfärdssystem som garanterar att
            du kan fortsätta leva livet som alla andra.
          </p>
          <p xml:id="i-XPf6cxMd7mYr3xK5wbRe2g">
            Det är med personlig assistans som tusentals personer kan arbeta,
            studera, vara politiskt aktiva, bilda och ta en jämställd del
            av ansvaret i sina familjer. De kan göra sådant som ses som självklarheter
            i ett liv i frihet, något som inte var verklighet innan den personliga
            assistansen blev verklighet.
          </p>
          <p xml:id="i-3z1JEKrb1jYE5ViniRpXS9">
            Att LSS blev verklighet är till stor del den funktionspolitiska
            rörelsens förtjänst. Med beslutsamhet, enträget arbete och kamp
            drev de igenom den största frihetsreformen i modern tid. Därför
            växer optimismen när statsrådet vid sitt tillträde lät meddela
            att hon ska “ta gott om tid” på sig att “träffa berörda intressenter
            och söka breda överenskommelser”. Det är hos den funktionspolitiska
            rörelsen utvecklingen av reformen finns.
          </p>
          <p xml:id="i-3RWBbfZncjU1DNV5xMybQt">
            Rörelsen har länge larmat om de konsekvenser Högsta förvaltningsdomstolens
            domar har fått. Redan när första domen föll 2007 började rörelsen
            protestera. Sakta men säkert har en mängd domar förändrat rättspraxis
            i vad som ska ses som grundläggande behov. Sedan dess har urholkningen
            av lagstiftningen fortsatt, och rörelsen har höjt sina röster
            allt högre när fler och fler har fallit ur den statliga assistansersättningen
            och helt blivit av med assistans.
          </p>
          <p xml:id="i-WaZKZFJ7j5SQReidmGmWZ2">
            Med anledning av detta vill jag fråga statsrådet Lena Hallengren:
          </p>
          <p xml:id="i-DtXP7Z7PuGaXUFZVsPR913">
            1. Vad avser statsrådet att göra för att säkerställa att den
            funktionspolitiska rörelsens röster hörs i det fortsatta utformandet
            av reformen?
          </p>
          <p xml:id="i-MkUD5TB7RVe6RS9gUQ7YAf">
            2. Är statsrådet beredd att komma med ett tilläggsdirektiv till
            den pågående utredningen om LSS för att säkerställa intentionen
            i lagstiftningen och korrigera för de domar som fallit sedan 2007?
          </p>
        </div>
      </div>
    </body>
  </text>
</TEI>
