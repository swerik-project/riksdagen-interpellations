<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0279">
  <teiHeader>
    <fileDesc>
      <titleStmt>
        <title>Interpellation 2017/18:279 av Jesper Skalberg Karlsson (M)</title>
        <author>Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:279 av Jesper Skalberg Karlsson (M) till Miljöminister Karolina Skog (MP) om Mikroplast</title>
          <idno type="rdwebb">H510279</idno>
          <ref type="dokument_url_text">http://data.riksdagen.se/dokument/H510279/text</ref>
          <ref type="dokument_url_html">http://data.riksdagen.se/dokument/H510279</ref>
          <ref type="dokumentstatus_url_xml">http://data.riksdagen.se/dokumentstatus/H510279</ref>
          <ref type="downloadurl">https://mhdownload.riksdagen.se/VOD1/PAL169/2442205200012795021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/mikroplast_H510279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <persName>Jesper Skalberg Karlsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-MUiNDqW5Ev9My8aekLct9L</idno>
            <persName>Miljöminister Karolina Skog</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-MUiNDqW5Ev9My8aekLct9L</idno>
            <persName>Karolina Skog</persName>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-G3yTA3t4QwcnG2U7QLEGcS">
          <note>Interpellationen är besvarad</note>
        </correspAction>
        <correspAction type="sent" xml:id="i-6CfpRuSj9fTbsEhBdjNGEY" corresp="i-5wVnuGs5cNm9JWZrGWeZfP">
          <date when="2017-12-12"/>
        </correspAction>
        <correspAction type="received" xml:id="i-UPFdiQ2Yq1mW9uFJuWxj6x" corresp="i-MUiNDqW5Ev9My8aekLct9L">
          <date when="2017-12-14"/>
        </correspAction>
        <correspAction type="answered" xml:id="i-DCRo8hMot3TQv6FduZJQMJ">
          <date when="2017-12-20"/>
          <time when="13:55:53" dur="PT170S"/>
        </correspAction>
        <correspContext corresp="i-G4tsD3muqZCg67d7VJALYR">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-NDgbfJ2LAHnjFTZCFKuce" type="discussed" corresp="i-5wVnuGs5cNm9JWZrGWeZfP">
          <date when="2017-12-20"/>
          <time when="13:58:46" dur="PT217S"/>
        </correspAction>
        <correspContext corresp="i-NDgbfJ2LAHnjFTZCFKuce">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-PT6CM9GVuzXKa5r5oVmtE9" type="discussed" corresp="i-MUiNDqW5Ev9My8aekLct9L">
          <date when="2017-12-20"/>
          <time when="14:02:23" dur="PT228S"/>
        </correspAction>
        <correspContext corresp="i-PT6CM9GVuzXKa5r5oVmtE9">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-Q1YPgviqfzE296b61tGKYS" type="discussed" corresp="i-5wVnuGs5cNm9JWZrGWeZfP">
          <date when="2017-12-20"/>
          <time when="14:06:14" dur="PT246S"/>
        </correspAction>
        <correspContext corresp="i-Q1YPgviqfzE296b61tGKYS">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-V8fj3gh5Y53SWcW2Pwbsw5" type="discussed" corresp="i-MUiNDqW5Ev9My8aekLct9L">
          <date when="2017-12-20"/>
          <time when="14:10:20" dur="PT246S"/>
        </correspAction>
        <correspContext corresp="i-V8fj3gh5Y53SWcW2Pwbsw5">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-BPA3nVER4wnGEhjmAYVa3b" type="discussed" corresp="i-5wVnuGs5cNm9JWZrGWeZfP">
          <date when="2017-12-20"/>
          <time when="14:14:28" dur="PT80S"/>
        </correspAction>
        <correspContext corresp="i-BPA3nVER4wnGEhjmAYVa3b">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
        <correspAction xml:id="i-VDkF6wYbNmDAxAbPs9KyGi" type="discussed" corresp="i-MUiNDqW5Ev9My8aekLct9L">
          <date when="2017-12-20"/>
          <time when="14:15:48" dur="PT129S"/>
        </correspAction>
        <correspContext corresp="i-VDkF6wYbNmDAxAbPs9KyGi">
          <ref type="record" target="prot-201718--054">Protokoll 2017/18:54 Onsdagen den 20 december</ref>
          <ref type="recordSection" target="unsetDivId">Svar på interpellation 2017/18:279 om mikroplast</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EW5iqYg7GWNq6hm2q5jJA3">
            Interpellation 2017/18:279 Mikroplast av Jesper Skalberg Karlsson
            (M) till Miljöminister Karolina Skog (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T5sTzxcRGzwx1PoYtkGrfD">
            Det senaste århundradet har innehållit mer mänsklig utveckling
            än kanske något annat århundrade. Fattigdomen har minskat, barnadödligheten
            har tryckts tillbaka och den förväntade livslängden har ökat radikalt.
            Bättre mediciner, ekonomisk utveckling och en långtgående demokratiseringsprocess
            är bara några av de bakomliggande faktorerna. Men detta har också
            inneburit ett nytt resursutnyttjande. Olja, kol och naturgas har
            utvunnits och använts i större utsträckning än någonsin tidigare
            – med ökade koldioxidutsläpp, ekologiska obalanser och förstörda
            habitat som följd.
          </p>
          <p xml:id="i-XiyR9QEQoYXLQbzeAi8PMQ">
            När Förenta nationernas miljöprogram (Unep) rankar vilka områden
            som bör vara prioriterade för nutida och framtida miljöarbete
            står minskade koldioxidutsläpp och hav i balans högst på listan.
            Organisationen, som bildades efter Stockholmskonferensen 1972,
            har högt anseende världen över och bidrar tillsammans med Förenta
            nationernas klimatpanel (IPCC) till att öka kunskapsläget om miljöproblem
            och ge förslag på tänkbara lösningar.
          </p>
          <p xml:id="i-HfwgjiPvtYE677UQhEqDQB">
            Vad gäller minskade utsläpp har Sverige en stor roll att spela
            globalt. Under alliansregeringen minskade utsläppen samtidigt
            som tillväxten bibehölls. Genom att vara ett grönt föregångsland
            och bevisa att frikopplingseffekter – där ekonomisk utveckling
            möjliggörs utan att samvariera med ökade utsläpp – är möjliga,
            kan Sverige ta en ledartröja. Vad gäller inhemska utsläpp kan
            Sverige stoltsera med en näst intill helt koldioxidneutral elförsörjning,
            något som är viktigt inte minst för den tillverkande svenska industrin.
            Basen i detta system är en väl utbyggd vattenkraft och stabil
            kärnkraft.
          </p>
          <p xml:id="i-UL9pfQ9L5Aeihigyd9bh9z">
            Blicken bör därför riktas mot havet. Vårt nära innanhav, Östersjön,
            är ett av världens mest sjuka. På flera sätt beter sig Östersjön
            allt mer som en sjö snarare än ett hav. Med lågt utbyte av syrerikt
            vatten från Nordsjön är havet känsligt för övergödning, överfiske
            och utsläpp. Det är lätt att bli pessimistisk. Men stora framsteg
            görs: Det svenska näringsläckaget av kväve och fosfor minskar,
            ett nytt modernt reningsverk har kommit på plats i Kaliningrad
            med svensk hjälp och målet om 10 procent marint skydd har nåtts.
            Vi har ännu inte sett stora resultat av detta arbete eftersom
            miljöarbete tar tid. Kanske dröjer det ännu några decennier innan
            vi når god ekologisk status. Ska det bli möjligt behövs insatser
            från bland annat Polen, som står för en stor del av det kväve
            och den fosfor som tillförs i Östersjöns tillrinningsområde.
          </p>
          <p xml:id="i-7iSon2StiiYFSSdcHYtEED">
            Men övergödning är inte Östersjöns enda utmaning. De senaste
            åren har debatten allt mer kommit att handla om plast – främst
            den plast som är liten och kan kallas mikroplast. Utgångspunkt
            för debatten har varit en rädsla för att plasten bioackumuleras
            i små fisklarver och ökar i mängd ju längre upp den kommer i näringskedjan.
            I slutändan finns det en risk att den når våra stora matfiskar
            och hamnar i människor. För att mota detta har den rödgröna regeringen
            beslutat att förbjuda mikrokorn av plast i kosmetiska produkter
            som är avsedda att sköljas av, efter en utredning som gjorts av
            Kemikalieinspektionen (KemI). Man har också gett ett regeringsuppdrag
            till Naturvårdsverket att utreda källor till mikroplaster och
            ge förslag på åtgärder för minskade utsläpp i Sverige, vilket
            slutredovisades i juni år 2017.
          </p>
          <p xml:id="i-P7gVdSEZ2S1cM9UfiqYwXX">
            Men det är tveksamt om detta gör någon stor skillnad i praktiken.
            Mikroplaster från kosmetiska produkter utgör en mycket liten andel
            av den totala mängden mikroplaster i den marina miljön. Enligt
            Kemikalieinspektionen finns det osäkra uppskattningar på att de
            utgör ca 0,1 procent.
          </p>
          <p xml:id="i-GiMJL6jGxvXKWGPwBcUH5T">
            Även Naturvårdsverkets rapport är behäftad med stor osäkerhet.
            Hela rapporten bygger på en (!) kartläggning från IVL Svenska
            Miljöinstitutet, trots att det tagit nästan två år att framställa
            rapporten. De resultat som presenteras är inte heller fullödiga.
            Naturvårdsverket skriver själva att ”för majoriteten av de kartlagda
            källorna har det inte gått att beräkna hur stora andelar av mikroplasterna
            som transporteras till hav, sjöar och vattendrag”.
          </p>
          <p xml:id="i-8Vpa1E8N2fTBaUn9RnWiwF">
            Samtidigt uppdagas att en del av den fristående forskning som
            gjorts kring mikroplaster varit förfalskad. En svensk studie om
            mikroplast i fisklarver, gjord vid Uppsala universitet, fick år
            2016 stor uppmärksamhet när den publicerades i den välrenommerade
            tidskriften Science. Men när Centrala etikprövningsnämnden (CEPN)
            granskat studien har den fällts för fusk. Inte bara för att etiska
            tillstånd saknades, utan också för att originaldata har manipulerats
            eller saknas. Det är mycket allvarligt. Inte bara för att det
            skadar förtroendet för Uppsala universitet, utan också för att
            det riskerar att leda till felprioriteringar i den svenska miljöpolitiken.
          </p>
          <p xml:id="i-54ehZ458ysHkA9Wu9LsAbb">
            En annan färsk studie, publicerad i tidskriften Science of The
            Total Environment, har belyst mikroplast i ett mer långsiktigt
            perspektiv. Den dansk-tyska studien har tittat på mängden plast
            i fisk under de senaste 30 åren och kommit fram till att mängden
            varit helt konstant. Torkel Gissel Nielsen, professor vid institutet
            för akvatiska resurser vid Danmarks tekniska universitet, säger
            att en delförklaring kan vara att plasten sjunker till botten
            och lagras i sediment. Det ska nämnas att studien är byggd på
            30 års data från Bornholmsbassängen, men det är tänkbart att resultaten
            är representativa även för Östersjön.
          </p>
          <p xml:id="i-Q47g47o7RUnNWJu93CAgmt">
            Slutligen ska sägas att den största mängden plast i havet inte
            är mikroplast utan större plastfragment som ibland bryts ned till
            mindre fragment. Men det är tveksamt om det globala problemet
            med plast i havet är särskilt alarmerande i vårt närområde. En
            studie ledd av Dr Christian Schmidt vid UFZ i Leipzig (2017) visar
            att ca 95 procent av all plast i havet kommer från endast tio
            floder – varav åtta finns i Asien och två i Afrika. Att dessa
            floder skulle påverka Östersjöns vatten förefaller osannolikt.
            Och den stora åtgärd som krävs för dessa vattendrag är utan tvekan
            åtgärder uppströms där man arbetar med bättre avfallshantering
            – något Sverige är framstående i.
          </p>
          <p xml:id="i-N8YrMudXHhWD2ShomRx7vi">
            Man ska inte dra på för stora växlar av enskilda studier. Det
            krävs många källor för att kunna ge en fullständig bild, och flera
            av de nyheter som presenterats ovan pekar på behovet av fortsatt
            forskning. Men att kontinuerligt följa forskningsläget ingår i
            arbetet med att utvärdera, förnya och föreslå åtgärder för en
            förbättrad miljö. Och det ligger i hela Sveriges intresse att
            miljö- och klimatpolitiken är väl avvägd och kostnadseffektiv.
            Är den inte det urholkas förtroendet för de insatser som föreslås,
            vilket i förlängningen riskerar att underminera förtroendet för
            politiken.
          </p>
          <p xml:id="i-GifMpoDoVq6mBs5PCjR5ew">
            Med anledning av ovanstående vill jag fråga miljöminister Karolina
            Skog:
          </p>
          <p xml:id="i-WaRJ8bh5Nsg2Wikn4iSQ9m">
            Är det ministerns och regeringens uppfattning att mikroplast
            är den viktigaste utmaningen i arbetet att nå miljömål 4, 8 och
            10 och i så fall, vilka ytterligare åtgärder planeras för att
            minska mängden mikroplast i vattnet?
          </p>
        </div>
      </div>
    </body>
  </text>
</TEI>
