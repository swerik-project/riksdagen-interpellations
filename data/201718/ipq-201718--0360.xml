<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0360">
  <teiHeader>
    <fileDesc>
      <titleStmt>
        <title>Interpellation 2017/18:360 av Erik Bengtzboe (M)</title>
        <author>Erik Bengtzboe (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:360 av Erik Bengtzboe (M) till Miljöminister Karolina Skog (MP) om Ostlänken förbi Skavsta flygplats</title>
          <idno type="rdwebb">H510360</idno>
          <ref type="dokument_url_text">http://data.riksdagen.se/dokument/H510360/text</ref>
          <ref type="dokument_url_html">http://data.riksdagen.se/dokument/H510360</ref>
          <ref type="dokumentstatus_url_xml">http://data.riksdagen.se/dokumentstatus/H510360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Statsrådet Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <persName>Erik Bengtzboe</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-PMunssqGZ3QEoJYiXtpJjg">
          <note>Interpellationen är återtagen</note>
        </correspAction>
        <correspAction type="sent" xml:id="i-4Em6CF9a4gM35ccijkCPMz" corresp="i-RaMkfMt8MzwfqAxncChJEu">
          <date when="2018-02-02"/>
        </correspAction>
        <correspAction type="received" xml:id="i-GAZ1eJ56JUuqe2zWiFoFoi" corresp="i-G8564CqEnhC5PBjZSwUxsE">
          <date when="2018-02-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VSy3ozroxqMGLFi9GxCjNr">
            Interpellation 2017/18:360 Ostlänken förbi Skavsta flygplats
            av Erik Bengtzboe (M) till Statsrådet Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9CZXwixeHkkpvYAefB9aZc">
            Den 31 januari lämnade Trafikverket över sitt förslag till sträckning
            av Ostlänken, den nya järnvägen mellan Järna/Södertälje och Linköping,
            till regeringen. Efter långa förhandlingar mellan region, kommuner,
            Trafikverket och Sverigeförhandlingen så föreslår Trafikverket,
            i direkt konflikt med vad både berörda kommuner och länsstyrelsen
            förordat, en trafiklösning där både stationer i Nyköping och på
            Skavsta flygplats ska allokeras till en bibana från huvudbanan.
          </p>
          <p xml:id="i-SuNLZtP3Nw4TnKqvv9CiNm">
            Ostlänken som en ny stambana fyller en viktig funktion för hela
            Mälardalsregionen. Med snabbare förbindelser runt om i Mälardalen
            kan den naturliga arbetsmarknaden göras större och befintligt
            bostadsbestånd nyttjas effektivare runt Stockholm. Den ökade redundans
            som ytterligare räls medför möjliggör också tätare trafik men
            även ökad robusthet i järnvägsnätet och därmed större pålitlighet
            för såväl tågpassagerare som gods. Både denna och föregående regering
            har ställt sig bakom projektet.
          </p>
          <p xml:id="i-AnkSZGLFbMXiM6JTxfBTNR">
            Det förslag som Trafikverket nu har lagt fram innebär onödigt
            stora ingrepp i miljö och stadsplanering när en bibana ska dras
            i en sådan sträckning att både Nyköping och Skavsta flygplats
            ska kunna placeras på den. Förslaget visar dock främst på bristen
            av nationell planering i projektet.
          </p>
          <p xml:id="i-EUgpwKVpThjnycPMDGhtFf">
            Skavsta flygplats är i dag Sveriges tredje största flygplats
            för utrikesflyg och har kapacitet att fylla ett ännu större behov
            i Mälardalsregionen. För att möjliggöra det krävs dock en samordning
            av trafikslagen. Med den nya Ostlänken blir det möjligt att binda
            ihop tåg med flyg på Skavsta och göra det tillgängligt för resenärer
            såväl söderifrån som från Stockholm och övriga Mälardalen. Med
            flygplatsen placerad på en bibana för regionaltåg minskar sammanbindningen
            av transportslagen.
          </p>
          <p xml:id="i-GipVbsoArzF2eQnr1xBzFC">
            Frågan om stationslägen och sträckning ligger nu på regeringens
            bord.
          </p>
          <p xml:id="i-NXNW9r2qjwVrzDGJkFv716">
            Med anledning av detta vill jag fråga statsrådet Tomas Eneroth:
          </p>
          <p xml:id="i-Fi8Ey6e24gXZhxABGakj2Z">
            Avser statsrådet och regeringen att hörsamma Trafikverkets önskemål
            och missa möjligheten att bygga samman trafikslagen, eller tänker
            statsrådet och regeringen även lyssna in den kritik som har riktats
            mot förslaget från bland annat Nyköpings kommun och Länsstyrelsen
            i Södermanland?
          </p>
        </div>
      </div>
    </body>
  </text>
</TEI>
