<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0321">
  <teiHeader>
    <fileDesc>
      <titleStmt>
        <title>Interpellation 2017/18:321 av Bengt Eliasson (L)</title>
        <author>Bengt Eliasson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:321 av Bengt Eliasson (L) till Statsrådet Åsa Regnér (S) om Bilstödet</title>
          <idno type="rdwebb">H510321</idno>
          <ref type="dokument_url_text">http://data.riksdagen.se/dokument/H510321/text</ref>
          <ref type="dokument_url_html">http://data.riksdagen.se/dokument/H510321</ref>
          <ref type="dokumentstatus_url_xml">http://data.riksdagen.se/dokumentstatus/H510321</ref>
          <ref type="downloadurl">https://mhdownload.riksdagen.se/VOD1/PAL169/2442205190012662821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/bilstodet_H510321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <persName>Bengt Eliasson</persName>
            <state ref="Q110857" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Åsa Regnér</persName>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Lf2VA5bZHv42QMMBU543bV">
          <note>Interpellationen är besvarad</note>
        </correspAction>
        <correspAction type="sent" xml:id="i-Rn96gCrMcvPNu2SstNxdW" corresp="i-VGvz17reDhSXFdrtvk1pwq">
          <date when="2018-01-15"/>
        </correspAction>
        <correspAction type="received" xml:id="i-UjVX7tp3dXU8KhfzRAAbya" corresp="i-5zZmScML2Rj5tCWwFkarcD">
          <date when="2018-01-17"/>
        </correspAction>
        <correspAction type="answered" xml:id="i-YbxRn4wYv3dDvFZ6wvJmq1" corresp="i-5zZmScML2Rj5tCWwFkarcD">
          <date when="2018-01-30"/>
          <time when="21:22:36" dur="PT206S"/>
        </correspAction>
        <correspContext corresp="i-GQp6Gk647Ltdwn5Xr2PzZT">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-VkiF3gfVsXSsUpSzbseAUE" type="discussed" corresp="i-VGvz17reDhSXFdrtvk1pwq">
          <date when="2018-01-30"/>
          <time when="21:26:14" dur="PT222S"/>
        </correspAction>
        <correspContext corresp="i-VkiF3gfVsXSsUpSzbseAUE">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-GTLPGvE9PBk9Qy5ksG4Wpi" type="discussed" corresp="i-VRHymVx7EsX48sg7b5qmpS">
          <date when="2018-01-30"/>
          <time when="21:30:08" dur="PT238S"/>
        </correspAction>
        <correspContext corresp="i-GTLPGvE9PBk9Qy5ksG4Wpi">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-KaUJNj8H97pwwVm9T2XaZG" type="discussed" corresp="i-5zZmScML2Rj5tCWwFkarcD">
          <date when="2018-01-30"/>
          <time when="21:34:07" dur="PT156S"/>
        </correspAction>
        <correspContext corresp="i-KaUJNj8H97pwwVm9T2XaZG">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-QC9h6coECp1i5fm4Jd9e9T" type="discussed" corresp="i-VGvz17reDhSXFdrtvk1pwq">
          <date when="2018-01-30"/>
          <time when="21:36:47" dur="PT252S"/>
        </correspAction>
        <correspContext corresp="i-QC9h6coECp1i5fm4Jd9e9T">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-Ls6Tcf2Xivc44BRY5EaEaR" type="discussed" corresp="i-VRHymVx7EsX48sg7b5qmpS">
          <date when="2018-01-30"/>
          <time when="21:41:06" dur="PT130S"/>
        </correspAction>
        <correspContext corresp="i-Ls6Tcf2Xivc44BRY5EaEaR">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-PTiaD173Gnp8ymkKEztf5U" type="discussed" corresp="i-5zZmScML2Rj5tCWwFkarcD">
          <date when="2018-01-30"/>
          <time when="21:43:16" dur="PT194S"/>
        </correspAction>
        <correspContext corresp="i-PTiaD173Gnp8ymkKEztf5U">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-HECkp4a7ESGNFErCHo2mGq" type="discussed" corresp="i-VGvz17reDhSXFdrtvk1pwq">
          <date when="2018-01-30"/>
          <time when="21:46:30" dur="PT142S"/>
        </correspAction>
        <correspContext corresp="i-HECkp4a7ESGNFErCHo2mGq">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
        <correspAction xml:id="i-FiLktQubUBqoBP7DMt8F3R" type="discussed" corresp="i-5zZmScML2Rj5tCWwFkarcD">
          <date when="2018-01-30"/>
          <time when="21:48:52" dur="PT42S"/>
        </correspAction>
        <correspContext corresp="i-FiLktQubUBqoBP7DMt8F3R">
          <ref type="record" target="prot-201718--063">Protokoll 2017/18:63 Tisdagen den 30 januari</ref>
          <ref type="recordSection" target="unsetDivId">Svar på interpellation 2017/18:321 om bilstödet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FbxcPMeVdRd26UZYk8uwaj">
            Interpellation 2017/18:321 Bilstödet av Bengt Eliasson (L) till
            Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tx374apBRij9b6bPhZfws8">
            Hösten 2016 beslutade riksdagen om ett reformerat bilstöd (prop.
            2016/17:4). Syftet med de nya bestämmelserna var bland annat att
            uppmuntra anskaffning av från början anpassade fordon och därmed
            begränsa behovet av efterhandsanpassning. För att underlätta inköp
            av redan anpassade fordon, vilka ofta kan väntas innebära en högre
            anskaffningskostnad, infördes ett särskilt tilläggsbidrag (52
            kap. 18 b och 18 c §§ SFB).
          </p>
          <p xml:id="i-F2u2pEfA9LRVfb3Vbn1TQf">
            Det minskade behovet av eftermonteringar och större ändringar
            beräknades grovt sett finansiera de ökade tilläggsbidragen.
          </p>
          <p xml:id="i-4cbJJNyvsGg6wL2SgixxjU">
            De nya reglerna, som alltså beslutades hösten 2016, gäller sedan
            den 1 januari 2017. De har uppenbarligen inneburit betydande tillämpningsproblem
            för Försäkringskassan. Myndighetens processhandledning Bilstöd
            (Process 2007:03, version 5.0) kunde inte fastställas förrän i
            slutet av juni förra året. Den uppgår tillsammans med Försäkringskassans
            vägledning Bilstöd för personer med funktionsnedsättning (Vägledning
            2003:1, version 10) till sammantaget närmare 300 sidor. Omfattningen
            på dokumenten speglar det krångel som omgärdar stödet.
          </p>
          <p xml:id="i-BdEaCL6sgzxnjNC674YeWX">
            Strävan att köpa in bilar som så långt som möjligt är färdigmonterade
            i fabrik och att därmed hålla nere de totala kostnaderna är naturligtvis
            fullt legitim. Men de nya reglerna synes ha fått en del för i
            vart fall undertecknad interpellant oväntade konsekvenser.
          </p>
          <p xml:id="i-VkQUDxGeU8frkLJ28ppdBs">
            Tanken måste rimligen ha varit att om en bil av viss standard
            kan inköpas från fabrik är det att föredra framför att köpa en
            billigare bil och sedan göra nödvändig anpassning i efterhand,
            särskilt om efterhandsanpassningen är mer kostsam än merkostnaden
            för den fabriksanpassade bilen.
          </p>
          <p xml:id="i-LcQPbKviGErUFYjckmucR3">
            För att kunna bedöma om tilläggsstöd ska kunna beviljas måste
            man ha en uppfattning om vad som är normal standard. Regeringen
            tycks nu vara på väg att fastställa en förordning som innebär
            att som standard ska betraktas den utrustning som finns hos 50
            procent av alla sålda bilar, inklusive tjänstebilar. De sistnämnda
            är ofta bättre utrustade än andra bilar, vilket alltså höjer tröskeln
            för när bilstöd kan ges. Det finns starka skäl att ifrågasätta
            rimligheten i detta perspektiv.
          </p>
          <p xml:id="i-Egh4N62Pwb8HhDVUdN1Rht">
            Låt mig så, med utgångspunkt i ett konkret fall, illustrera att
            alternativen ofta inte är så enkla som den ideala situationen.
          </p>
          <p xml:id="i-LWX3Xko9ije1f2BArH3M1c">
            Sökanden i detta fall är rullstolsburen och har en elrullstol.
            Hen önskade köpa en personbil och anpassa den för att kunna få
            med sig rullstolen i bilen. Kostnaden för inköp av en lätt begagnad
            personbil beräknades till 170 000–190 000 kronor och ombyggnadskostnaderna
            till 550 000 kronor, totalt drygt 700 000 kronor.
          </p>
          <p xml:id="i-415wDe9cBa1GicHuLGJ8RR">
            Försäkringskassan ansåg emellertid att vederbörande i stället
            skulle införskaffa en större skåpbil eftersom ombyggnadskostnaden
            då kunde begränsas till ungefär 370 000 kronor. Samtidigt ökade
            emellertid inköpskostnaden för den enskilde till 360 000 kronor.
          </p>
          <p xml:id="i-Ek3YGisKbVWD9mo2yW8hQm">
            Den sammantagna anskaffningskostnaden inklusive ombyggnadskostnad
            uppgick således till ungefär samma belopp i bägge alternativen,
            men kostnadsfördelningen enskild–stat skilde sig kraftigt åt.
          </p>
          <p xml:id="i-Bm6HRqz7biNggJhQAy8xrd">
            Till det kommer att drifts- och skattekostnader är betydligt
            högre för den större skåpbilen än för personbilen. Grovt sett
            kan det under ett nioårigt innehav handla om ett par hundra tusen
            kronor. Dessa kostnader bärs fullt ut av den enskilde.
          </p>
          <p xml:id="i-Ksi5YrGhMfiqKFaRVjPKWi">
            Det fanns i detta fall starka ekonomiska skäl, men också andra
            skäl, till att den enskilde föredrog personbilen. De flesta inser
            att det är svårare att åka runt med en större skåpbil än med en
            normal personbil, och den kanske inte ryms i tillgängligt garage.
          </p>
          <p xml:id="i-KCc2uXAQkihYPfPtWyBc4A">
            I det konkreta fallet kände personen i fråga att hen inte hade
            något val utan var tvungen att köpa den större skåpbilen, annars
            hade ombyggnadsstödet kunnat utebli helt. Hen tvingas i dag lägga
            halva sin disponibla inkomst på bilinnehavet. Det är lätt att
            föreställa sig att många över huvud taget inte skulle ha råd att
            skaffa bil i den föreliggande situationen.
          </p>
          <p xml:id="i-GmWJF4msQ5BV74GsxWMZ7q">
            Ett annat exempel är när myndigheten för en tid sedan sa nej
            till ett reparationsbidrag. Nytt anskaffningsbidrag kan beviljas
            efter nio år. Bilen hade i det aktuella fallet gått i åtta år,
            och myndigheten ansåg att den var för gammal för att repareras.
            Användaren i detta fall är förvärvsarbetande och använder sin
            bil till bland annat arbetsresor.
          </p>
          <p xml:id="i-N4G5LgTgaVdB6khnum1X1X">
            Det alternativ som Försäkringskassan såg framför sig var uppenbarligen
            att personen om ett år skulle begära att få bidrag till en ny
            bil. Efter ansökan tar det ofta något år innan sökanden har sin
            bil på plats. Under tiden skulle vederbörande i praktiken vara
            hänvisad till färdtjänst. Kostnaden för färdtjänsten under ett
            par år bara för arbetsresorna kan uppskattas till betydligt mer
            än reparationskostnaden. Det framstår alltså som en för det allmänna
            ekonomiskt sett sämre lösning och för den berörda personen som
            ett, när det gäller rörligheten, väsentligt sämre alternativ.
          </p>
          <p xml:id="i-6EA9ufCKKF3Yb13AgNn74C">
            I det konkreta fallet kunde bilinnehavaren med hjälp av anhöriga
            genomföra reparationen som kostade ungefär 50 000 kronor. Hen
            kan nu ha sin bil under många år framåt, och Försäkringskassan
            har sluppit undan inte bara reparationskostnaden utan också kostnaden
            för nytt bilstöd inom ett år eller två. Återigen gäller att det
            alternativ som hade stått till buds för en person som inte hade
            kunnat få fram pengarna till reparationen hade varit sämre både
            för hen själv och för det allmänna.
          </p>
          <p xml:id="i-GonmxgG618fK1D81uqutTM">
            Försäkringskassans bedömning i detta fall kanske inte är en direkt
            följd av de nya reglerna men synes ha inspirerats av de resonemang
            som i propositionen förs om lämpligt skick hos bilar.
          </p>
          <p xml:id="i-EzngA7vsVhXMBNMrtRnqP6">
            Enligt den information som jag har gjorde Försäkringskassan under
            fjolåret inte av med de anslag som beviljades av riksdagen. Jag
            har svårt att se att det skulle bero på minskade behov. Snarare
            är orsaken de mer komplicerade bestämmelser som nu har införts.
          </p>
          <p xml:id="i-DqUVXYcVDVFVeokquqKzjP">
            Dessa har också lett till ökade väntetider hos Försäkringskassan
            – enligt vissa uppgifter har de ökat från några månader till närmare
            ett år.
          </p>
          <p xml:id="i-LfyReDdVUymo4qx7gGccfD">
            En allvarlig följd av denna utveckling är att orderingången till
            bilombyggnadsföretagen har minskat dramatiskt. Orderingången under
            fjolåret halverades jämfört med 2016. Den är dessutom nedåtgående.
            Ännu i slutet av förra året arbetade vissa företag med vissa order
            som var baserade på bilstödsbeslut från 2016, det vill säga innan
            de nya reglerna infördes. När de leveranserna är klara mörknar
            bilden ytterligare. Några mindre företag fick under 2017 inte
            in en enda order, och åtminstone ett har beslutat att lägga ned.
            Det finns en stor risk att det blir fler som gör det om inget
            drastiskt händer. Ett av syftena med det nya regelverket var ökad
            konkurrens i bilanpassningsbranschen, men den ser nu alltså snarast
            ut att minska.
          </p>
        </div>
        <div type="ipQuestion">
          <p xml:id="i-XMCkrasroPFvhhhauvmBtp">
            Med anledning av detta vill jag fråga statsrådet Åsa Regnér:
            <list rend="unordered">
              <item>
                Kan statsrådet bekräfta att anslaget till bilstöd för 2017 inte
                har använts fullt ut?
              </item>
              <item>
                Om så är fallet, vilken är statsrådets bedömning av orsakerna
                till detta?
              </item>
              <item>
                Är statsrådet mot bakgrund av den utveckling vi har sett beredd
                att omedelbart se över reglerna för bilstödet?
              </item>
              <item>
                Är statsrådet beredd att vid fastställandet av en förordning
                om bilstödsregler ge standarden i tjänstebilar en lägre vikt än
                vad som motsvarar deras marknadsandel eller helt bortse från den
                när standarden ska bedömas?
              </item>
            </list>
          </p>
        </div>
      </div>
    </body>
  </text>
</TEI>
