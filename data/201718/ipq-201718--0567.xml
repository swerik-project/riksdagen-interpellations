<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0567">
  <teiHeader>
    <fileDesc>
      <titleStmt>
        <title>Interpellation 2017/18:567 av Michael Svensson (M)</title>
        <author>Michael Svensson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:567 av Michael Svensson (M) till Miljöminister Karolina Skog (MP) om Strandskydd och bostadsbyggande</title>
          <idno type="rdwebb">H510567</idno>
          <ref type="dokument_url_text">http://data.riksdagen.se/dokument/H510567/text</ref>
          <ref type="dokument_url_html">http://data.riksdagen.se/dokument/H510567</ref>
          <ref type="dokumentstatus_url_xml">http://data.riksdagen.se/dokumentstatus/H510567</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MUiNDqW5Ev9My8aekLct9L</idno>
            <persName>Miljöminister Karolina Skog</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <persName>Michael Svensson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-XDY58D9Fg8ubPbDXoer33i">
          <note>Interpellationen är återtagen</note>
        </correspAction>
        <correspAction type="sent" xml:id="i-SCBY5Tpi8UqrwPEYxM8Bdp" corresp="i-QVqqZAPY1emsYgUbz5v2SA">
          <date when="2018-05-29"/>
        </correspAction>
        <correspAction type="received" xml:id="i-8cptBpRA2ynvedqq3e4c5m" corresp="i-MUiNDqW5Ev9My8aekLct9L">
          <date when="2018-05-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8MjwGk7Q5YKXzKsJU2xxe5">
            Interpellation 2017/18:567 Strandskydd och bostadsbyggande av
            Michael Svensson (M) till Miljöminister Karolina Skog (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TFr8SuyToDSX6j2YiX4Hdn">
            Sverige har en lång fastlandskust. Enligt Statistiska centralbyråns
            beräkningar är den totala strandlängden i landet 424 000 km, vilket
            motsvarar tio och ett halvt varv runt ekvatorn eller mer än ett
            helt varv runt jordklotet.
          </p>
          <p xml:id="i-NbuKWP6fGQErzQaGjHftzv">
            I beräkningen ingår visserligen även avlägset belägna insjöar
            och vattendrag men det som är mest attraktivt, nämligen kusterna
            och havsöarna, står för mer än 44 000 km. Halland är ett av de
            län som är rikt på kustområden, och många hallänningar har klagat
            över att strandskyddsreglerna är alltför hårda. Antalet domstolsmål
            som rör överklagande av beslut gällande strandskyddet är högt
            i Sverige.
          </p>
          <p xml:id="i-2JHvZB9XBpUikbZeyimFhB">
            Vi är alla överens om att strandskyddet har en viktig betydelse
            när det gäller att trygga förutsättningarna för allemansrättslig
            tillgång till strandområden och bevara goda livsvillkor för djur-
            och växtlivet. I flera kommuner utgör dock strandskyddet och det
            utökade strandskyddet hinder för bostadsbyggande vid attraktiva
            strandnära lägen.
          </p>
          <p xml:id="i-Bk1NtYNL6UdHcvxkpQDDQe">
            Det är olyckligt om strandskyddslagstiftningen används som en
            förbudslagstiftning där utgångspunkten är att alla åtgärder inom
            strandskyddat område ska vara förbjudna. Det mest naturliga vore
            att det i denna lag, precis som i plan- och bygglagen, görs en
            avvägning mellan enskilda och allmänna intressen.
          </p>
          <p xml:id="i-UMFHJmHNxKzanJ38VDH3dY">
            Äganderätten måste ha ett värde, och det måste vara möjligt att
            disponera en privat tomt och exempelvis bygga till eller om ett
            hus även om tomten har ett strandnära läge. Exploatering av stränder
            bör endast kunna stoppas om det verkligen finns skäl för detta
            – inte överallt eller till vilket pris som helst. Mark som redan
            i dag är bebyggd bör inte hanteras på samma sätt som helt obebyggd
            mark. Tillämpningen av lagstiftningen bör ses över för att undvika
            att den uppfattas som godtycklig eller utgör ett hinder. Strandskyddsdispens
            får exempelvis ges för att tillgodose ett angeläget allmänt intresse
            som inte kan tillgodoses utanför området.
          </p>
          <p xml:id="i-HwTrd9mmCDr7mnRrSw8x1n">
            Många kommuner vittnar om stora svårigheter när det gäller att
            tillgodose behovet av bostäder och uppger också att länsstyrelsernas
            hantering av strandskyddet i allmänhet och det utökade strandskyddet
            i synnerhet orsakar stora problem.
          </p>
          <p xml:id="i-NYmVqDTar8xQUcRZDhg7xz">
            I landsbygdsområden finns särskilda möjligheter till strandskyddsdispens
            för att kunna utveckla strandnära områden. Det vore rimligt med
            en översyn av strandskyddsreglerna för att möjliggöra bostadsbyggnation
            i områden där bostadsbristen är stor.
          </p>
          <p xml:id="i-RtVGvvUkk6PaSNMexibRtN">
            För att landsbygd och mindre städer ska kunna växa och locka
            till sig nya invånare, och för att förbättra tillgången till kompetens
            krävs en bättre fungerande bostadsmarknad.
          </p>
          <p xml:id="i-XEoaZpKaLscrAcWbj2ywk3">
            Alliansen har enats om att genomföra ett genomgripande regelförenklingsarbete.
          </p>
          <p xml:id="i-BbsjU4jRY5ZWducJd9pRrs">
            För det första krävs skarpa reformer för att frigöra mer attraktiv
            mark att bygga på. Alliansen vill reformera systemen för riksintressen,
            naturreservat och strandskydd så att bostadsbyggande prioriteras
            högre än vad som är fallet i nuläget.
          </p>
          <p xml:id="i-HG1wuzEQ2PLVM38ZTze9v6">
            För det andra krävs att överklagandeprocessen kortas. Till exempel
            bör länsstyrelserna inte längre vara första instans för överklaganden,
            och det bör övervägas om sakägarkretsen, dvs. vilka som har rätt
            att överklaga, kan begränsas ytterligare.
          </p>
          <p xml:id="i-S4jWxqFBM7MwFNt4myrzmo">
            För det tredje måste resurserna inom bostadspolitiken användas
            effektivt. Därför bör de av regeringen införda byggsubventionerna
            avskaffas.
          </p>
          <p xml:id="i-NecZSEGAgrcepMpCHhZapS">
            För det fjärde måste rörligheten på bostadsmarknaden tydligt
            öka.
          </p>
          <p xml:id="i-CxR2EBr97kDQwCK3stGVLB">
            Med anledning av ovanstående vill jag fråga miljöminister Karolina
            Skog:
          </p>
          <p xml:id="i-CDT47zw7L72hy5htLkuJ8W">
            Avser ministern att se över lagstiftningen om strandskydd i syfte
            att förenkla bostadsbyggandet, och när kommer en ny lagstiftning
            i så fall träda i kraft?
          </p>
        </div>
      </div>
    </body>
  </text>
</TEI>
