<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0291">
  <teiHeader>
    <fileDesc>
      <titleStmt>
        <title>Interpellation 2017/18:291 av Thomas Finnborg (M)</title>
        <author>Thomas Finnborg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:291 av Thomas Finnborg (M) till Statsrådet Åsa Regnér (S) om Familjehemsplacerade barn</title>
          <idno type="rdwebb">H510291</idno>
          <ref type="dokument_url_text">http://data.riksdagen.se/dokument/H510291/text</ref>
          <ref type="dokument_url_html">http://data.riksdagen.se/dokument/H510291</ref>
          <ref type="dokumentstatus_url_xml">http://data.riksdagen.se/dokumentstatus/H510291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <persName>Thomas Finnborg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Jf8Mn6jGcxu1VLAbgmsx94">
          <note>Interpellationen är återtagen</note>
        </correspAction>
        <correspAction type="sent" xml:id="i-KuwUyWJrVGiUVuaiL5ZAF2" corresp="i-LQN2UB7ZUM3n6gNS929Hes">
          <date when="2017-12-19"/>
        </correspAction>
        <correspAction type="received" xml:id="i-G1NeGJ2Q2G1tMq5UgnHc5c" corresp="i-5zZmScML2Rj5tCWwFkarcD">
          <date when="2018-01-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9avfquusBC3caLjgCr91qC">
            Interpellation 2017/18:291 Familjehemsplacerade barn av Thomas
            Finnborg (M) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EojnxHjK1dier6aa4dq2Du">
            Barn i utsatta situationer kan under kortare eller längre perioder
            behöva placeras i en annan familj. Statistik från Socialstyrelsen
            visar att 28 700 barn och unga mellan 0 och 20 år någon gång under
            2014 fått heldygnsinsatser enligt socialtjänstlagen (SoL) eller
            enligt lagen om särskilda bestämmelser om vård av unga (LVU).
            Många barn placeras dessvärre om i olika familjehem, fram och
            tillbaka mellan föräldrarna och familjehemmen. Det finns fall
            där barn flyttats 70 gånger mellan olika familjehem.
          </p>
          <p xml:id="i-8SnRcFo4f3JQ2AUeeecyDL">
            När ett barn omhändertas för samhällsvård sker ett stort ingrepp
            i en familjs liv. Bland barn som växer upp i familjehem är det
            vanligare med fysisk och psykisk ohälsa än bland andra unga. Ändå
            saknar barn i familjehem ofta stödinsatser från socialtjänsten
            under sin placeringstid. Barn i behov av både socialt och psykiskt
            stöd får inte den omvårdnad de behöver. Att samhället inte alltid
            tagit sitt ansvar tidigare har framgått, bland annat av den så
            kallade Vanvårdsutredningen (SOU 2011:61). Historier vittnar om
            fruktansvärda förhållanden där barn har förlorat sin barndom och
            ärrats, och där livet som vuxen blivit en svår väg att gå. Samhället
            måste lära av det förflutna för att undvika att något liknande
            händer igen, och människorna måste få bli tagna på allvar för
            att kunna gå vidare i sina liv.
          </p>
          <p xml:id="i-2T4ice3BuakywBAezRLf7U">
            Rätt stöd och insatser till barn som är placerade kan vara avgörande
            för deras framtid. Det kan gälla utbildning, hälsa och stöd till
            de biologiska föräldrarna.
          </p>
          <p xml:id="i-BgSqC3oSHZkhR4wiT4z5ox">
            Barn som under sin uppväxt har placerats utanför sitt hem har
            kortare utbildning, sämre psykisk hälsa och hög användning av
            psykofarmaka, vilket också ger konsekvenser senare i livet. I
            Socialstyrelsens lägesrapport ingår även analyser som visar att
            tandhälsan är betydligt sämre än hos andra barn. Många går ut
            grundskolan utan fullständiga betyg och behörighet till gymnasiet.
            Dessa ungdomar vidareutbildar sig i lägre utsträckning oavsett
            tidigare skolresultat och trots samma kognitiva förmåga.
          </p>
          <p xml:id="i-2ABFeYX7RqxeHt9KWJSnfC">
            Det finns goda exempel där familjehemsplacerade barn fått tillgång
            till rätt verktyg för att klara skolan bättre. Skolfam startade
            som ett projekt i Helsingborg 2005 och utvärderades med goda resultat
            2008. I dag är arbetsmodellen spridd till 26 kommuner i landet.
            Skolfam drivs med stöd av Stiftelsen Allmänna Barnhuset och är
            en arbetsmodell för att stärka skolresultat i grundskolan för
            barn i familjehem. Barnets och familjehemmets socialsekreterare,
            en psykolog och en specialpedagog gör tillsammans en individuell
            kartläggning av en elevs förutsättningar att klara skolan bra.
            Det bygger på principen att samverka för att förebygga misslyckanden
            i skolan. Här borde politiken ta lärdom.
          </p>
          <p xml:id="i-6WPdzBKksnQe9DfTf2WTyC">
            Förutsättningarna för ett självständigt friskt liv är tyvärr
            inte tillräckligt goda för familjehemsplacerade barn i dag. Så
            kan vi inte ha det i Sverige. Alla våra barn måste få chansen
            och förutsättningarna att växa upp till hela, friska människor
            som kan och orkar stå på egna ben.
          </p>
          <p xml:id="i-HAUN778iWrbhpc2ZNtf4BX">
            Med anledning av ovanstående vill jag fråga statsrådet Åsa Regnér:
          </p>
          <p xml:id="i-R8gZyEdaB15i5Lithn8KwW">
            1. Hur avser statsrådet konkret att gå till väga för att stötta
            de familjehemsplacerade barn som i dag inte har tillgång till
            rätt stödinsatser under sin placeringstid?
          </p>
          <p xml:id="i-61HAZJtCucCpTh31qjbR8b">
            2. Vad avser statsrådet att vidta för åtgärder för att barn inte
            ska behöva flyttas mellan alltför många hem?
          </p>
          <p xml:id="i-PyZvi41ZhEj5iXA8Nnp2WL">
            3. Vad avser statsrådet att vidta för åtgärder för att stärka
            den fysiska och psykiska hälsan hos barn som placerats utanför
            hemmet under sin uppväxt?
          </p>
          <p xml:id="i-Kcru8tXhrdZsfqwFXyqqXQ">
            4. Vilka insatser avser statsrådet att göra för att familjehemsplacerade
            barn ska få rätt förutsättningar till utbildning?
          </p>
          <p xml:id="i-Xx8vPseGJDfBvgguCUMMCa">
            5. Avser statsrådet att stödja Allmänna Barnhuset för att införa
            Skolfam i fler kommuner?
          </p>
        </div>
      </div>
    </body>
  </text>
</TEI>
