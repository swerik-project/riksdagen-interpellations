<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0235">
  <teiHeader>
    <fileDesc>
      <titleStmt>
        <title>Interpellation 2017/18:235 av Karin Svensson Smith (MP)</title>
        <author>Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:235 av Karin Svensson Smith (MP) till Statsrådet Ibrahim Baylan (S) om Biogas</title>
          <idno type="rdwebb">H510235</idno>
          <ref type="dokument_url_text">http://data.riksdagen.se/dokument/H510235/text</ref>
          <ref type="dokument_url_html">http://data.riksdagen.se/dokument/H510235</ref>
          <ref type="dokumentstatus_url_xml">http://data.riksdagen.se/dokumentstatus/H510235</ref>
          <ref type="downloadurl">https://mhdownload.riksdagen.se/VOD1/PAL169/2442205200012821221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/biogas_H510235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Statsrådet Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Statsrådet Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state type="partyAffiliation" ref="unknown">
              <desc>S</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <persName>Gunilla Nordgren</persName>
            <state type="partyAffiliation" ref="unknown">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EYfeKt7LFdHe8FVQn5uD5m">
          <note>Interpellationen är besvarad</note>
        </correspAction>
        <correspAction type="sent" xml:id="i-2yXDer8du2ucwGbrBMKPAA" corresp="i-5QNmudGpnjjRJCTYzakn9H">
          <date when="2017-11-28"/>
        </correspAction>
        <correspAction type="received" xml:id="i-7U4L4fp7o4bJ5Wgt5Jwtt1" corresp="i-A6T9WoUzRwW8LUK52znHwX">
          <date when="2017-11-30"/>
        </correspAction>
        <correspAction type="answered" xml:id="i-CcEPyqoGhsSgTz45WTigta">
          <date when="2017-12-20"/>
          <time when="12:14:10" dur="PT241S"/>
        </correspAction>
        <correspAction type="answered" xml:id="i-4mcV1G2TSNS1A3Nx6JBK6J" corresp="i-A6T9WoUzRwW8LUK52znHwX">
          <date when="2017-12-20"/>
        </correspAction>
        <correspAction xml:id="i-GSsoZxVCRUgFwr5xSpQZm6" type="discussed" corresp="i-JyuoWkg9RUZd3XVSA6MfE6">
          <date when="2017-12-20"/>
          <time when="12:18:16" dur="PT239S"/>
        </correspAction>
        <correspAction xml:id="i-AJ31m2dWUUKgnuxAA9SZCf" type="discussed" corresp="i-5QNmudGpnjjRJCTYzakn9H">
          <date when="2017-12-20"/>
          <time when="12:22:18" dur="PT211S"/>
        </correspAction>
        <correspAction xml:id="i-5eusvC8vHBzSXeXEP2Fye1" type="discussed" corresp="i-A6T9WoUzRwW8LUK52znHwX">
          <date when="2017-12-20"/>
          <time when="12:25:50" dur="PT244S"/>
        </correspAction>
        <correspAction xml:id="i-HW99xp36fQcZsYM28iqpYW" type="discussed" corresp="i-JyuoWkg9RUZd3XVSA6MfE6">
          <date when="2017-12-20"/>
          <time when="12:29:59" dur="PT234S"/>
        </correspAction>
        <correspAction xml:id="i-TbMcCJWfgwgypSr9V4mEKs" type="discussed" corresp="i-5QNmudGpnjjRJCTYzakn9H">
          <date when="2017-12-20"/>
          <time when="12:33:55" dur="PT227S"/>
        </correspAction>
        <correspAction xml:id="i-TZYqig55CuGHZi2gp5KB1R" type="discussed" corresp="i-A6T9WoUzRwW8LUK52znHwX">
          <date when="2017-12-20"/>
          <time when="12:37:43" dur="PT232S"/>
        </correspAction>
        <correspAction xml:id="i-LaFFpWFXzxcowmcXBo1wGb" type="discussed" corresp="i-JyuoWkg9RUZd3XVSA6MfE6">
          <date when="2017-12-20"/>
          <time when="12:41:40" dur="PT124S"/>
        </correspAction>
        <correspAction xml:id="i-PpRWgMMfo3UtxHZEcZxBpS" type="discussed" corresp="i-5QNmudGpnjjRJCTYzakn9H">
          <date when="2017-12-20"/>
          <time when="12:43:44" dur="PT116S"/>
        </correspAction>
        <correspAction xml:id="i-7yd1td9pVGdhvXQAmGq4K4" type="discussed" corresp="i-A6T9WoUzRwW8LUK52znHwX">
          <date when="2017-12-20"/>
          <time when="12:45:40" dur="PT122S"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4ERJmkTSCh8jppaGjGs1iX">
            Interpellation 2017/18:235 Biogas av Karin Svensson Smith (MP)
            till Statsrådet Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-xpambPmcoR4E1tyJRPzd3">
            Sveriges åtagande inför klimatavtalet i Paris var att bli ett
            av världens första fossilfria välfärdsländer. Eftersom ungefär
            tre fjärdedelar av oljeimporten till Sverige används inom transportsektorn
            måste denna stå i centrum för den samhällsförändring som ska ske.
            I riksdagen har partierna enats om att klimatpåverkan från inrikes
            transporter ska minska med 70 procent till 2030. Detta är ett
            ambitiöst mål och förutsätter att såväl elektrifieringens och
            bränslebytets (minskande fossilt innehåll i flytande drivmedel)
            som biogasens potential att ersätta olja tas i anspråk. Tillgången
            på hållbar bioråvara för inblandning i bensin och diesel är begränsad.
            Därför måste eldrift (särskilt för tätorter) och olika gaslösningar
            (särskilt för längre sträckor) vara väsentliga element i en strategi
            för ett oljefritt transportsystem.
          </p>
          <p xml:id="i-4pEcNzBdeRrhERAdLPTwAP">
            Motiv för biogasKlimatpåverkan och energieffektivitet är grundläggande
            kriterier vid valet av framtidens transportlösningar. Men för
            att transportförsörjningen ska vara långsiktigt hållbar måste
            uttaget av ändliga råvaror successivt ersättas med en cirkulär
            resurshantering. Att framställa biogas vid behandling av avloppsvatten
            och biologiskt avfall är ett utmärkt exempel på en cirkulär resurshantering
            – ett kretslopp. Förutom fordonsdrivmedel blir det biogödsel som
            innebär att fosforkretsloppet sluts och behovet av importerad
            handelsgödsel minskar. Klimatnyttan är dubbel eftersom framställningen
            av biogas för att ersätta fossila drivmedel utgår från gödsel,
            avloppsvatten och annat organiskt material, som annars läcker
            växthusgasen metan till atmosfären. I årtionden har därför svenska
            kommuner, regioner och företag gjort mycket stora investeringar
            för att utnyttja biogasen som alternativ till olja för bussar
            och personbilar. I Sverige finns stor erfarenhet av att utveckla
            lastbilar, bussar och personbilar som kan vara kommersiellt gångbara
            globalt. Avlopp och organiska restprodukter finns i alla kommuner
            i hela världen. Behovet av hälsosamma kretsloppslösningar är stort,
            samtidigt som det på sina håll är problem med eltillförseln. Gasdrivna
            lastbilar och bussar har därför en potential att runt om i världen
            stärka lokalsamhällen samt minska sårbarhet och dyr oljeimport.
          </p>
          <p xml:id="i-STSHEkwgn29sErvLeFmR3x">
            Regeringen om biogasSamordnings- och energiministern undertecknade
            den 22 maj 2017 en debattartikel i Dagens Samhälle med rubriken
            Vi tar hotet mot svensk biogas på allvar. I debattartikeln konstaterades
            att den biogas som produceras i Danmark och säljs i Sverige är
            dubbelt subventionerad, att denna konkurrenssituation hotar svensk
            produktion samt att arbetet med att skapa goda förutsättningar
            för biogasen är prioriterat. I artikeln framkom det att Regeringskansliet
            tittar på kortsiktiga lösningar såväl som på långsiktiga spelregler
            inom området. Detta besked togs emot mycket positivt av flera
            regioner som prioriterar biogas och av biogasbranschen.
          </p>
          <p xml:id="i-B1GTVWMJyAbPs6KNEYumFz">
            BudgetpropositionenI regeringens budgetproposition för 2018 finns
            flera positiva nyheter som kan underlätta för att organiskt avfall
            rötas, uppgraderas till fordonsgas och ersätter fossildrivmedel.
            Klimatklivet får ett höjt anslag, vilket kan fortsätta att främja
            både produktion och distribution av biogas. Metanreduceringsstödet
            förlängs till 2020. En delegation för cirkulär ekonomi ska tillsättas.
            Regeringen vill också ”analysera marknadsförutsättningarna för
            svensk biogas och föreslå långsiktiga styrmedel”. En miljardsatsning
            på el och biogas i fordonsindustrin aviseras. Energimyndighetens
            nuvarande samordningsuppdrag för laddinfrastruktur utökas till
            att ”även gälla gas och andra drivmedel som kräver särskild infrastruktur”.
          </p>
          <p xml:id="i-6uxb92q6ShFjwPKEqsH78y">
            Akuta hot mot produktion av biogasDe ovan nämnda initiativen
            är tyvärr inte tillräckliga för att värna om den cirkulära materialhantering
            som biogasutvinning utgör. Det finns akuta hot om att flera biogasanläggningar
            riskerar att läggas ner. För flera anläggningar beror det på konsekvenserna
            av redan förlorade leveransavtal som gått till den dubbelsubventionerade
            biogasen från Danmark, där produktionsstödet uppgår till ca 700
            miljoner kronor per år. Produktionsstödd biogasimport pressar
            ned marknadspriset så till den grad att man riskerar att gå miste
            om framtida leveransavtal till kollektivtrafiken när existerande
            avtal går ut. Handel är sunt om den sker på likvärdiga villkor,
            men så är inte fallet för närvarade. Oron hos biogasproducenter
            för vad som ska hända är stor exempelvis i Kristianstad med avtal
            som upphör 2018, i Linköping med avtal som upphör 2019 och i Västerås
            och Göteborg med avtal som upphör 2020. Långt fler är oroade av
            prispressen på biogas. Farhågan är att biogasproducenterna en
            efter en kommer att hamna i en situation likt Jordberga utanför
            Trelleborg, där Skånes största biogasanläggning inte längre har
            några svenska kunder utan exporterar biogasen i en ren förlustaffär.
          </p>
          <p xml:id="i-L94EtcM13DpZ1f5yHbraTv">
            Konsekvenser om biogasanläggningar läggs nerInsamlat matavfall
            och annat organiskt avfall kan inte rötas om anläggningarna för
            desamma har stängts. Metansgasläckaget till atmosfären ökar när
            det inte längre finns tillräckliga motiv för att samla in råvara
            till biogas. Efterfrågan på ekologiska livsmedel blir svår att
            möta då mängden biogödsel till ekologiskt lantbruk minskar. Lokala
            arbetstillfällen försvinner och mycket stora investeringar, främst
            med offentliga medel, tappar värde. Transportsektorns gigantiska
            beroende av importerat drivmedel kvarstår och därmed sårbarheten
            vid en eventuell avspärrning.
          </p>
          <p xml:id="i-JRFZ9ptaXnywkEG8ETHv94">
            EU-direktivet om utbyggnad av infrastruktur för alternativa drivmedelDirektivet
            om att alla medlemsländer i EU ska ha ett rikstäckande distributionssystem
            för tillgång till gas och laddel för fordonsändamål har sin bakgrund
            bland annat i vitboken om EU:s framtida transportpolitik, där
            den övergripande målsättningen är att minska transportsektorns
            oljeberoende och klimatpåverkan. Direktivet syftar till att underlätta
            upprättandet av en infrastruktur för alternativa drivmedel, som
            är tillräckligt omfattande för att det ska utvecklas en kritisk
            massa av alternativt drivna fordon. Att detta behov föreligger
            även i Sverige står klar när endast 5,2 procent av nybilsförsäljningen
            under de tre första kvartalen 2017 utgjordes av el-, elhybrid-
            och biogasbilar. Vid utvärderingen av inlämnade nationella handlingsplaner
            för att uppfylla direktivet framkom kritik mot nio medlemsländer,
            däribland Sverige. Det har inkommit en så kallad formell underrättelse
            från EU-kommissionen med kritik mot regeringens handlingsplan
            för att uppfylla infrastrukturdirektivet. I underrättelsen står
            bland annat: ”These Member States have only partially notified
            the Commission of measures transposing the Directive into national
            law. The 9 Member States now have two months to notify the Commission
            of such measures; otherwise, the Commission may decide to refer
            the case to the Court of Justice of the EU.”
          </p>
          <p xml:id="i-3JBdMBYcWU6rY1XTqbpt72">
            MiljözonerI städer över hela världen protesterar befolkningen
            mot att utsättas för hälsofarliga avgaser. Flera kommuner vill
            tillmötesgå invånarnas krav på att slippa bli utsatta för hälsovådliga
            luftföroreningar och få rätt att bara tillåta near zero emissions
            i sina innersta zoner. Då blir det i praktiken bara el- och biogasfordon
            som får köras där. Regeringen har låtit utreda en utvidgning av
            kommunernas rätt att utfärda miljözonsbestämmelser för att utöver
            tunga fordon även omfatta personbilar. När riksdagen våren 2017
            tog ställning till trafikutskottets betänkande påtalades att miljözonsbestämmelserna
            bör vara teknikneutrala och utgå från de emissionsgränser som
            är hälsomässigt motiverade. Utskottets behandling hade bland annat
            föregåtts av en uppvaktning där klimatkommunerna (36 st) påtalat
            det olämpliga att utestänga sopbilar, taxi samt andra fordon som
            drivs med biogas och som klarar svanmärkning. Högt ställda emissionskrav
            i tätorter är sannolikt det mest kostnadseffektiva sättet att
            gynna biogas- och elfordon.
          </p>
          <p xml:id="i-Q5BmiK2xjLTVDxJNhDCLws">
            Omvandling av lastbilsflottanRegeringen har tagit initiativ till
            en bonus–malus-skatt för personbilar som ett av flera styrmedel
            för att minska transportsektorns oljeberoende. Även om den reduktionspliktslag
            som är en del av regeringens höstproposition har goda förutsättningar
            för att bidra till målet om fossilfrihet krävs det fler styrmedel
            för att redan till 2030 ha minskat klimatpåverkan med 70 procent.
            Det finns en brist på biodiesel både på kort och på medellång
            sikt. 60 procent av den inblandning som sker i svensk dieselförsäljning
            baseras på import. I Frankrike finns femåriga avskrivningsregler
            för metangaslastbilar, och det finns i EU flera olika styrmedel
            som syftar till att minska dieselbränslets dominans i lastbilsflottan.
            Även Sverige behöver styrmedel som påskyndar lastbilsflottans
            omställning till fossilfrihet.
          </p>
          <p xml:id="i-17HMhivyt9j5TbAmPg3cmT">
            Satsning på demonstrationsprojektEnergikontor Sydost, Västra
            Götalandsregionen och andra regioner har tagit fram förslag på
            hur hela kedjan, framställning av biogas, distribution, pump och
            fordon kan fungera. Liksom staten har haft en avgörande roll när
            järnväg, elektricitet och telefonnät byggts ut i hela landet behövs
            motsvarande för gas och laddinfrastruktur om bensinens och dieselns
            dominans ska kunna brytas. Demonstrationsprojekt för biogas kan
            eventuellt bli en del av regeringens samverkansprogram på motsvarade
            sätt som projekt inom ramen för elektromobilitet omhändertas.
          </p>
          <p xml:id="i-MAYXz5Lzoa84VVmH39oYj9">
            Mot bakgrund av ovanstående frågar jag statsrådet Ibrahim Baylan:
          </p>
          <p xml:id="i-Dt5hhEdAWpbVJoFkDznniu">
            1. Kommer regeringen inom en snar framtid att föreslå åtgärder
            som förhindrar att svensk biogasproduktion konkurreras ut av biogasimport
            med produktionsstöd?
          </p>
          <p xml:id="i-8mvk1ddQfETC9mxQdSc8cN">
            2. Har regeringen i sin utformning av det utvidgade uppdraget
            till Energimyndigheten, gällande rikstäckande tillgång till fordonsgas,
            ambitionen att därmed uppfylla de krav som EU-direktivet om alternativa
            drivmedel innehåller?
          </p>
          <p xml:id="i-8Fh9AZ54ovavRCc7io3Ym1">
            3. Kommer regeringen i sin utformning av nya miljözonsbestämmelser
            att hörsamma klimatkommunernas synpunkter på att regleringen inte
            utestänger gasfordon med låga utsläpp?
          </p>
          <p xml:id="i-MYcZni8Hj7xjU2KJ3skpj3">
            4. Kommer regeringen att inrätta ett avskrivningssystem för metangaslastbilar,
            likt det som finns i Frankrike, eller på annat sätt underlätta
            för en omställning av lastbilsparken som kan bidra till målsättningen
            om att minska klimatpåverkan med 70 procent till 2030?
          </p>
          <p xml:id="i-FP2ua828cd69CRdQsSpu47">
            5. Har regeringen för avsikt att använda delar av den i budgeten
            aviserade fordonsmiljarden till att medfinansiera uppbyggnad av
            demonstrationsprojekt för användning av biogas i lastbilar och
            bussar?
          </p>
        </div>
      </div>
    </body>
  </text>
</TEI>
