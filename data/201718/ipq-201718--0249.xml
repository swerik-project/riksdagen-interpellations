<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0249">
  <teiHeader>
    <fileDesc>
      <titleStmt>
        <title>Interpellation 2017/18:249 av Thomas Finnborg (M)</title>
        <author>Thomas Finnborg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:249 av Thomas Finnborg (M) till Statsrådet Åsa Regnér (S) om Familjehemsplacerade barn</title>
          <idno type="rdwebb">H510249</idno>
          <ref type="dokument_url_text">http://data.riksdagen.se/dokument/H510249/text</ref>
          <ref type="dokument_url_html">http://data.riksdagen.se/dokument/H510249</ref>
          <ref type="dokumentstatus_url_xml">http://data.riksdagen.se/dokumentstatus/H510249</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <persName>Thomas Finnborg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Kwg3pdbGXa643kiNwTJCkp">
          <note>Interpellationen är återtagen</note>
        </correspAction>
        <correspAction type="sent" xml:id="i-RfXuaZpeqtPkqVBMGp3fPe" corresp="i-LQN2UB7ZUM3n6gNS929Hes">
          <date when="2017-12-01"/>
        </correspAction>
        <correspAction type="received" xml:id="i-LW8R6SkC9SLEC7wzhDbXWU" corresp="i-5zZmScML2Rj5tCWwFkarcD">
          <date when="2017-12-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GytGaxGq7ynHLaPDbCT4ZF">
            Interpellation 2017/18:249 Familjehemsplacerade barn av Thomas
            Finnborg (M) till Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N9Buzv854HS6B4iU6hAwmk">
            Barn i utsatta situationer kan under kortare eller längre perioder
            behöva placeras utanför det egna hemmet. Statistik från Socialstyrelsen
            visar att 28 700 barn och unga i åldern 0–20 år någon gång under
            2014 hade heldygnsinsatser enligt socialtjänstlagen (SoL) eller
            enligt lagen om särskilda bestämmelser om vård av unga (LVU).
            Många barn måste dessvärre flytta mellan olika familjehem, och
            fram och tillbaka mellan föräldrarna och familjehemmen. Det finns
            fall där barn flyttat 70 gånger mellan olika familjehem.
          </p>
          <p xml:id="i-H1CwGiztM7oVfirk8v1rwL">
            När ett barn omhändertas för samhällsvård sker ett stort ingrepp
            i en familjs liv. Fysisk och psykisk ohälsa är vanligare bland
            barn som växer upp i familjehem än bland andra unga. Ändå saknar
            barn i familjehem ofta stödinsatser från socialtjänsten under
            sin placeringstid. Barn i behov av både socialt och psykiskt stöd
            får inte den omvårdnad de behöver. Att samhället inte alltid tagit
            sitt ansvar framgår bland annat av den så kallade Vanvårdsutredningen
            (SOU 2011:61). Det finns berättelser som vittnar om fruktansvärda
            förhållanden där barndomen förlorats och ärrats, och där livet
            som vuxen blivit en svår väg att gå. Samhället måste ta lärdom
            av det förflutna för att undvika att något liknande händer igen,
            och de drabbade måste bli tagna på allvar för att kunna gå vidare
            i sina liv.
          </p>
          <p xml:id="i-LA5fmxZhMFGBb4sCZFX4sV">
            Rätt stöd och insatser till barn som är placerade utanför det
            egna hemmet kan vara avgörande för deras framtid. Det kan handla
            om utbildning, hälsa och stöd till de biologiska föräldrarna.
          </p>
          <p xml:id="i-Rj8pGMQ5rfwJjURyDmnPCU">
            Barn som under sin uppväxt har placerats utanför det egna hemmet
            har kortare utbildning och sämre psykisk hälsa, och använder i
            högre grad psykofarmaka än andra barn. Detta får också konsekvenser
            senare i livet. I Socialstyrelsens lägesrapport ingår även analyser
            som visar att tandhälsan hos dessa barn är betydligt sämre än
            hos andra barn. Många går ut grundskolan utan fullständiga betyg
            och behörighet till gymnasiet, och vidareutbildar sig i lägre
            utsträckning än andra barn, oavsett tidigare skolresultat och
            trots samma kognitiva förmåga som andra barn.
          </p>
          <p xml:id="i-PH3ifNQ2waeHeswPimvChW">
            Det finns dock positiva exempel där familjehemsplacerade barn
            fått tillgång till rätt verktyg för att klara skolan bättre. Skolfam
            startade som ett projekt i Helsingborg år 2005 och utvärderades
            med goda resultat år 2008. I dag har arbetsmodellen spridits till
            26 kommuner i landet. Skolfam drivs med stöd av Stiftelsen Allmänna
            Barnhuset och är en arbetsmodell för att stärka skolresultat i
            grundskolan för barn i familjehem. Barnets och familjehemmets
            socialsekreterare, en psykolog, och en specialpedagog gör tillsammans
            en individuell kartläggning av en elevs förutsättningar för att
            klara skolan på ett bra sätt. Modellen bygger på principen att
            samverka för att förebygga misslyckanden i skolan. Här borde politiken
            ta lärdom.
          </p>
          <p xml:id="i-NhKFd6bhNnJenoqYaRB6yd">
            Förutsättningarna för ett självständigt friskt liv är tyvärr
            inte tillräckligt goda för familjehemsplacerade barn i dag. Så
            kan vi inte ha det i Sverige. Alla våra barn måste få chansen
            och förutsättningarna att växa upp till hela, friska människor
            som kan och orkar stå på egna ben.
          </p>
          <p xml:id="i-TDoeYRLMM81z28kbPgZr25">
            Med anledning av ovanstående vill jag fråga statsrådet Åsa Regnér:
          </p>
          <p xml:id="i-WeUJ1ah1f9cynNK8GvDo3a">
            1. Hur avser statsrådet att konkret gå till väga för att stötta
            de familjehemsplacerade barn som i dag inte har tillgång till
            rätt stödinsatser under sin placeringstid?
          </p>
          <p xml:id="i-M3WJzipSiAbNBiMaYUAEhX">
            2. Vad avser statsrådet att vidta för åtgärder för att barn inte
            ska behöva flytta mellan alltför många hem?
          </p>
          <p xml:id="i-CVwCtBLSGJRj994SUCLoCT">
            3. Vad avser statsrådet att vidta för åtgärder för att stärka
            den fysiska och psykiska hälsan hos barn som placerats utanför
            hemmet under sin uppväxt?
          </p>
          <p xml:id="i-DfuK766KL4CL7uu9smSf6v">
            4. Vilka insatser avser statsrådet att göra för att familjehemsplacerade
            barn ska få rätt förutsättningar till utbildning?
          </p>
          <p xml:id="i-2dVSHhdkT3E3xBijUyxWNg">
            5. Avser statsrådet att stödja Allmänna Barnhuset för att införa
            Skolfam i fler kommuner?
          </p>
        </div>
      </div>
    </body>
  </text>
</TEI>
