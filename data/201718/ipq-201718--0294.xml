<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201718--0294">
  <teiHeader>
    <fileDesc>
      <titleStmt>
        <title>Interpellation 2017/18:294 av Thomas Finnborg (M)</title>
        <author>Thomas Finnborg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2017/18:294 av Thomas Finnborg (M) till Statsrådet Heléne Fritzon (S) om Systemet med gode män och förvaltare</title>
          <idno type="rdwebb">H510294</idno>
          <ref type="dokument_url_text">http://data.riksdagen.se/dokument/H510294/text</ref>
          <ref type="dokument_url_html">http://data.riksdagen.se/dokument/H510294</ref>
          <ref type="dokumentstatus_url_xml">http://data.riksdagen.se/dokumentstatus/H510294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7M6cUJxC6g2gyqHr59NnJQ</idno>
            <persName>Statsrådet Heléne Fritzon</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <persName>Thomas Finnborg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-SAJyeEbUTBc6gXrXvqYJy2">
          <note>Interpellationen är återtagen</note>
        </correspAction>
        <correspAction type="sent" xml:id="i-nqY5ZVQw44SLqoQj3i79g" corresp="i-LQN2UB7ZUM3n6gNS929Hes">
          <date when="2017-12-20"/>
        </correspAction>
        <correspAction type="received" xml:id="i-RrQbZ3aSnm52Lt6T1EzDmL" corresp="i-7M6cUJxC6g2gyqHr59NnJQ">
          <date when="2018-01-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YA3FVuNFSjCZcUGW3ogHVq">
            Interpellation 2017/18:294 Systemet med gode män och förvaltare
            av Thomas Finnborg (M) till Statsrådet Heléne Fritzon (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DPkx3NScbPMpVqY9RB2VtQ">
            Ungefär 123 000 personer i Sverige företräds av god man, förvaltare
            eller förordnad förmyndare. De som har behov av ställföreträdare
            kan vara personer med psykisk sjukdom, olika funktionshinder,
            demens eller allmänt försvagat hälsotillstånd, barn vars föräldrar
            inte kan utföra förmyndarskapet eller ensamkommande barn. Överförmyndaren
            ska vara garanten för den enskildes rättssäkerhet, men antalet
            personer med behov av mer långtgående stöd har dock stadigt ökat,
            vilket gjort det svårare för överförmyndare att finna lämpliga
            ställföreträdare.
          </p>
          <p xml:id="i-JuyLDaAbXZ3e3ovQoXqUtd">
            Den 1 januari 2015 började nya regler om överförmyndare, gode
            män och förvaltare att gälla. Förändringarna handlade bland annat
            om enskilda personers rätt att välja företrädare, länsstyrelsens
            tillsyn av gode män, gode mäns och förvaltares rätt till utbildning
            samt krav på deras kompetens och kvalifikationer. Länsstyrelsernas
            tillsyn över överförmyndarna har tidigare koncentrerats från 21
            till 7 länsstyrelser. Det är positivt, men Moderaterna anser att
            behovet av en mer central tillsyn på sikt är stort mot bakgrund
            av växande problem som uppmärksammats ute i landet. Likaså bör
            administrativa arrangemang vara centraliserade.
          </p>
          <p xml:id="i-CYwhA9VQQ54WBY1ox4Kvor">
            I december 2017 publicerade Riksrevisionen granskningsrapporten
            Tillsyn av ställföreträdare och överförmyndare – Statens bristande
            ansvar för samhällets mest utsatta. I rapporten ger revisonen
            regeringen tydlig kritik och pekar på brister på ställföreträdar-
            och överförmyndarområdet, och det framkommer regelbundet exempel
            där enskilda personer lidit ekonomisk, personlig eller rättslig
            skada. Granskningens övergripande slutsats är att staten behöver
            ta ett mycket tydligare ansvar. Ställföreträdar- och överförmyndartillsynen
            är ett av mycket få tillsynsområden där det saknas en central
            myndighet med ett övergripande ansvar.
          </p>
          <p xml:id="i-LNojgCbyrM98VoK6hiMoTf">
            Moderaterna föreslog i förra årets familjerättsliga motion (motion
            2016/17:3143, yrkandena 1–5) åtgärder för en uppföljning av hur
            lagstiftningen om överförmyndare, gode män och förvaltare fungerar.
            De konkreta förslagen var att utbildningen för gode män ska förbättras,
            att tillsynen av gode män skärps, att det införs ett offentligt
            register för gode män, att det införs ett nationellt blankettsystem
            för gode män och att det införs it-system för enhetlig redovisning
            av gode män.
          </p>
          <p xml:id="i-6k6HFSVW7v12SMWZF9Pwea">
            Förslagen bifölls och har tillkännagivits regeringen. Vi förutsätter
            att regeringen skyndsamt återkommer till riksdagen med förslag
            på hur detta kan tillgodoses och i det sammanhanget även överväger
            andra förbättringar av systemet med gode män och förvaltare. Staten
            har ansvar för att systemet som helhet är rättssäkert.
          </p>
        </div>
        <div type="ipQuestion">
          <p xml:id="i-Xq2Lgh8w9eQGFx2yzzqWd3">
            Med anledning av ovanstående vill jag fråga statsrådet Heléne
            Fritzon:
            <list rend="unordered">
              <item>
                När avser regeringen att återkomma till riksdagen med förslag
                utifrån tillkännagivandet till regeringen?
              </item>
              <item>
                Vilka konkreta åtgärder avser statsrådet och regeringen att vidta
                för att förbättra systemet med gode män och förvaltare?
              </item>
            </list>
          </p>
        </div>
      </div>
    </body>
  </text>
</TEI>
