<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0094">
  <teiHeader>
    <fileDesc>
      <titleStmt>
        <title>Interpellation 2021/22:94 av Eric Palmqvist (SD)</title>
        <author>Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:94 av Eric Palmqvist (SD) till Infrastrukturminister Tomas Eneroth (S) om Sänkta hastighetsbegränsningar och en levande landsbygd</title>
          <idno type="rdwebb">H91094</idno>
          <ref type="dokument_url_text">http://data.riksdagen.se/dokument/H91094/text</ref>
          <ref type="dokument_url_html">http://data.riksdagen.se/dokument/H91094</ref>
          <ref type="dokumentstatus_url_xml">http://data.riksdagen.se/dokumentstatus/H91094</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <persName>Eric Palmqvist</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DARZ7fxojwkQ3mqe6V8nC4">
          <note>Interpellationen är inlämnad</note>
        </correspAction>
        <correspAction type="sent" xml:id="i-H777EbrzqVCe3Nc49Ueb1Z" corresp="i-Y6pV2kmHmseFnW9xv9t8yX">
          <date when="2021-10-29"/>
        </correspAction>
        <correspAction type="received" xml:id="i-9S3knHJfDweLMonyv1Pfys" corresp="i-A6T9WoUzRwW8LUK52znHwX">
          <date when="2021-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LQsuitk5TWxuitR3uF9qsH">
            Interpellation 2021/22:94 Sänkta hastighetsbegränsningar och
            en levande landsbygd av Eric Palmqvist (SD) till Näringsminister
            Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VXBNrrtArEXKwjurMcrciH">
            Den 1 december 2020 sänktes hastighetsbegränsningarna på 121
            mil statlig väg som ett led i Trafikverkets tillämpning av de
            riktlinjer regeringen givit myndigheten.
          </p>
          <p xml:id="i-nby8SdLhk1TYv9JbPY25p">
            Hastighetssänkningarna genomfördes enligt principen att alla
            vägar med ”måttlig eller betydande trafik” ska ha en högsta hastighet
            om 80 kilometer i timmen om de saknar mittseparering. Detta är
            således en direkt konsekvens av frånvaron av sådana investeringar
            i väginfrastrukturen som är nödvändiga för att möjliggöra bibehållna
            hastighetsbegränsningar på landets vägar.
          </p>
          <p xml:id="i-8SbJmABsMo34LRL4W86zxu">
            Hastighetssänkningen genomfördes på vägsträckor i hela Sverige,
            från Ystad i söder till Gällivare i norr. Detta skedde inte sällan
            i regioner som präglas av långa avstånd, gles befolkning, utarmad
            samhällsservice och avflyttning. Från politiskt håll i berörda
            kommuner och regioner framfördes hård kritik mot beslutet, detta
            då sänkta hastighetsbegränsningar leder till längre arbetspendlingstider
            och försämrad tillgänglighet. Därmed har det en hämmande inverkan
            på de initiativ som tagits för att skapa förutsättningar för en
            god regional tillväxt.
          </p>
          <p xml:id="i-NUstzZEo42y975mYnuAtLf">
            I en skriftlig fråga till infrastrukturminister Tomas Eneroth
            i januari 2021 uttryckte jag farhågor om att den hastighetssänkning
            på vårt vägnät som påbörjades den 1 december 2020 bara skulle
            vara en början på mer omfattande hastighetssänkningar på vägar
            i hela landet. Jag menade då att det fanns en risk för att vi
            framgent skulle komma att få bevittna Trafikverket genomföra fler
            sänkningar av hastighetsbegränsningarna på vårt vägnät.
          </p>
          <p xml:id="i-JatvE6ZpijsYUX31p32DR3">
            Jag konstaterar nu att mina farhågor inte var obefogade. Återigen
            planerar Trafikverket omfattande hastighetssänkningar på vägar,
            främst i mellersta Sveriges glesbygdslän. Denna gång ligger tyngdpunkten
            på Västernorrland, Dalarna och Jämtland-Härjedalen.
          </p>
          <p xml:id="i-DuFJRCz7g4VjWnomc7XHRE">
            Än en gång framförs synnerligen hård kritik mot beslutet från
            politiskt håll. På DN Debatt den 26 oktober kunde man läsa en
            debattartikel i vilken 43 kommun- och regionpolitiker i södra
            Norrland och Dalarna kritiserar planerna och menar att Trafikverket
            bidrar till att bromsa utvecklingen i deras del av landet.
          </p>
          <p xml:id="i-Krst2Lk2Hjmwthe4SgQRVr">
            Om man ska tro på slutsatserna i den rapport från Transportföretagen
            som släpptes i januari 2021 är inte oron för att fler och mer
            omfattande sänkningar av hastighetsbegränsningarna ska komma att
            genomföras obefogad. De menar nämligen att Trafikverket kommer
            att fortsätta med sitt arbete med att sänka hastighetsbegränsningarna
            och att så mycket som 425 mil väg kan komma att ha fått sänkta
            hastigheter fram till 2025 om inte tillräckliga satsningar på
            trafiksäkerhetshöjande åtgärder genomförs.
          </p>
          <p xml:id="i-8nH5kQWGY2Ko92tJ6ccr8y">
            Eftersom många av dessa hastighetssänkningar genomförts och kommer
            att genomföras i regioner som präglas av långa avstånd och brist
            på välfungerande kollektivtrafik slår de hårt mot människor och
            företag som bor och verkar där. Många av de argument och omständigheter
            som framförs i kritiken från kommun- och regionalpolitiskt håll
            är kända och borde därmed inte vara obekanta för regeringen.
          </p>
          <p xml:id="i-2yuBeP4vXdFWp55GCgj5sQ">
            Med tanke på att regeringens senaste inriktningsbeslut för satsningar
            på infrastruktur med det ambitiösa namnet Framtidens infrastruktur
            – hållbara investeringar i hela Sverige slår fast att en god transportförsörjning
            för medborgarna och näringslivet i hela landet ska säkerställas
            torde det vara hög tid för regeringen att agera. Om hela landet
            ska ha förutsättningar att leva och utvecklas måste omfattningen
            av såväl Trafikverkets hittills genomförda som av dem planerade,
            hastighetssänkningar av våra vägar begränsas.
          </p>
        </div>
        <div type="ipQuestion">
          <p xml:id="i-K488kfCeesc5wQhaZSFi6w">
            Med anledning av ovanstående vill jag fråga näringsminister Ibrahim
            Baylan:
            <list rend="unordered">
              <item>
                Hur ser ministern och regeringen på Sveriges landsbygders möjlighet
                till utveckling och välmående med eftersatt väginfrastruktur som
                leder till sänkta hastighetsbegränsningar och därmed ökade restider?
              </item>
              <item>
                Hur ser ministern och regeringen på förutsättningarna att stärka
                landsbygdens attraktionskraft för boende, företagande och turism
                om restiderna avsevärt förlängs till följd av omfattande hastighetssänkningar?
              </item>
              <item>
                Hur ser ministern och regeringen på sambandet mellan en väl fungerande
                väginfrastruktur och förutsättningarna för en god regional tillväxt,
                och vilka initiativ är ministern beredd att ta med anledning av
                det som har framförts?
              </item>
            </list>
          </p>
        </div>
      </div>
    </body>
  </text>
</TEI>
