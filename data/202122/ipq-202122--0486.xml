<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0486">
  <teiHeader>
    <fileDesc>
      <titleStmt>
        <title>Interpellation 2021/22:486 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:486 av Amineh Kakabaveh (-) till Kulturminister Jeanette Gustafsdotter (S) om Finansiering av extremism och diktaturregimers inflytande </title>
          <idno type="rdwebb">H910486</idno>
          <ref type="dokument_url_text">http://data.riksdagen.se/dokument/H910486/text</ref>
          <ref type="dokument_url_html">http://data.riksdagen.se/dokument/H910486</ref>
          <ref type="dokumentstatus_url_xml">http://data.riksdagen.se/dokumentstatus/H910486</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-BKhkF26NEPzfL8EEWXEzAC">
          <note>Interpellationen är återtagen</note>
        </correspAction>
        <correspAction type="sent" xml:id="i-34jTXXbPZPU3PqFUvJy6Sy" corresp="i-548HUVvKe8n48M3pQmFeUC">
          <date when="2022-05-10"/>
        </correspAction>
        <correspAction type="received" xml:id="i-UXE4z7MW5wrvtvTYtCZgZL" corresp="i-NW2TEoH8XmW9aSn2aKJ8EA">
          <date when="2022-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G17ZagrVFi7t6S8GPe6RpT">
            Interpellation 2021/22:486 Finansiering av extremism och diktaturregimers
            inflytande av Amineh Kakabaveh (-) till Statsrådet Anders Ygeman
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C2bc4wKtLpgcXNums9uDN3">
            Under de senaste 14 åren har jag i många motioner och interpellationer
            lagt fram förslag på hur vi ska bekämpa den framväxande religiösa
            extremismen, segregationen och hedersnormerna. Extremismen måste
            angripas genom att vi stryper dess finansieringskällor. Våra skattemedel
            ska inte gå till demokratiomstörtande verksamheter. Tidigt under
            mandatperioden aviserade regeringen följande utfästelse: ”Inga
            offentliga medel ska utbetalas till föreningar eller religiösa
            samfund som genomför barnvigslar eller sanktionerar annan hedersrelaterad
            brottslighet.”
          </p>
          <p xml:id="i-97ks6RpA8b6r6NM2wXss75">
            Förslag om nya regler för fördelning av offentliga anslag till
            religiösa församlingar hade redan lagts fram i utredningsbetänkandet
            Statens stöd till trossamfund i ett mångreligiöst Sverige (SOU
            2018:18). Ett förslag till demokrativillkor för bidrag till föreningar
            i civilsamhället presenterades i SOU 2019:35. I sitt remissvar
            till detta betänkande konstaterade Säkerhetspolisen att ”ett relativt
            stort antal organisationer med kopplingar extremistmiljöer mottar
            offentliga medel genom såväl statliga som kommunala bidrag” och
            att detta bidrog till tillväxten av våldsbejakande extremistmiljöer.
            Säkerhetspolisen var i detta sammanhang angelägen om att på ett
            rättssäkert sätt kunna bistå bidragsgivande myndigheter med relevant
            beslutsunderlag.
          </p>
          <p xml:id="i-K6pYo3AyzV8FFc7EUGrDPv">
            När dåvarande kulturminister Amanda Lind i augusti förra året
            tog emot den kompletterande utredningen (SOU 2021:66) om hur detta
            nya demokrativillkor skulle kunna förenas med ett rättssäkert
            sätt att hantera personuppgifter skrev hon följande i ett pressmeddelande:
            ”Jag är glad att nu ha fått ta emot utredningens arbete. Nu är
            vi ett steg närmare att få på plats nya demokrativillkor för de
            statliga stöden till civilsamhället. Offentliga medel ska inte
            gå till antidemokratiska krafter och när de nya reglerna finns
            på plats ska de kunna tillämpas effektivt och rättssäkert.”
          </p>
          <p xml:id="i-WYUcA3FXitdRQ2mkrPFdp8">
            Trots att remisstiden för utredningsförslaget gick ut redan i
            februari i år har regeringen inte återkommit till riksdagen med
            något förslag om nya regler vad gäller demokrativillkor för bidrag
            till föreningar och trossamfund.
          </p>
          <p xml:id="i-JHGawJDeA3qp2PHG6EBp2w">
            En annan finansieringskälla för religiöst extremistiska krafter
            har varit ekonomiska bidrag från diktaturer. När tidningen Dagens
            ETC i november 2017 granskade vad man uppfattade som de 25 största
            moskéerna i Sverige konstaterade man att 17 av dessa hade erhållit
            finansiering från andra länder. (Fyra moskéer lyckades tidningen
            inte inhämta information ifrån.) Vi vet att länder som Saudiarabien,
            Förenade Arabemiraten, Quatar, Kuwait, Iran och Turkiet finansierar
            svenska moskéer och i vissa fall har anställda religiösa ledare
            verksamma i Sverige. Dessa länder har varit de första som kritiserat
            Sverige och har varit högljudda i både desinformations- och hatkampanjer
            mot den svenska socialtjänsten och när islamistiska och kriminella
            grupper attackerade svenska poliser under den senaste påskhelgen.
          </p>
          <p xml:id="i-KDJvGo6LKetmrrDaeuFB4T">
            I en nyligen publicerad rapport från Försvarshögskolan (Salafism
            och salafistisk jihadism 2.0 – Påverkan mot och utmaningar för
            det svenska demokratiska samhället) konstaterades att det offentliga
            i dag har små möjligheter att få insyn i omfattningen av och formerna
            för diktaturers finansiering av svenska moskéer. Forskarna gav
            följande rekommendation: ”En möjlig åtgärd för att stärka det
            nationella systemet i detta avseende kan vara att reglera omfattande
            eller systematisk finansiering från utländska källor. Här finns
            det sannolikt erfarenheter att hämta från andra europeiska länder
            som valt att införa sådana regleringar som möjlig vägledning för
            eventuella framtida svenska åtgärder.”
          </p>
          <p xml:id="i-2YCpoojQuSFkwkq63cTMWq">
            Ett sådant land som Sverige borde ta intryck av är vårt grannland
            Danmark som förra året fattade beslut om en lag som reglerar möjligheterna
            att ta emot bidrag från vissa länder och utländska organisationer.
            I ett nyhetsinslag i TV4 den 25 april i år öppnade integrationsminister
            Anders Ygeman för att införa ett förbud mot utländsk finansiering
            av svenska moskéer.
          </p>
        </div>
        <div type="ipQuestion">
          <p xml:id="i-3iRTA5VVqzH43R4bafxz17">
            Med anledning av detta vill jag fråga statsrådet Anders Ygeman:
            <list rend="unordered">
              <item>
                Kommer regeringen att lägga fram förslag om att införa demokrativillkor
                för bidrag till religiösa samfund och föreningar i civilsamhället
                utifrån utredningarnas förslag?
              </item>
              <item>
                Kommer regeringen att lägga fram förslag om att stoppa diktaturers
                möjlighet att finansiera religiösa samfund i Sverige?
              </item>
              <item>
                Kommer regeringen att lägga fram förslag om att stoppa diktaturländers
                byggande av religiösa samfund i Sverige?
              </item>
            </list>
          </p>
        </div>
      </div>
    </body>
  </text>
</TEI>
