<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0049">
  <teiHeader>
    <fileDesc>
      <titleStmt>
        <title>Interpellation 2021/22:49 av Momodou Malcolm Jallow (V)</title>
        <author>Momodou Malcolm Jallow (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:49 av Momodou Malcolm Jallow (V) till Statsrådet Märta Stenevi (MP) om Vräkningar av barnfamiljer</title>
          <idno type="rdwebb">H91049</idno>
          <ref type="dokument_url_text">http://data.riksdagen.se/dokument/H91049/text</ref>
          <ref type="dokument_url_html">http://data.riksdagen.se/dokument/H91049</ref>
          <ref type="dokumentstatus_url_xml">http://data.riksdagen.se/dokumentstatus/H91049</ref>
          <ref type="downloadurl">https://mhdownload.riksdagen.se/VOD1/PAL169/2442204290010792921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/vrakningar-av-barnfamiljer_H91049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <persName>Momodou Malcolm Jallow</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PjQgLPLrkyDV2oYQfyuWq2</idno>
            <persName>Statsrådet Märta Stenevi</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-PjQgLPLrkyDV2oYQfyuWq2</idno>
            <persName>Märta Stenevi</persName>
            <state type="partyAffiliation" ref="unknown">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-ATmjVZF8YWTSECiouMkCZC">
          <note>Interpellationen är besvarad</note>
        </correspAction>
        <correspAction type="sent" xml:id="i-2KX6cDUnwKvKzwAbS5j32E" corresp="i-Xte2hVf6qgEgJA6sWB1cDH">
          <date when="2021-10-11"/>
        </correspAction>
        <correspAction type="received" xml:id="i-6UCmH88vdLEihx1cFhou7y" corresp="i-PjQgLPLrkyDV2oYQfyuWq2">
          <date when="2021-10-14"/>
        </correspAction>
        <correspAction type="answered" xml:id="i-FbruZT6UYEGdazgwtXviSP">
          <date when="2021-10-21"/>
          <time when="12:46:37" dur="PT239S"/>
        </correspAction>
        <correspAction type="answered" xml:id="i-HKyFayQXtrWkEoT3FG4YWB">
          <date when="2021-10-21"/>
        </correspAction>
        <correspContext corresp="i-FbruZT6UYEGdazgwtXviSP">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-Rd5WvAVtKmiyXExwW4FKMJ" type="discussed" corresp="i-Xte2hVf6qgEgJA6sWB1cDH">
          <date when="2021-10-21"/>
          <time when="12:50:36" dur="PT227S"/>
        </correspAction>
        <correspContext corresp="i-Rd5WvAVtKmiyXExwW4FKMJ">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-CANZqyboFJW2Xan9BHTDDW" type="discussed" corresp="i-PjQgLPLrkyDV2oYQfyuWq2">
          <date when="2021-10-21"/>
          <time when="12:54:23" dur="PT251S"/>
        </correspAction>
        <correspContext corresp="i-CANZqyboFJW2Xan9BHTDDW">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-7xisrWYJGpmRw7EbczHDNC" type="discussed" corresp="i-Xte2hVf6qgEgJA6sWB1cDH">
          <date when="2021-10-21"/>
          <time when="12:58:34" dur="PT250S"/>
        </correspAction>
        <correspContext corresp="i-7xisrWYJGpmRw7EbczHDNC">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-Mgpmp2TmfVxpNuuohJcY8o" type="discussed" corresp="i-PjQgLPLrkyDV2oYQfyuWq2">
          <date when="2021-10-21"/>
          <time when="13:02:44" dur="PT214S"/>
        </correspAction>
        <correspContext corresp="i-Mgpmp2TmfVxpNuuohJcY8o">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-4fttYkSYEqjhn4Z9cBiEXq" type="discussed" corresp="i-Xte2hVf6qgEgJA6sWB1cDH">
          <date when="2021-10-21"/>
          <time when="13:06:19" dur="PT133S"/>
        </correspAction>
        <correspContext corresp="i-4fttYkSYEqjhn4Z9cBiEXq">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
        <correspAction xml:id="i-DTBKaCWGdHz4os121cb716" type="discussed" corresp="i-PjQgLPLrkyDV2oYQfyuWq2">
          <date when="2021-10-21"/>
          <time when="13:08:32" dur="PT126S"/>
        </correspAction>
        <correspContext corresp="i-DTBKaCWGdHz4os121cb716">
          <ref type="record" target="prot-202122--019">Protokoll 2021/22:19 Torsdagen den 21 oktober</ref>
          <ref type="recordSection" target="unsetDivId">Svar på interpellation 2021/22:49 om vräkningar av barnfamiljer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-APbQfmfLjh2v2qE3XRd7L9">
            Interpellation 2021/22:49 Vräkningar av barnfamiljer av Momodou
            Malcolm Jallow (V) till Statsrådet Märta Stenevi (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GSJyaU8XxpjrqE3UBMQs1c">
            I juli förra året stod det klart att fler barnfamiljer än året
            innan hade vräkts från sina hem under första halvan av 2020. Detta
            trots coronapandemin. I dagarna meddelade Kronofogden att vräkningarna
            av barnfamiljer under första halvan av 2021 återigen hade ökat,
            jämfört med året innan. Går vi tillbaka till år 2017 så var det
            188 barn som drabbades av vräkningar. Fyra år senare, 2021, är
            det 273 barn som redan under första halvåret (januari–juli) har
            kastats ut från sina hem. En enorm procentuell ökning, och en
            enormt stor skam för Sverige.
          </p>
          <p xml:id="i-Nj767TeFYfVHBSJoyCayGv">
            Värst drabbade är ensamstående föräldrar, som ofta har små ekonomiska
            marginaler. Enligt en ny rapport från Socialstyrelsen (Förebygga
            och motverka hemlöshet, september 2021) var tre av fyra avhysta
            barnfamiljer under första halvan av 2021 ensamstående. De flesta
            av dessa var ensamstående mammor. Kronofogden konstaterar också
            att många arbetar inom vårdyrken. Det handlar alltså i stor utsträckning
            om att ensamstående kvinnor som slitit hårt för att hjälpa oss
            alla under coronapandemin nu blir hemlösa med sina barn.
          </p>
          <p xml:id="i-AJLK6WvMpKu7BZrgswGTht">
            När pandemin var ett faktum införde flera europeiska länder nationella
            stopp för vräkningar av hyresgäster, däribland Tyskland, Frankrike
            och Storbritannien. Något som FN också tidigt uppmanade regeringar
            att göra. Vänsterpartiet föreslog att även Sverige skulle införa
            ett vräkningsförbud. Vi föreslog också att en statlig hyresfond
            skulle inrättas, för att ge stöd till hyresgäster som drabbades
            av inkomstbortfall i coronakrisens spår. Regeringen sa nej till
            vårt förslag om en hjälpfond för hyresgäster och valde i stället
            att enbart hjälpa boende i det köpta bostadssegmentet. Vidare
            meddelade man genom finansminister Magdalena Andersson att man
            ”inte har några planer på att förändra Kronofogdens uppdrag under
            krisen för att undvika vräkningar” (Dagens Arena, den 8 april
            2020).
          </p>
          <p xml:id="i-8DQ9gX8fyWWt3rUiGdHQu1">
            Den 24 september i år intervjuades bostadsminister Märta Stenevi
            i Dagens Arena och fick bland annat frågor om hur hon ser på det
            ökade antalet vräkningarna av barnfamiljer, vad regeringen avser
            att göra för att förhindra fortsatta avhysningar samt om något
            kunde gjorts annorlunda under tiden med pandemin. Bostadsministerns
            svar på frågorna är mycket otillfredsställande. Att hon ser ”väldigt
            väldigt allvarligt” på situationen och vill ”fortsätta diskutera
            frågan” är inte så handlingskraftigt som man skulle önska av en
            bostadsminister. Det hjälper inte de barnfamiljer som har drabbats
            av avhysningar, och inte heller de som kommer att drabbas – framför
            allt på kort sikt.
          </p>
          <p xml:id="i-En1a2oqby15y8L5Jqt7sPn">
            Regeringen har i allra högsta grad gjort aktiva val under pandemin.
            Man har bland annat valt att lägga enorma summor på stöd till
            storföretag, och man har valt att stötta dem som äger sin bostad.
            Man har valt bort att lägga små men behövliga summor på ensamstående
            mammor som arbetar i vården, och man har valt bort ett vräkningsstopp
            som inte kostar mer än umbärandet att genomföra det.
          </p>
          <p xml:id="i-6DCRh5s9wbxYeFDeyZR5rS">
            Att under pandemin införa sänkta trösklar in i a-kassa, korttidspermitteringar,
            omställningsstöd med mera hade inte behövt innebära att man avstod
            stöd till hyresgäster enligt det förslag som Vänsterpartiet lade
            fram och/eller att man stoppade vräkningarna så som FN och Vänsterpartiet
            föreslagit. Att tilläggsbidraget till barnfamiljer återinfördes
            i juli i år, efter att ha stoppats av regeringen i januari, är
            självklart bra. Men som bostadsministern själv säger i ovannämnda
            intervju var det illa att det alls upphörde. I december i år upphör
            det än en gång, och några besked om förlängning har ännu inte
            kommit från regeringen. Man tycks ha glömt bort att pandemin fortfarande
            pågår, och inte minst att fortsatta effekter av den är att vänta
            för de invånare som har lägst ekonomiska marginaler. Kronofogden
            har redan varnat för att vi troligen kommer att se ett ännu större
            antal vräkningar nästa år. En undersökning de gjorde i januari
            visar att hela 42 procent av de ensamstående föräldrarna har svårt
            att klara utgifterna, vilket kan jämföras med 17 procent i maj
            2020.
          </p>
          <p xml:id="i-W12zg2HEHDTzBFvvux77i">
            Samhällets ansvar att väga in barnets bästa har blivit tydligare
            sedan barnkonventionen blev lag. Men detta tycks ännu inte ha
            haft något större genomslag i flera kommuners verklighet. Barnombudsmannen
            efterlyser till exempel långsiktiga boenden för barnfamiljer som
            riskerar akut hemlöshet, eftersom kortsiktiga och otrygga boenden
            inte bara strider mot barnkonventionen utan även är påfrestande
            för barnets hälsa. Barnombudsmannen vill också se en kartläggning
            av barnhemlöshet i Sverige för att få ett nationellt grepp om
            problemets storlek. Det är rimligt att en sådan genomförs och
            att en handlingsplan med en nollvision för barnhemlösheten tas
            fram parallellt. Socialstyrelsen menar att man försöker undvika
            att barnfamiljer placeras i härbärgen, att ”hotell, vandrarhem
            eller jourlägenheter” i stället ska väljas (Dagens Samhälle den
            3 oktober 2021). Men ett boende på hotell eller i en jourlägenhet
            är knappast långsiktigt. Realisten inser dock att tillgången på
            lämpliga boenden styr socialtjänstens handlingsutrymme. Och det
            faktum att billiga hyresrätter har sålts ut, och fortsätter att
            säljas bort från hyresmarknaden, gynnar inte saken. Tröskeln till
            en egen bostad har blivit allt högre, och när något är så uppenbart
            snett och drabbar våra barn så hårt, borde frågan om att stoppa
            utförsäljningarna av allmännyttiga såväl som privata hyresrätter
            ha en betydligt högre prioritet hos en bostadsminister än vad
            som är fallet i dag.
          </p>
          <p xml:id="i-Lbtd3xgKyyodophH5KXSrp">
            Bostadsministern talar gärna om att det viktigaste inte är ett
            stopp av vräkningarna utan att det aldrig ska komma dithän till
            att börja med. Detta är att blunda för verkligheten. Det måste
            gå att hålla två bollar i luften samtidigt, även för bostadsministern.
            Att fortsätta arbeta för att utsatta familjer ska nå en stabilitet
            och en betalningsförmåga innan det går så långt att de blir avhysta
            från sina bostäder hindrar inte att man också förstår att många
            familjer redan står på randen till vräkning. För dem hjälper inga
            utredningar eller långdragna samtal. I stället borde regeringen
            göra sitt yttersta för att stoppa vräkningarna som står för dörren.
            Men bostadsministern fortsätter upprepa att man inte kommer att
            vidta åtgärder för att sätta stopp för vräkningarna, trots att
            en sådan åtgärd på ett relativt enkelt sätt skulle hjälpa just
            dessa familjer.
          </p>
          <p xml:id="i-6arezJgBX3knRjgCXxSK6R">
            År 2019 gjorde Barnombudsmannen, tillsammans med Myndigheten
            för ungdoms- och civilsamhällsfrågor, en analys om barn och unga
            som drabbas av vräkningar. Där kom de bland annat fram till att
            det i en tredjedel av fallen handlar om hyresskulder på lägre
            än 10 000 kronor. I några fall har barnfamiljer blivit vräkta
            på grund av en hyresskuld på 600 kronor (Dagens Arena den 4 oktober
            2021). Det är minst sagt upprörande att det i Sverige år 2021
            är möjligt att göra ett barn hemlöst på grund av en skuld på 600
            kronor.
          </p>
        </div>
        <div type="ipQuestion">
          <p xml:id="i-WUHmZtJ5sxU8QhdhMVDexB">
            Mot bakgrund av detta vill jag fråga statsrådet Märta Stenevi:
            <list rend="unordered">
              <item>
                Vad avser statsrådet att göra på kort sikt för att säkerställa
                att barn i familjer som i dag är i farozonen inte ska vräkas från
                sina hem?
              </item>
              <item>
                Anser statsrådet att vräkning av barn är i linje med barnkonventionen,
                och vad avser hon att göra på lång sikt för att säkerställa att
                inga barn ska vara hemlösa?
              </item>
              <item>
                Avser statsrådet att vidta åtgärder för att stoppa vidare utförsäljningar
                av allmännyttiga såväl som privata hyresrätter i syfte att tillgängliggöra
                de billiga hyresrätter som fortfarande finns kvar till de barnfamiljer
                som blivit vräkta och i dag inte kan komma in på hyresmarknaden
                på grund av för höga hyror?
              </item>
            </list>
          </p>
        </div>
      </div>
    </body>
  </text>
</TEI>
