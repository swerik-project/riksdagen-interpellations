<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0402">
  <teiHeader>
    <fileDesc>
      <titleStmt>
        <title>Interpellation 2021/22:402 av Helena Lindahl (C)</title>
        <author>Helena Lindahl (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:402 av Helena Lindahl (C) till Näringsminister Karl-Petter Thorwaldsson (S) om Beslut om en ny gruva i Kallak</title>
          <idno type="rdwebb">H910402</idno>
          <ref type="dokument_url_text">http://data.riksdagen.se/dokument/H910402/text</ref>
          <ref type="dokument_url_html">http://data.riksdagen.se/dokument/H910402</ref>
          <ref type="dokumentstatus_url_xml">http://data.riksdagen.se/dokumentstatus/H910402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D2uJEWzkUt2JAeCGbpSqPy</idno>
            <persName>Näringsminister Karl-Petter Thorwaldsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <persName>Helena Lindahl</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-UXTuwB2mX1GbtE5TrNQUJ4">
          <note>Interpellationen är återtagen</note>
        </correspAction>
        <correspAction type="sent" xml:id="i-3FtaNKGP8A3VWxkSEkybCE" corresp="i-Wg4JiBuxTz9fesArDXiMko">
          <date when="2022-03-16"/>
        </correspAction>
        <correspAction type="received" xml:id="i-8cw1DZyY6cwsVi9JW7UTdp" corresp="i-D2uJEWzkUt2JAeCGbpSqPy">
          <date when="2022-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MJcvR5kxY3SDzPtzT4duGg">
            Interpellation 2021/22:402 Beslut om en ny gruva i Kallak av
            Helena Lindahl (C) till Näringsminister Karl-Petter Thorwaldsson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UMtB8q8msE3a5PHNmLZrWw">
            I en tid av ökande oro och otrygghet, men också en tid när IPCC
            rapporterar att världens länder behöver vidta än mer kraftfulla
            åtgärder för att klara av Parisavtalets klimatåtaganden, krävs
            det modiga ledare. Ledare som pekar ut en väg framåt, en väg där
            Sverige kan vara ledande för en trygg, säker och hållbar omställning.
            Inte minst gäller detta i vår egen basindustri. Här har gruvnäringen
            en viktig roll att spela. Genom att bryta mineral i Sverige i
            stället för i krigförande länder, länder där skyddet för mänskliga
            fri- och rättigheter är begränsat och där anställningsvillkoren
            för gruvarbetare lämnar en hel del övrigt att önska, ökar också
            Sveriges trygghet och säkerhet. Landets sårbarhet minskar och
            självförsörjningsgraden ökar.
          </p>
          <p xml:id="i-8vSgmsobzQk9kg1aauaufc">
            Europa importerar järnmalm netto för cirka 6,2 miljarder dollar
            varje år. Av det står Ukraina för cirka 15,7 procent och Ryssland
            för 12,4 procent per november 2021. När det gäller stål är EU
            världens största importör. År 2018 importerade EU 44,5 miljarder
            ton stål från länder som Ryssland (20 procent), Ukraina (13 procent),
            Kina (7 procent) och Belarus (2 procent).
          </p>
          <p xml:id="i-6G1EEpyQroLMyqz52PU4MY">
            Sverige står för 90 procent av den järnmalm som bryts i Europa.
            Vi har världens hårdaste miljölagstiftning och en arbetsrätt vi
            är stolta över med kontrollerbara arbetsförhållanden för medarbetare.
            Till detta kommer korta transporter och ett högt järninnehåll
            i magnetiten, som minskar utsläpp och energiåtgång vid förädling.
            Till detta kommer även tillgång till energi som är avsevärt mer
            hållbar än i många andra länder.
          </p>
          <p xml:id="i-3bGdTPvFp12ivb7zHbgGpP">
            Det svenska järnet gör oss mindre beroende av Ryssland och Kina.
            Givet detta är det av stort värde att svensk gruvnäring utvecklas
            och att nödvändiga beslut fattas så snabbt det går. Ett beslut
            som dragit ut på tiden väldigt mycket är ansökan om koncession
            enligt minerallagen för området Kallak utanför Jokkmokk.
          </p>
          <p xml:id="i-Qwq1A4D5E3VR9PcA1Vzyba">
            Den tilltänkta gruvan i Kallak beräknas ha järnmalm i 30–40 år
            efter att gruvan öppnats. Vad som sedan väntar återstår att se.
            Järnmalmen i Kallak behövs i Sverige och den behövs i Europa,
            kanske särskilt för att minska vårt beroende av malm från omvärlden
            men också för att bidra till utbyggnaden av vägar, hus och vindkraftverk.
            Exempelvis behöver varje enskilt havsbaserat vindkraftverk enorma
            mängder stål.
          </p>
          <p xml:id="i-29UVmqE7fJ1Ky5ZmtC7H4b">
            Vid ett besök i riksdagens näringsutskott den 14 december 2021
            lovade näringsministern att ett beslut om koncession enligt minerallagen
            avseende ny gruva i Kallak utanför Jokkmokk var närstående. Ministern
            uppgav att ett beslut skulle fattas efter första veckan i februari.
            I en interpellationsdebatt i riksdagen den 11 januari 2022 fick
            näringsministern frågan om regeringen avser att fatta beslut om
            gruvprojektet i Kallak inom en snar framtid och om ministern anser
            att mer underlag eller beredande åtgärder krävs, och i så fall
            vad, innan regeringen säger ja eller nej till en gruva i Kallak.
            Näringsministern svarade bland annat följande: ”Vi är mitt i slutskedet
            av beredningen av ärendet. Vi har gett två samiska organisationer
            möjlighet att yttra sig om Unescos handling från i somras. En
            av dem, Sametinget, bad om anstånd till första veckan i februari
            med att lämna sitt svar. Jag har tyckt att det är rimligt, eftersom
            det är ett ganska omfattande material de ska svara om. Därefter
            avser jag att i närtid ta ett beslut i frågan.”
          </p>
          <p xml:id="i-BK8WeK95q1fNF7TjNWDK1o">
            Jag och alla vi här i riksdagen vet att regeringen kan fatta
            beslut snabbt om den så önskar. Det har regeringen nyligen visat
            i ärenden om speciallagstiftning för kalkbrytning på Gotland,
            mellanlagring av uran utanför Oskarshamn och i frågan om slutförvaret
            utanför Forsmark i norra Uppland. Dessa är bara några få exempel
            på kontroversiella men nödvändiga beslut där regeringen trots
            många motstående intressen kunnat fatta beslut. Något beslut om
            eventuell koncession enligt minerallagen för en tilltänkt ny gruva
            i Kallak har däremot inte fattats.
          </p>
          <p xml:id="i-8D8WLVBkjUmSXAxMbzhxTq">
            Med anledning av detta vill jag fråga näringsminister Karl-Petter
            Thorwaldsson:
          </p>
          <p xml:id="i-5jDfJB7FPohcdawM7MtVM2">
            När avser regeringen att fatta ett beslut om koncession enligt
            minerallagen för en tilltänkt ny gruva i Kallak utanför Jokkmokk,
            och finns det någonting som förhindrar att ett beslut fattas i
            omedelbar närtid?
          </p>
        </div>
      </div>
    </body>
  </text>
</TEI>
