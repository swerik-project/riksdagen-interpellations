<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0157">
  <teiHeader>
    <fileDesc>
      <titleStmt>
        <title>Interpellation 2021/22:157 av Julia Kronlid (SD)</title>
        <author>Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:157 av Julia Kronlid (SD) till Statsrådet Ardalan Shekarabi (S) om Sjukskrivningar på grund av psykisk ohälsa</title>
          <idno type="rdwebb">H910157</idno>
          <ref type="dokument_url_text">http://data.riksdagen.se/dokument/H910157/text</ref>
          <ref type="dokument_url_html">http://data.riksdagen.se/dokument/H910157</ref>
          <ref type="dokumentstatus_url_xml">http://data.riksdagen.se/dokumentstatus/H910157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <persName>Julia Kronlid</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DHUfxTGxF8gGWJPa8ZNToP">
          <note>Interpellationen är återtagen</note>
        </correspAction>
        <correspAction type="sent" xml:id="i-51a6MrT3VZ6Uw4CSoTFrUJ" corresp="i-VFaAexqzCaq9JmKCfc1WJ9">
          <date when="2021-12-02"/>
        </correspAction>
        <correspAction type="received" xml:id="i-LKTBhofT6iEeXChajDAhfw" corresp="i-LGnWAFHmtMWgHhZSuUL8EB">
          <date when="2021-12-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4PnfkPrbaVZcnx5gvZrWa4">
            Interpellation 2021/22:157 Sjukskrivningar på grund av psykisk
            ohälsa av Julia Kronlid (SD) till Statsrådet Ardalan Shekarabi
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X964LZPUFdoZj5wNpbdVeG">
            Sjukförsäkringen har under lång tid haft många brister som drabbat
            svårt sjuka människor hårt. Det är positivt att en hel del reformer
            nu kommer att genomföras för att åtgärda en del av dessa brister.
            Det finns dock fortfarande mer att göra, specifikt gällande de
            brister och problematik som drabbar personer som lider av psykisk
            ohälsa.
          </p>
          <p xml:id="i-uTD5JpPvmE5mktmsmk73e">
            Psykisk ohälsa är som i tidigare stycken nämnt den vanligaste
            orsaken till sjukskrivning i dag och har varit under många år;
            det finns ett stort behov att stärka stödet till de som sjukskrivs
            med psykiska diagnoser. Kompetensen hos berörda myndigheter behöver
            också stärkas. Många upplever sig illa bemötta då deras individuella
            situation inte passar in i ett stelbent system främst gjort för
            fysiska diagnoser. Den psykiska ohälsan är också ett jämställdhetsproblem
            då sjukfrånvaron är nästan dubbelt så hög bland kvinnor som bland
            män.
          </p>
          <p xml:id="i-NWX46UrP9JAHgJjtUk8KCP">
            Den vanligaste psykiatriska diagnosen är reaktioner på stress
            som leder till utbrändhet. Sammantaget finns det stora brister
            i sjukskrivnings- och rehabiliteringsprocessen kopplade till psykisk
            ohälsa. Enligt Riksrevisionens rapport Bedömning av arbetsförmåga
            vid psykisk ohälsa (RiR 2020:18) fungerar utvärderingen av arbetsförmåga
            så pass dåligt att det föreligger en risk att regelverket för
            sjukförsäkringen inte tillämpas på ett likformigt och rättssäkert
            sätt. I Riksrevisionens rapport Försäkringsmedicinskt beslutsstöd
            framgår att det förekommer alltför stora variationer i hur beslutsstödet
            tolkas, särskilt i de fall då personen i fråga får flera diagnoser
            samtidigt, så kallad samsjuklighet. Detta medför att många individer
            kommer i kläm och inte behandlas på ett rättssäkert sätt.
          </p>
          <p xml:id="i-MLg63d281FjGp2CpibP7fU">
            I ISF:s rapport Ökning av antalet personer som får beslut om
            indragen sjukpenning (2018:12) framgår att ökningen av avslag
            för personer med psykiatriska diagnoser ökat från 0,3 procent
            2014 till 5,6 procent 2017.
          </p>
          <p xml:id="i-Dt5e1avkTG8Vvbum1tnLbU">
            Det framkommer bland annat också i Försäkringskassans rapport
            Sjukfrånvaro i psykiatriska diagnoser (2020:8) att människor som
            får psykiatriska diagnoser är sjukskrivna längre. Under perioden
            2012–2014 låg medeltalet på 75 dagar, i dag ligger snittet kring
            90 dagar. Det skiljer sig också mellan män och kvinnor där kvinnor
            har en betydligt högre överrisk än män. Det skiljer sig även stort
            mellan olika branscher där den offentliga förvaltningen med vård,
            omsorg och sociala tjänster fortfarande ligger i topp.
          </p>
          <p xml:id="i-R8N6DVBiBJZZccpRQgAnZ7">
            Det senaste i kampen för en värdig och rättvis socialförsäkring
            kopplat till psykiatriska diagnoser är de rapporter som framkommit
            om personer som fått avslag på sjukpenning kopplat till att det
            krävs objektiva fynd. Det är särskilt ett fall som rönt stor uppmärksamhet
            där en kvinna överklagat för att hon fått avslag trots avsaknad
            av lagstöd. I kammarrättsdomar från 2012–2014 som rör objektiva
            fynd och som ger den sjuke rätt till sjukpenning finns en rad
            domar som fastslagit att det inte behöver krävas undersökningsfynd
            för att bevilja sjukpenning vid just de här diagnoserna. Trots
            det har undersökningsfynd i många fall krävts av Försäkringskassan
            och lett till avslag. Otydligheten i denna problematik är anmärkningsvärd,
            och hur det har kunnat fortsätta är under all kritik.
          </p>
          <p xml:id="i-91zvn226UmemPJJpRwQURW">
            För att åtgärda den ökade problematiken med psykisk ohälsa är
            förebyggande arbete också mycket viktigt. Enligt Riksrevisionen
            rapport Försäkringskassans arbete med att förebygga sjukskriving
            – ett otydligt uppdrag (RiR 2021:19) har regeringen brustit i
            att prioritera och ge ett tydligt uppdrag till Försäkringskassan
            gällande det förebyggande arbetet. För att kunna åtgärda och förebygga
            den fortsatta utbredningen av den psykisk ohälsa som framför allt
            är kopplad till utmattningssyndrom, och som bland annat kan kopplas
            till dåliga arbetsförhållanden i den offentliga sektorn, så måste
            det förebyggande arbetet prioriteras.
          </p>
          <p xml:id="i-FyDCFbJAKaL1MMiLkqYFAf">
            Det finns i dag också flera byråkratiska hinder och för snäva
            lagtexter som leder till att människor hamnar i långa sjukskrivningar,
            alternativt utförsäkras efter dag 180 utan att ha fått möjlighet
            till en tydlig rehabiliteringsplan och rehabiliteringspenning.
            I betänkandet från Utredningen om sjuk- och aktivitetsersättning
            samt förmåner vid rehabilitering (SOU 2021:69 ) har konkreta förslag
            tagits fram för hur regelverket kan förändras för att främja rehabilitering.
            På samma sätt som det är av stor vikt att det finns en trygg sjukförsäkring
            är det av stor vikt att människor under sin sjukskrivning också
            får tillgång till rehabilitering och hjälp.
          </p>
          <p xml:id="i-QygrxYa7ysnXQptRhe7R1Y">
            Att regeringen initierat en del projekt samt en nationell strategi
            mot psykisk ohälsa och suicidprevention är positivt. Det är dock
            ännu oklart vilken effekt dessa projekt kommer ha och om det kommer
            innebära förändringar i Försäkringskassans hantering av sjukförsäkring
            kopplat till psykisk ohälsa. Även om vissa projekt varit lyckade
            behövs en mer långsiktig och omfattande strategi med konkreta
            åtgärder för att komma åt de brister som finns kopplade till såväl
            förebyggande arbete, rehabilitering som åtgärder för en trygg
            sjukförsäkring även för dem med psykisk ohälsa.
          </p>
        </div>
        <div type="ipQuestion">
          <p xml:id="i-G4P825yDKrPK2MBrz9xLRc">
            Med anledning av detta vill jag fråga statsrådet Ardalan Shekarabi:
            <list rend="unordered">
              <item>
                Vilka åtgärder avser statsrådet att vidta för att förebygga sjukskrivningar
                på grund av psykisk ohälsa?
              </item>
              <item>
                Vilka åtgärder avser statsrådet inom sitt ansvarsområde att vidta
                för att människor som drabbas av psykisk ohälsa ska få tillgång
                till fullgod rehabilitering?
              </item>
              <item>
                Avser statsrådet att verka för regelförändringar så att bedömningar
                vid sjukskrivning anpassas efter psykisk ohälsa för att undvika
                rättsosäkra och inhumana utförsäkringar?​
              </item>
            </list>
          </p>
        </div>
      </div>
    </body>
  </text>
</TEI>
