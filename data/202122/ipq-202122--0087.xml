<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0087">
  <teiHeader>
    <fileDesc>
      <titleStmt>
        <title>Interpellation 2021/22:87 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:87 av Tobias Andersson (SD) till Statsrådet Mikael Damberg (S) om Gangsterrap</title>
          <idno type="rdwebb">H91087</idno>
          <ref type="dokument_url_text">http://data.riksdagen.se/dokument/H91087/text</ref>
          <ref type="dokument_url_html">http://data.riksdagen.se/dokument/H91087</ref>
          <ref type="dokumentstatus_url_xml">http://data.riksdagen.se/dokumentstatus/H91087</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DzFGLdW1YnT17fTgk9vPr2">
          <note>Interpellationen är inlämnad</note>
        </correspAction>
        <correspAction type="sent" xml:id="i-PwL4BNMR5skJ98BkwdETUh" corresp="i-PtgVSQS6zzFSG7jQDufZYA">
          <date when="2021-10-29"/>
        </correspAction>
        <correspAction type="received" xml:id="i-Tc1QZgmGHtdmLcMzCZcbyU" corresp="i-Spsbo7A5zikEeUY3JEYcNV">
          <date when="2021-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3pdbKL8BB6ep85QSav2D1i">
            Interpellation 2021/22:87 Gangsterrap av Tobias Andersson (SD)
            till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JgjX8SWnjQdvYjo8bP9aL">
            Gangsterrappens betydelse för de kriminella nätverken i Sverige
            har aktualiserats på nytt i efterdyningarna av avrättningen på
            rapparen Einár. Efter mordet har polisen kommunicerat ut att de
            har särskild bevakning på sex personer i Stockholmsområdet varav
            hela tre själva är rappare – två var med Einár under mordnatten.
          </p>
          <p xml:id="i-As6kkKDp35SFdo636uQqM7">
            Det har funnits de som gjort sitt yttersta för att försvara och
            fortsatt legitimera gangsterrappen även efter mordet, men stark
            kritik har också väckts, däribland från inrikesminister Mikael
            Damberg som bland annat uttryckte följande:
          </p>
          <p xml:id="i-C3hWJMGRRr2zFgaxCdTZSV">
            ”Det som är farligt tycker jag, det är att det finns en subkultur
            bland unga människor där man glorifierar den här gangsterkulturen”
          </p>
          <p xml:id="i-4sd9mwbyXtxELdEWyHfn38">
            Jag kan endast instämma i Mikael Dambergs kommentar. Det går
            inte att blunda för att gangsterrappen i såväl Sverige som andra
            länder har en nära relation till de kriminella nätverken, till
            ”gangsters”. Det är med andra ord inte endast som så att gangsterrappen
            glorifierar gangsterkulturen genom att erbjuda någon form av oskyldig
            beskrivning av gangstermiljön. Gangsterrappare har i många fall
            själva visat sig vara en aktiv del av gangstermiljön, högst inblandade
            i grova brott vilka de även refererar till i sina låtar.
          </p>
          <p xml:id="i-G9T72zES4tmqKfsZeYkB5e">
            Detta har i praktiken inneburit att såväl texter som musikvideor
            har blivit ett verktyg för kriminella grupperingar att föra ut
            sina budskap – budskap som för de initierade har tydlig koppling
            till antingen redan begångna brott eller syftar till att hota
            andra grupperingar. Att vissa rappare livnär sig på såväl intäkter
            från musiken som intäkter från kriminalitet är troligt. Sannolikt
            innebär även musiken ett stärkt varumärke, vilket kanske underlättar
            de kriminella aktiviteterna.
          </p>
          <p xml:id="i-8GwD3vtWJoE2uzNh1E6kVv">
            Hittills har inga konkreta lösningar presenterats av regeringen
            för hur man avser att gå vidare med den uppenbara problematiken
            som detta innebär. Det är förvisso ganska förståeligt givet komplexiteten
            i sakens natur – få är sannolikt de som önskar censurera kulturen
            alldeles oavsett målsättningen med det medlet.
          </p>
          <p xml:id="i-WcYpeScrxU3CFBSRqwrJuq">
            Utmaningen är att eventuellt beslutsunderlag är begränsat varför
            mer information är att önska. Detta trots att böcker och artiklar
            har skrivits om gängkriminaliteten i Sverige vilka har berört
            gangsterrappens roll och funktion. Tidigare kriminella har även
            menat att musiken kan innebära en väg in i kriminaliteten.
          </p>
          <p xml:id="i-DQd2kjsDPXiQAJKW1tTqMY">
            Senast någon musik problematiserades i samma utsträckning som
            gangsterrappen görs i dag fick Brå i uppdrag att utvärdera densamma
            för att därigenom generera ett bättre kunskapsläge. Rapporten
            presenterades 1999 och både berörde och hette Vit maktmusik (Brå
            1999:10). Vitmaktmusiken synades i sömmarna, och i rapporten återfanns
            allt från åtgärderna i skolan till industrin kring musiken. Denna
            överblick möjliggjorde en bättre förståelse av situationen, och
            någonting snarlikt vore önskvärt även i detta fall.
          </p>
          <p xml:id="i-WA9EVPZmuPCaiL8oqqcL6U">
            En rapport över gangsterrappen behöver inte syfta till att presentera
            förslag på lagförändringar utan snarare erbjuda en överblick av
            området. Förhoppningsvis skulle det kunna underlätta samhällets
            kollektiva ansträngning att motarbeta att ungdomar förleds in
            i kriminalitet med gangsterrappen som en bidragande orsak.
          </p>
        </div>
        <div type="ipQuestion">
          <p xml:id="i-3U3ksJhpFtSaEJHX3HTSe4">
            Mot bakgrund av detta önskar jag fråga statsrådet Mikael Damberg:
            <list rend="unordered">
              <item>
                Avser statsrådet och regeringen att vidta några åtgärder för
                att motarbeta glorifieringen av gangsterkulturen?
              </item>
              <item>
                Avser ministern och regeringen att uppdra åt Brottsförebyggande
                rådet att kartlägga och analysera gangsterrappen och dess påverkan
                på bland annat rekryteringen av unga till kriminalitet?
              </item>
            </list>
          </p>
        </div>
      </div>
    </body>
  </text>
</TEI>
