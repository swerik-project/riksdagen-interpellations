<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0148">
  <teiHeader>
    <fileDesc>
      <titleStmt>
        <title>Interpellation 2021/22:148 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:148 av Lars Beckman (M) till Finansminister Mikael Damberg (S) om Förhöjd fordonsskatt för funktionsnedsatta</title>
          <idno type="rdwebb">H910148</idno>
          <ref type="dokument_url_text">http://data.riksdagen.se/dokument/H910148/text</ref>
          <ref type="dokument_url_html">http://data.riksdagen.se/dokument/H910148</ref>
          <ref type="dokumentstatus_url_xml">http://data.riksdagen.se/dokumentstatus/H910148</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Finansminister Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-PadJz9eoWHiSn1cG5pV9nA">
          <note>Interpellationen är återtagen</note>
        </correspAction>
        <correspAction type="sent" xml:id="i-7PB6knK3YwZCLsJKMSdBDi" corresp="i-8LDEcfmJoNdnZMCPvSjiNu">
          <date when="2021-12-01"/>
        </correspAction>
        <correspAction type="received" xml:id="i-EYJsKy5t3zUoizLhFbfvQK" corresp="i-Spsbo7A5zikEeUY3JEYcNV">
          <date when="2021-12-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Dny1JzTvPXjNFPmGUQdfQX">
            Interpellation 2021/22:148 Förhöjd fordonsskatt för funktionsnedsatta
            av Lars Beckman (M) till Finansminister Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7EenbC8NVhfXJBAF9KjPnf">
            DHR skriver följande i en debattartikel om bonus malus i tidningen
            Altinget:
          </p>
          <p xml:id="i-NPLiebSpLf4tR4imSKVnmf">
            ”En övergång till fossilfria alternativ i transportsektorn är
            helt nödvändig för att vi i Sverige ska kunna minska utsläppen
            av koldioxid och klara våra klimatmål. Det är därför positivt
            att andelen laddbara bilar i nybilsförsäljningen ökar snabbt och
            att den tekniska utvecklingen mot mer effektiva fordon med allt
            lägre utsläpp går framåt.
          </p>
          <p xml:id="i-NY13TM7uknq5FmtHvDryyK">
            Tyvärr är det dock ännu inte möjligt för många personer med funktionsnedsättning
            att välja en bil med lägre utsläpp av koldioxid. Det beror på
            att det i dag nästan helt saknas klimatsmarta fordon på marknaden
            som fungerar utifrån dessa människors tillgänglighetsbehov. Oftast
            är det endast lite större fordon, typ minibuss, som kan uppfylla
            behoven, och dessa fordon har generellt sett högre utsläpp.
          </p>
          <p xml:id="i-3xE3R6S9vsvRV5cubwmL1d">
            Ett annat problem är att den laddningsinfrastruktur som i dag
            byggs på många håll i Sverige för laddningsbara bilar till stora
            delar är helt otillgänglig för de som använder rullstol eller
            något annat förflyttningshjälpmedel. Det leder till att ett klimatsmart
            alternativ i form av en laddningsbar bil inte är aktuell för denna
            grupp, även om det inte skulle finnas behov av en minibuss.
          </p>
          <p xml:id="i-AyqQaWeTWwjqvmnHny9LCE">
            DHR anser att den förhöjda fordonsskatt som föreslås i promemorian
            ’Skärpt miljöstyrning i bonus-malus-systemet’ skulle slå hårt
            mot människor med funktionsnedsättning. Skatten skulle bli en
            slags straffbeskattning för en grupp som ofta redan kämpar hårt
            med en ansträngd ekonomi. Vi menar att det i vägtrafikskattelagen
            måste medges en befrielse från den föreslagna förhöjda fordonsskatten
            för dem som blivit beviljade statligt bilstöd för inköp och/eller
            anpassning av fordonet samt för dem som beviljats parkeringstillstånd
            för rörelsehindrade. En liknande befrielse finns redan när det
            gäller trängselskatten.
          </p>
          <p xml:id="i-QVL7fnwF2SM3VWzgt6u1Wo">
            Den nu fallna S och MP regeringen meddelade i sin budgetproposition
            för 2022 att den vill undersöka hur en kompensation inom bilstödet
            kan utformas för den fördyring som den förhöjda fordonsskatten
            kan innebära för bilstödsmottagare. DHR anser dock att det är
            en alltför tidskrävande process som inte kommer att vara klar
            tills den förhöjda fordonsskatten träder i kraft den 1 juni 2022.
            Dessutom skulle en sådan lösning ytterligare försvåra handläggningen
            av ett redan i dag ytterst komplicerat och svårtolkat regelverk
            för bilstödet. Bilen är ett viktigt hjälpmedel för många personer
            med funktionsnedsättning. Den bidrar till att människor kan röra
            sig fritt, leva ett självständigt liv och vara delaktiga i samhällslivet.
            Det är oerhört viktigt att inte staten försämrar den här möjligheten
            till delaktighet genom oöverlagda regelförändringar. Undantag
            från den planerade förhöjda fordonskatten måste kunna medges.”
          </p>
          <p xml:id="i-EEjaaUTcD7xKUD1kziKuDA">
            Med anledning av detta vill jag fråga finansminister Mikael Damberg:
          </p>
          <p xml:id="i-FDNaDF5p9H9cfUXZ8Ez7pv">
            Delar ministern DHR:s uppfattning om att bonus malus får mycket
            negativa konsekvenser för funktionsnedsatta i behov av egen bil,
            och hur avser ministern och regeringen i så fall att kompensera
            för kostnaderna för bonus malus i enlighet med DHR:s önskemål?
          </p>
        </div>
      </div>
    </body>
  </text>
</TEI>
