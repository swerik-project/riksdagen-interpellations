<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0054">
  <teiHeader>
    <fileDesc>
      <titleStmt>
        <title>Interpellation 2021/22:54 av Tony Haddou (V)</title>
        <author>Tony Haddou (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:54 av Tony Haddou (V) till Justitie- och migrationsminister Morgan Johansson (S) om Praktiska verkställighetshinder</title>
          <idno type="rdwebb">H91054</idno>
          <ref type="dokument_url_text">http://data.riksdagen.se/dokument/H91054/text</ref>
          <ref type="dokument_url_html">http://data.riksdagen.se/dokument/H91054</ref>
          <ref type="dokumentstatus_url_xml">http://data.riksdagen.se/dokumentstatus/H91054</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <persName>Tony Haddou</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-F2sRX3W9GTBPWqMPBDjV56">
          <note>Interpellationen är återtagen</note>
        </correspAction>
        <correspAction type="sent" xml:id="i-7YBZLLvx58EdhpTadyQ1xe" corresp="i-QhdbBfCQXCqPEr4GTwvK8F">
          <date when="2021-10-14"/>
        </correspAction>
        <correspAction type="received" xml:id="i-BxLsY3psXpXdzWMZVfjqcN" corresp="i-UPW2cbGnTUbMZaKTrot5Bh">
          <date when="2021-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VCSedqxy5f4EFE8V2799zG">
            Interpellation 2021/22:54 Praktiska verkställighetshinder av
            Tony Haddou (V) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-An2FgxbSkkcLyheVRm5cDT">
            En del av de personer som fått avslag på sin ansökan om asyl
            kan inte återvända. I stället för att hantera detta faktum genom
            att föreslå möjligheter till uppehållstillstånd för dessa människor,
            har både Sverige och EU kommit med flera förslag på hur återvändandet
            ska öka genom hårdare tag och svårare levnadsvillkor för gruppen.
            Den uppenbara konsekvensen blir en större grupp papperslösa som
            lever under mycket svåra villkor, utan möjlighet att påverka sin
            situation.
          </p>
          <p xml:id="i-bzVMf9QFndgjf1qwScBw6">
            Varför människor hamnar i denna situation varierar. Dels kan
            det röra sig om statslösa som saknar anvisat mottagarland som
            ser sig vara folkrättsligt förpliktigad att bevilja inresetillstånd,
            dels kan en stat av politiska skäl vara ovillig att låta en medborgare
            återvända. En persons medborgarskap kan också ha dragits tillbaka
            eller så kan det vara omöjligt att ta sig till det anvisade mottagarlandet
            eller mycket svårt att få inresetillstånd.
          </p>
          <p xml:id="i-NFfi3saLKuofwg41tNGLRU">
            I november 2016 tillsatte regeringen en utredning för att kartlägga
            förekomsten av och rättstillämpningen i ärenden om uppehållstillstånd
            där ett beslut om avvisning eller utvisning inte kan verkställas
            av praktiska skäl utanför den enskildes kontroll. Utredningens
            betänkande Uppehållstillstånd på grund av praktiska verkställighetshinder
            och preskription (SOU 2017:84), presenterades i november 2017
            och visar att kraven på individen att bevisa att det finns praktiska
            hinder för återvändande är orimligt höga. Så är det även i fall
            där det i stort sett är omöjligt att få fram godtagbar dokumentation
            gällande praktiska hinder. Vidare godtar Migrationsverket sällan
            den dokumentation som lämnas in. Möjligheterna att få stanna i
            Sverige på grund av praktiska hinder efter ett beslut om av- eller
            utvisning är mycket små; det handlar om drygt 10 personer per
            år.
          </p>
          <p xml:id="i-YAp97CCPMiR5KZY8pKKzNe">
            Utredningen föreslår bland annat ett förtydligande av lagstiftningen
            så att den vars avvisnings- eller utvisningsbeslut inte kan verkställas
            av skäl som ligger utanför individens kontroll beviljas uppehållstillstånd.
            Den föreslår också att frågan om statslösas rättsliga ställning
            utreds vidare. Tyvärr har regeringen inte tagit något av utredningens
            förslag vidare.
          </p>
          <p xml:id="i-LftUCHswbdNDdSzD61bP62">
            Under den tid som gått sedan utredningens förslag lades i en
            byrålåda på Regeringskansliet har familjer som varit i Sverige
            i 8, 10, 13, 16 år varken fått uppehållstillstånd eller kunnat
            utvisas. De är ofta statslösa palestinier, på flykt i generationer,
            inte sällan födda i grannländer där man haft tillfälliga arbetstillstånd.
          </p>
          <p xml:id="i-MJiXMj6bu1v6vNUweZPPyD">
            Det finns exempel på en palestinier vars föräldrar varit i Sverige
            i 13 år och under hela tiden medverkat kring sin utvisning. Två
            gånger har gränspolisen försökt verkställa utvisningen utan att
            lyckas. Först till Kuwait, sedan till Jordanien. Varför? Mamman
            är född statslös. Alltså inte medborgare någonstans. Gränspolisen
            har gjort bedömningen att det är omöjligt att verkställa beslutet
            och skickat tillbaka ärendet till Migrationsverket. Förvaltningsrätten
            har slagit fast att föräldrarna gjort allt de kunnat. Ändå fortsätter
            livet i ingenmansland för detta par. År efter år.
          </p>
          <p xml:id="i-Y8v7tzWkaupc4Qb5XVhmxC">
            En del av dem som drabbas av dessa brister i den svenska lagstiftningen
            är palestinier från Gaza. Jag behöver nog inte påminna statsrådet
            om hur situationen är i Gaza.
          </p>
          <p xml:id="i-KGV8j3AMQaV6hCDzw5b4X1">
            Vänsterpartiet menar att det borde ligga i alla länders intresse
            att motverka en lagstiftning, vare sig den är svensk eller EU-rättslig,
            som för med sig att fler människor tvingas leva som papperslösa.
            Trots det får både Sveriges och EU:s politik just de konsekvenserna.
            Vi menar också att det är olyckligt att regeringen inte agerat
            utifrån de konstruktiva förslag som utredningen presenterat, utan
            i stället fortsätter på den inslagna och repressiva vägen. Vi
            beklagar också att Migrationskommittén inte ville diskutera frågan.
          </p>
        </div>
        <div type="ipQuestion">
          <p xml:id="i-JmszELSH6U3W4dWMgiGest">
            Mot denna bakgrund vill jag fråga justitie- och migrationsminister
            Morgan Johansson:
            <list rend="unordered">
              <item>
                Varför har ministern inte tagit något initiativ med anledning
                av betänkandet Uppehållstillstånd på grund av praktiska verkställighetshinder
                och preskription (SOU 2017:84)?
              </item>
              <item>
                Hur avser ministern att agera för att se till att människor med
                praktiska verkställighetshinder inte fastnar i limbo?
              </item>
            </list>
          </p>
        </div>
      </div>
    </body>
  </text>
</TEI>
