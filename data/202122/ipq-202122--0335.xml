<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0335">
  <teiHeader>
    <fileDesc>
      <titleStmt>
        <title>Interpellation 2021/22:335 av Markus Wiechel (SD)</title>
        <author>Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:335 av Markus Wiechel (SD) till Socialminister Lena Hallengren (S) om Jämlikhetsperspektivet i pandemihanteringen</title>
          <idno type="rdwebb">H910335</idno>
          <ref type="dokument_url_text">http://data.riksdagen.se/dokument/H910335/text</ref>
          <ref type="dokument_url_html">http://data.riksdagen.se/dokument/H910335</ref>
          <ref type="dokumentstatus_url_xml">http://data.riksdagen.se/dokumentstatus/H910335</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <persName>Markus Wiechel</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QrV9mkQJN3TwxLiphymSYJ">
          <note>Interpellationen är återtagen</note>
        </correspAction>
        <correspAction type="sent" xml:id="i-7c2hm1gc3LWe1HFyqJKCzp" corresp="i-Lw92TAaAVgG8Kdf7YxhViy">
          <date when="2022-02-07"/>
        </correspAction>
        <correspAction type="received" xml:id="i-AmwwCNLMXfpQPWgWADqBcc" corresp="i-HxcQkHC9fDSzkJWgvdhDEF">
          <date when="2022-02-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LxbuN5orUXqoa4UYQeDozq">
            Interpellation 2021/22:335 Jämlikhetsperspektivet i pandemihanteringen
            av Markus Wiechel (SD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QDRYF7avT5KSfAxR7GJG6M">
            Det absolut minsta skattebetalarna i Sverige kan förvänta sig
            under kristider är att regeringen med tillhörande myndigheter
            gör allt de kan i syfte att skydda invånarna. Givetvis måste olika
            aspekter speglas mot varandra, såsom den positiva effekten av
            skyddsåtgärder kontra en eventuell negativ effekt. En negativ
            effekt kan exempelvis ha med folkhälsan att göra, eller med ekonomin.
          </p>
        </div>
        <div type="ipQuestion">
          <p xml:id="i-4FUPtXr4EU8zea8gaSBT9L">
            Under coronapandemin har dock en ytterst märklig aspekt lyfts
            av företrädare för Folkhälsomyndigheten i syfte att förhindra
            införandet av vissa allmänna skyddsåtgärder, nämligen den om jämlikhet,
            och det finns exempel från såväl synen på distansarbete eller
            användning av munskydd som vaccination.
            <list rend="unordered">
              <item>
                I mars 2020 intervjuades statsepidemiolog Anders Tegnell av Expressens
                politikreporter Niklas Svensson. Statsepidemiologen menade att
                det var problematiskt att verka för att människor skulle arbeta
                hemifrån då det skulle vara ett ”jämlikhetsproblem”.
              </item>
              <item>
                I november 2020 uttryckte Folkhälsomyndighetens nuvarande generaldirektör
                Karin Tegmark Wisell, som då var avdelningschef i myndigheten,
                att man inte rekommenderade munskydd med motiveringen att det
                handlade om ett problem med ”jämlikhet”.
              </item>
              <item>
                I en publikation som publicerats av Folkhälsomyndigheten i januari
                2022 motiveras myndighetens vaccinmotstånd också med att det är
                en fråga om jämlikhet: ”Alla barn i Sverige har inte samma hälsa
                och tillgång till vård, eftersom hälsan följer parametrar såsom
                föräldrarnas socioekonomiska status och utbildningsnivå. Ojämlikheterna
                kan förstärkas om vaccinationer mot covid-19 inte kan erbjudas
                och accepteras av alla barn eller alla föräldrar.”
              </item>
            </list>
          </p>
          <p xml:id="i-P6n5MPDSZRdbu4frefr3gk">
            Socialministern har i sin roll närmast blint lyssnat på Folkhälsomyndigheten
            under coronapandemin. Vidare har de omfattande och återkommande
            misstag som regeringen gjort, däribland det faktum att Sverige
            med över 16 000 coronadödsfall kommit att bli ett globalt skräckexempel,
            konsekvent avfärdats då socialministern återkommande skyllt på
            andra aktörer (såsom Folkhälsomyndigheten). Att inte skydda riskgrupper
            genom att exempelvis förorda andningsskydd eller distansarbete
            med hänvisning till att alla inte har samma förutsättningar till
            detta är, oavsett vad socialministern själv säger, i slutändan
            ett resultat av en avsaknad av politiska beslut från regeringen.
            Ansvaret vilar med andra ord ytterst på socialministern och hennes
            statsrådskollegor, som ju fått fria händer av oppositionen att
            vidta de åtgärder som varit nödvändiga under pandemin.
          </p>
          <p xml:id="i-Ln6SfAomAcKaQBqtyhtUCz">
            Folkhälsomyndighetens ovan nämnda dokument från januari 2022
            är tänkt att fungera som kunskapsunderlag till regeringen om varför
            vaccination mot covid-19 till barn yngre än tolv år inte rekommenderas.
            Sverige är som bekant återigen att betrakta som udda i pandemihanteringen.
            Såväl våra grannländer – som lyckats avsevärt mycket bättre under
            pandemin – som hela övriga Västeuropa har fattat annorlunda beslut.
            Vaccin till barn under tolv år erbjuds inte bara till samtliga,
            utan de rekommenderas. Publikationen gör att det återigen finns
            goda skäl att höra om vilken roll jämlikhet fyller i fråga om
            att skydda befolkningen i kristider, med utgångspunkt från coronapandemin.
          </p>
        </div>
        <div type="ipQuestion">
          <p xml:id="i-FuoxzUH83u6Y836Upuy1NY">
            Socialminister Lena Hallengren önskas därför svara på följande
            frågor:
            <list rend="unordered">
              <item>
                I vilken utsträckning har jämlikhetsperspektivet rent generellt
                speglat ministerns och regeringens beslut om åtgärder under coronapandemin?
              </item>
              <item>
                Anser ministern att jämlikhetsperspektivet ska prägla myndigheters
                beslut och avser ministern vidta några generella åtgärder utifrån
                sin ståndpunkt?
              </item>
              <item>
                Anser ministern på det stora hela att de råd hon fått från bland
                annat Folkhälsomyndigheten har varit tillfredsställande i syfte
                att nå ett positivt resultat, och tänker ministern utifrån sin
                ståndpunkt verka för förändrade arbetssätt vid hantering av eventuella
                framtida pandemier?​
              </item>
            </list>
          </p>
        </div>
      </div>
    </body>
  </text>
</TEI>
