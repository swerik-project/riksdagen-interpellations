<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0098">
  <teiHeader>
    <fileDesc>
      <titleStmt>
        <title>Interpellation 2021/22:98 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:98 av Amineh Kakabaveh (-) till Utrikesminister Ann Linde (S) om HDP:s fängslade politiker samt kurdfrågan i Turkiet, Europa och Sverige</title>
          <idno type="rdwebb">H91098</idno>
          <ref type="dokument_url_text">http://data.riksdagen.se/dokument/H91098/text</ref>
          <ref type="dokument_url_html">http://data.riksdagen.se/dokument/H91098</ref>
          <ref type="dokumentstatus_url_xml">http://data.riksdagen.se/dokumentstatus/H91098</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KS15tarLtVe4JRgHLmR3HG">
          <note>Interpellationen är inlämnad</note>
        </correspAction>
        <correspAction type="sent" xml:id="i-92wBmXsf5VraEifcnAUMCg" corresp="i-548HUVvKe8n48M3pQmFeUC">
          <date when="2021-11-03"/>
        </correspAction>
        <correspAction type="received" xml:id="i-C27PsrwjtP3uzsVh4pSFUg" corresp="i-HYbURAzNUTvqh65pcPmmZx">
          <date when="2021-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RC1MuTT1jpr5hEkdVJ7g2A">
            Interpellation 2021/22:98 HDP:s fängslade politiker samt kurdfrågan
            i Turkiet, Europa och Sverige av Amineh Kakabaveh (-) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V1z6b4kGnzsnv9PeC9F5m9">
            Den 24 oktober i år kunde man läsa att en rad ambassadörer från
            EU:s medlemsstater förklarats persona non grata i Turkiet. Den
            utlösande orsaken till den turkiska regeringens beslut (om det
            nu är ett verkligt regeringsbeslut eller bara ett lynnesutbrott
            från president Erdoğans sida är i skrivande stund osäkert) är
            tydligen att man från europeisk sida krävt att affärsmannen Osman
            Kavala ska släppas fri och att de regelbundet återkommande arresteringarna
            av honom – där kritiken av Erdoğanregimen är enda orsak – ska
            upphöra.
          </p>
          <p xml:id="i-RhCUUfJgrjmcdxXiirBCFq">
            President Erdoğans irritation över Sveriges kritik mot hanteringen
            av Osman Kavala är dock inte den enda orsaken till beslutet att
            förklara Sveriges och en rad andra europeiska staters ambassadörer
            persona non grata i Turkiet. Det finns flera.
          </p>
          <p xml:id="i-WQsDw1PDsknjTuo3bhzoCc">
            Det har från europeisk sida under lång tid förekommit stark kritik
            på en rad punkter mot president Erdoğan och hans styre. Presidenten
            har låtit fängsla för honom misshagliga ledamöter i landets parlament.
            Erdoğan har fängslat 5 000 folkvalda politiker och medlemmar i
            HDP. Flera hundra kurdiska kommunfullmäktigeledamöter och kommunalråd
            från HDP har ersatts med regimens egna män medan de folkvalda
            sitter fängslade utan någon rättegång, däribland HDP:s ledare
            Selahattin Demirtaş och Figen Yüksekdağ i hela sex år. Erdoğan
            har infört undantagstillstånd i landets kurdiska områden, vilket
            avsevärt försvårat den kurdiska befolkningens dagliga försörjning
            och medfört flera brott mot mänskliga rättigheter från den turkiska
            militärens sida. Han har genomfört militära angrepp på grannländer
            och ockuperat andra länders territorium genom att låta turkiska
            militär gå in den syriska staden Afrin i Rojavaprovinsen, vilket
            är ett solklart folkrättsbrott. Och i det turkiska parlamentet
            har Erdoğans parti med stöd av det högernationalistiska partiet
            MHP förlängt den turkiska ockupationsmaktens närvaro i Afrin.
            Erdoğan låter turkisk militär bomba de kurdiska områdena i Irak.
            Övergrepp, mord och bombningar är vardag för hundratusentals civila
            kurder i Afrin och i gränsområdena i Kurdistan och Irak.
          </p>
          <p xml:id="i-VPLGfwRL8q2TKgBBpwQN4V">
            Erdoğans kvinnohat är också uppenbart då Turkiet lämnat Istanbulkonventionen.
            Därmed legitimerar Erdoğan mäns våld mot kvinnor. Våldtäkt inom
            äktenskapet förvandlas till en familjeangelägenhet. Han har öppet
            förklarat att ”demokrati inte är målet”. Men vem ska styra landet
            då, om inte folket i demokratisk ordning ska göra det? Vilket
            statsskick avser han då att införa? Denna lista av förbrytelser
            kan göras längre, men jag tvingas avstå av utrymmesskäl.
          </p>
          <p xml:id="i-Uirk5f46MAM13aoFP1T7UC">
            President Erdoğan har rest sin nationalistiska tuppkam allt högre
            samtidigt som landets ekonomi försämras och kurvorna i de ekonomiska
            diagrammen slaknar och slokar. Det är ett urgammalt knep att dölja
            inrikespolitiska misslyckanden med hjälp av en nationalistisk
            aggressiv utrikespolitik och försöka dölja sina egna misslyckanden
            genom att angripa omgivningen.
          </p>
          <p xml:id="i-Y5sHKagjutbEgkkZMeH3GS">
            För ett par decennier sedan sökte Turkiet närma sig Europa. Man
            sökte medlemskap i EU men lyckades inte förverkliga vad som angavs
            i de så kallade Köpenhamnskriterierna när det gällde mänskliga
            rättigheter. Turkiska ledningar och myndigheter trodde tydligen
            att EU inte tog mänskliga rättigheter på allvar. Men när man upptäckte
            att EU gjorde det började man orientera sig i en annan riktning.
            Trots rivaliteten i religiösa frågor har i stället den turkiska
            regeringen sökt sig närmare Iran och Saudiarabien – något som
            knappast gynnar vare sig folken i Turkiet eller i Europa.
          </p>
          <p xml:id="i-PKximfj1CPmbswo119P8kK">
            Sverige måste få EU att förmå den turkiska regeringen med dess
            hysteriske och maktberusade president att besinna sig och se verkligheten
            i ögonen och respektera de mänskliga rättigheterna och folkrätten.
            Görs inga påtagliga förändringar på den punkten kan den turkiska
            regeringen knappast kräva någon respekt från andra stater.
          </p>
          <p xml:id="i-BvNP7wBu9YikZWTretnhVb">
            Det är dags för Sverige och EU att driva frågan om en lösning
            på den så kallade kurdiska frågan.
          </p>
          <p xml:id="i-K84tUFp8JoKKLiEQdKsd1Q">
            När partier och rörelser som verkar för eller uttalar sitt stöd
            för kurdernas rättigheter, exempelvis HDP, kallas de och behandlas
            de som ”terrorister”. När sådana partier kommer över 10-procentspärren
            förbjuds de och dess ledare fängslas utan rättegång. När sådant
            händer handlar det inte om att skapa någon normalisering eller
            fredliga förhållande utan om politisk provokation och aggression.
          </p>
          <p xml:id="i-MWFpALbmEnqbmsUkbV8bxR">
            När man terrorstämplar de kurdiska partierna PYD i Rojava i Syrien
            och PKK i turkiska Kurdistan öppnar man möjligheten för Erdoğan
            att fritt ockupera kurdiska områden i Syrien eller att bomba Irak,
            döda människor, förstöra bebyggelse, lantbruk och naturresurser
            och därmed omintetgöra försörjningsmöjligheterna för tusentals
            fattiga jordbrukare i gränsområden.
          </p>
          <p xml:id="i-A5mVmyw5BqwnsTXeaH6j2Z">
            Terrorstämpeln har också förlamat Sveriges och EU:s möjligheter
            att agera och ta ställning emot Turkiet och kampen för kurdernas
            grundläggande rättigheter. Därför finns all anledning för Sverige
            och EU att tänka om och analysera och ompröva sina tidigare ställningstaganden
            i stället för att köpa Erdoğans aggressiva politik och acceptera
            folkrättsbrott.
          </p>
        </div>
        <div type="ipQuestion">
          <p xml:id="i-QEHPHT1Pk4fbdq5mRkmWWA">
            Med anledning av ovanstående vill jag fråga utrikesminister Ann
            Linde:
            <list rend="unordered">
              <item>
                Vilka åtgärder avser Sverige som enskild stat och som medlem
                av EU att vidta för att förmå Turkiets regering och president
                att respektera folkrätten, demokratiska principer och mänskliga
                rättigheter?
              </item>
              <item>
                Kommer ministern att i EU och för Sveriges del kräva frigivning
                av ledande HDP-politiker som Selahattin Demirtaş, Figen Yüksekdağ
                och andra folkvalda politiker på kommunal och länsnivå?
              </item>
              <item>
                Vad avser Sverige att göra för att utveckla de diplomatiska förbindelserna
                med Turkiet så att Sverige kan bidra till en mer demokratisk utveckling
                i ett Turkiet där mänskliga rättigheter, alla etniska folkgruppers
                rättigheter och kvinnors rättigheter respekteras?
              </item>
              <item>
                Kommer Sverige att ta initiativ för att förmå Erdoğan lösa den
                kurdiska frågan genom en fredlig lösning?
              </item>
            </list>
          </p>
        </div>
      </div>
    </body>
  </text>
</TEI>
