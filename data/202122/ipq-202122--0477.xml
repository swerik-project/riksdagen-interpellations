<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0477">
  <teiHeader>
    <fileDesc>
      <titleStmt>
        <title>Interpellation 2021/22:477 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:477 av Amineh Kakabaveh (-) till Justitie- och inrikesminister Morgan Johansson (S) om Utvisningar av kurder</title>
          <idno type="rdwebb">H910477</idno>
          <ref type="dokument_url_text">http://data.riksdagen.se/dokument/H910477/text</ref>
          <ref type="dokument_url_html">http://data.riksdagen.se/dokument/H910477</ref>
          <ref type="dokumentstatus_url_xml">http://data.riksdagen.se/dokumentstatus/H910477</ref>
          <ref type="downloadurl">https://mhdownload.riksdagen.se/VOD1/HD/2442206290016934521_720p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utvisningar-av-kurder_H910477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och inrikesminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och inrikesminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UJnVv6wgbbYFaiDg64RrYH">
          <note>Interpellationen är besvarad</note>
        </correspAction>
        <correspAction type="sent" xml:id="i-222Tk7LUcsT36jL2jJ1HpQ" corresp="i-548HUVvKe8n48M3pQmFeUC">
          <date when="2022-05-02"/>
        </correspAction>
        <correspAction type="received" xml:id="i-JyeuV75asgkWKRrEHw894W" corresp="i-UPW2cbGnTUbMZaKTrot5Bh">
          <date when="2022-05-05"/>
        </correspAction>
        <correspAction type="answered" xml:id="i-NSgBQUehcG1MRHJiBN7mZh">
          <date when="2022-06-29"/>
          <time when="09:25:14" dur="PT176S"/>
        </correspAction>
        <correspAction type="answered" xml:id="i-MSjN2JTcxLHhk8mexM6Gkq" corresp="i-UPW2cbGnTUbMZaKTrot5Bh">
          <date when="2022-06-29"/>
        </correspAction>
        <correspContext corresp="i-NSgBQUehcG1MRHJiBN7mZh">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-AN3ZzBfJHvkuejUmagH9Xz" type="discussed" corresp="i-548HUVvKe8n48M3pQmFeUC">
          <date when="2022-06-29"/>
          <time when="09:28:10" dur="PT246S"/>
        </correspAction>
        <correspContext corresp="i-AN3ZzBfJHvkuejUmagH9Xz">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-UGTWtsLFQrmMmtYeYbsMbk" type="discussed" corresp="i-UPW2cbGnTUbMZaKTrot5Bh">
          <date when="2022-06-29"/>
          <time when="09:32:16" dur="PT249S"/>
        </correspAction>
        <correspContext corresp="i-UGTWtsLFQrmMmtYeYbsMbk">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-KHpN6oLqu7PPS6wUEo12fp" type="discussed" corresp="i-548HUVvKe8n48M3pQmFeUC">
          <date when="2022-06-29"/>
          <time when="09:36:25" dur="PT245S"/>
        </correspAction>
        <correspContext corresp="i-KHpN6oLqu7PPS6wUEo12fp">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-7zUWkQk2y5eJFm1py7JDCM" type="discussed" corresp="i-UPW2cbGnTUbMZaKTrot5Bh">
          <date when="2022-06-29"/>
          <time when="09:40:30" dur="PT205S"/>
        </correspAction>
        <correspContext corresp="i-7zUWkQk2y5eJFm1py7JDCM">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-UPxJLbcnaNAy3kdA7TZEjz" type="discussed" corresp="i-548HUVvKe8n48M3pQmFeUC">
          <date when="2022-06-29"/>
          <time when="09:43:55" dur="PT136S"/>
        </correspAction>
        <correspContext corresp="i-UPxJLbcnaNAy3kdA7TZEjz">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
        <correspAction xml:id="i-K4HQ8MzbYCsDUgsA96444b" type="discussed" corresp="i-UPW2cbGnTUbMZaKTrot5Bh">
          <date when="2022-06-29"/>
          <time when="09:46:11" dur="PT131S"/>
        </correspAction>
        <correspContext corresp="i-K4HQ8MzbYCsDUgsA96444b">
          <ref type="record" target="prot-202122--139">Protokoll 2021/22:139 Onsdagen den 29 juni</ref>
          <ref type="recordSection" target="unsetDivId">Svar på interpellation 2021/22:477 om utvisningar av kurder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A68oj4vgT8bbMahV8rERuG">
            Interpellation 2021/22:477 Utvisningar av kurder av Amineh Kakabaveh
            (-) till Justitie- och inrikesminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NfcDgFFHFhbAXAEzyyvX6P">
            Regeringen och det socialdemokratiska partiet har ett gott samarbete
            med de kurdiska befrielseorganisationerna YPJ, YPG och deras politiska
            parti PYD, vars medlemmar och sympatisörer i dag är terrorstämplade
            av Säpo.
          </p>
          <p xml:id="i-RXUTMYZvPxRTA3H9nv8i4w">
            Regeringen och Sverige stöder självstyret i Rojava i nordöstra
            Syrien och dess arbete för demokrati, jämställdhet och respekt
            för mänskliga rättigheter. Man menar att självstyret i Rojava
            är viktigt i Mellanöstern, och man vill fortsätta att stödja det
            med återuppbyggnaden efter kriget. Man menar också att det politiska
            partiet PYD har en bärande roll i detta självstyre och utgör en
            legitim samtalspartner.
          </p>
          <p xml:id="i-SWvgyfirdTu2SHTttXZnu7">
            Kampen mot IS/Daish har krävt stora uppoffringar och är ännu
            inte helt avslutad. YPG/YPJ har en central del i det här arbetet,
            och Sverige stödde och fortsätter att stödja dessa organisationer
            i deras kamp mot barbariet från IS/Daish.
          </p>
          <p xml:id="i-YMFNxk3jxpdwKkP22dGzm4">
            Slaget om Kobane var en viktig vändpunkt. De kurdiska styrkornas
            insatser på marken var direkt avgörande i kampen mot IS/Daish.
            Sverige utgör alltså en del i den internationella koalitionen
            mot IS/Daish.
          </p>
          <p xml:id="i-7FTEJ2TvjXUXThjLgF9bjH">
            De allra flesta av oss har hört om Daishs grymma och brutala
            handlingar mot kristna, mot homosexuella och mot de tusentals
            yazidier som blev mördade och vars flickebarn och kvinnor blev
            sexslavar för islamiska terrorister för sin etnicitets och religions
            skull. Allra vedervärdigast var IS/Daishs brutalitet mot yazidiska,
            kristna och shiamuslimska flickor och kvinnor.
          </p>
          <p xml:id="i-FfSv64Qb8syJLt7T9hNgw5">
            I krigets spår tvingades många människor också att fly från terror
            och förtryck. Rättssäkerheten för dessa människor måste garanteras.
            Flera av dem kom till Sverige – en del av dem hade själva deltagit
            i den direkta konfrontationen med Daish, andra sympatiserade med
            YPG/YPJ, menar regeringen.
          </p>
          <p xml:id="i-2qXWr7HmP4BbMSwJUpPKio">
            Att PYD och dess organisationer, som kämpat mot de förfärande
            terrorhandlingarna, av en svensk myndighet (Säpo) stämplats som
            terrorister är oacceptabelt, enligt regeringen.
          </p>
          <p xml:id="i-K66gTFZHReKrEmWMuymwdy">
            Hundratals av dem som bekämpat Daish/IS eller flytt från dess
            terror och från den turkiska och den iranska regimens terror stämplas
            i dag som terrorister. Trots det socialdemokratiska partiets skarpa
            uttalanden mot kriget och trots regeringens stöd till de kurdiska
            styrkorna stämplas många av dessa människor som terrorister av
            Säpo, vilket får till följd att deras uppehållstillstånd dras
            in och deras ansökningar om medborgarskap i Sverige avslås. Människor
            som sympatiserat med eller har en bakgrund i kampen mot terrororganisationen
            Daish/IS hamnar därmed i ett totalt rättsosäkerhetstillstånd i
            Sverige. De som deltagit i eller sympatiserat med kampen mot Daish
            drabbas av den absurda beskyllningen eller misstanken att själva
            vara terrorister. Man vill bra gärna veta varifrån svenska myndigheter
            hämtar sådana uppgifter – inte minst vilka utländska säkerhetstjänster
            som stått till tjänst med lämna sådana till Säpo. Man trodde alltså
            att åsiktsregistreringstiderna var förbi.
          </p>
          <p xml:id="i-BYvUd9h6jSJVYcaTqkd5RP">
            Många kurder som är födda eller uppvuxna i Sverige har genom
            dessa misstänkliggöranden missat jobb eller nekats jobb för att
            de har deltagit i demonstrationer mot IS/Daish och/eller visat
            sitt stöd i sociala medier för YPG och YPJ samt HDP och PYD.
          </p>
          <p xml:id="i-KU4sXAby1WrmtUza9WWbZW">
            Förra året tog jag i en interpellation upp att minst 38 människor
            har drabbats av Säpos bannstråle.
          </p>
          <p xml:id="i-2wmXJcLaR6F4nGvyYnisBA">
            Den siffran har i dag mer än fördubblats. Sveriges Radio har
            gjort flera reportage om kurdiska politiska flyktingar som kämpat
            och kämpar för demokrati, mänskliga rättigheter och frihet eller
            stöder kurdernas grundläggande rättigheter men klassas som terrorister
            av svensk Säpo.
          </p>
          <p xml:id="i-X7dCWr1mnefSQ9zwQQosAR">
            Det väl känt att en svensk säkerhetstjänst samarbetar med andra
            staters och regimers säkerhetsorgan. En del av dessa regimer,
            bland annat i Mellanöstern, har gjort sig kända för att inte vara
            några framstående tillskyndare av demokrati och mänskliga rättigheter
            utan har betraktat demokratiska partier och organisationer – särskilt
            om de varit kurdiska – som sina fiender och i flera fall fängslat
            dem. Hårdast drabbat i det avseendet är HDP i Turkiet.
          </p>
          <p xml:id="i-Hm2tNTnnPTLsBCjEX4vfsn">
            Det finns även fall av den arten att de väl passar in några av
            Franz Kafkas romaner. Dit hör fallet Zozan Büyük. Hon är kurd,
            är gift i Sverige och har två barn och har sedan länge haft belgiskt
            medborgarskap. Säpo har tydligen funnit att hon är en säkerhetsrisk,
            och hon utvisas till det land, Belgien, där hon har medborgarskap
            och inte anses vara en säkerhetsrisk. Utvisningen medför att familjen
            splittras.
          </p>
          <p xml:id="i-UhCCZfF4VhY1hPB6ipqmZD">
            Det finns all anledning att fråga sig varför Zozan är en säkerhetsrisk
            i Sverige men inte i Belgien. Till saken hör att Zozan inte varit
            politiskt aktiv, utan hennes far och farbror har tidigare varit
            det. Allt är dock sekretessbelagt. Allt slutar med ett jättelikt
            frågetecken.
          </p>
          <p xml:id="i-43quUFoRy333gz7NEpFK8J">
            Varifrån fick Säpo de uppgifter på vilka man grundade utvisningen
            och som ingen annan än Säpo känner till? Att kollektivt skuldbelägga
            eller stämpla en folkgrupp som terrorister anstår inte en demokrati.
            Men det absurda har skett, och det sker i dag i det dolda i det
            världens mest demokratiska land.
          </p>
          <p xml:id="i-TiotvVB2apgpqRUwHnLxas">
            Att betrakta människor som flytt undan terrorism eller försvarat
            sig mot eller bekämpat terrorism som terrorister är en orimlig
            ordning, och än mer otillfredsställande är att människor utvisas
            på grunder som är okända för alla utom Säpo.
          </p>
        </div>
        <div type="ipQuestion">
          <p xml:id="i-JCLzQkrDGaVEoYpT9Leq98">
            Jag vill därför ställa följande frågor till justitie- och inrikesminister
            Morgan Johansson:
            <list rend="unordered">
              <item>
                Avser ministern att inom ramen för sin styrning av Säpo låta
                granska eller vidta några andra generella åtgärder med anledning
                av det som har framförts om terrorstämpling av de kurder som kämpat
                för eller stött kurdiska organisationer som bekämpat terrororganisationen
                IS/Daish?
              </item>
              <item>
                Kommer ministern och regeringen att på något sätt göra det möjligt
                för kurder i Sverige som nekas asyl eller uppehållstillstånd att
                få vetskap om vilka grunderna för detta är?
              </item>
              <item>
                Avser ministern och regeringen att redovisa hur man bedömer rättssäkerheten
                för asylsökande när uppgifterna om de asylsökande kommer från
                olika stater och regimer i Mellanöstern som förvägrar kurderna
                deras mänskliga och demokratiska rättigheter och stämplar deras
                organisationer – och dessa organisationers medlemmar, företrädare
                och sympatisörer – som terrorister?
              </item>
            </list>
          </p>
        </div>
      </div>
    </body>
  </text>
</TEI>
