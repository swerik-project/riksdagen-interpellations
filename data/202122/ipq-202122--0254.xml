<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0254">
  <teiHeader>
    <fileDesc>
      <titleStmt>
        <title>Interpellation 2021/22:254 av Maria Ferm (MP)</title>
        <author>Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:254 av Maria Ferm (MP) till Statsrådet Matilda Ernkrans (S) om Bistånd som påtryckningsmedel</title>
          <idno type="rdwebb">H910254</idno>
          <ref type="dokument_url_text">http://data.riksdagen.se/dokument/H910254/text</ref>
          <ref type="dokument_url_html">http://data.riksdagen.se/dokument/H910254</ref>
          <ref type="dokumentstatus_url_xml">http://data.riksdagen.se/dokumentstatus/H910254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <persName>Maria Ferm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <persName>Statsrådet Matilda Ernkrans</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-LArNYBT8P6kjAFNrz56t3F">
          <note>Interpellationen är återtagen</note>
        </correspAction>
        <correspAction type="sent" xml:id="i-Q7TApDaFKKJM5K8eL69Q9R" corresp="i-HsGsAzKWHQY5pjyAYNXAz7">
          <date when="2022-01-11"/>
        </correspAction>
        <correspAction type="received" xml:id="i-DdVjLW2PDgfvVHMdyJqoCT" corresp="i-PMx51X9QbaLUMtQNq6sVfz">
          <date when="2022-01-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CSkxMAgmoYCmwkjtuR5ZbT">
            Interpellation 2021/22:254 Bistånd som påtryckningsmedel av Maria
            Ferm (MP) till Statsrådet Matilda Ernkrans (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DTtevUEso719VjKMsYGSGv">
            Den 29 december höll statsråden Johansson och Ygeman en pressträff
            om regeringens nya förslag för att få fler människor att utvisas
            ifrån Sverige. Regeringen föreslår dels att Migrationsverket och
            Polismyndigheten ska intensifiera sitt arbete med återvändande
            och dels att Sida ska få i uppdrag att kartlägga hur biståndet
            ska användas för att förmå fler att återvända.
          </p>
          <p xml:id="i-Dsep9yVmFweZREmCvGH1ES">
            När det gäller Migrationsverkets och Polismyndighetens uppdrag
            som ska intensifieras är det oklart vad dessa myndigheter i stället
            ska prioritera bort. Polisförbundet har ställt sig skeptiskt till
            hur detta ska hinnas med på ett rättssäkert sätt samtidigt som
            polisen har många andra viktiga uppgifter att prioritera.
          </p>
          <p xml:id="i-R6kHtYUV3FXUaWByTXZ33U">
            Att människor blir kvar i Sverige kan bero på många saker; att
            det skulle strida mot internationella konventioner att skicka
            tillbaka dem, att människor av rädsla för att återvända gömmer
            sig från svenska myndigheter eller att hemländerna vägrar att
            ta emot sina medborgare som tvångsutvisas är några. Ett effektivt
            och värdigt återvändande ska bygga på frivillighet i första hand.
          </p>
          <p xml:id="i-Xc1YxLy6ePGN7czuHdQpZU">
            Den socialdemokratiska regeringen föreslår nu att biståndet ska
            villkoras med krav på återtagande och användas som påtryckningsmedel
            mot dessa länder. Att använda biståndet som påtryckningsmedel
            för att lättare kunna tvångsutvisa människor från Sverige är en
            oroväckande förändring av det svenska biståndets kärnvärderingar.
            Tidigare har liknande förslag kommit från högerpartier, och senast
            ville SD använda biståndet för att förmå människor att återvandra
            från Sverige.
          </p>
          <p xml:id="i-DnGnhAwaDM2sdXxKprZU6f">
            Det är också ett slag i luften eftersom det är förbjudet att
            använda biståndet på detta sätt enligt OECD-Dac-regelverket. Det
            är också mycket lite av biståndet som går direkt till stater.
            De som kommer att drabbas av indraget bistånd är i stället personer
            i fattigdom och utsatthet.
          </p>
          <p xml:id="i-7m9HJMdJ315VvQgUbcDqtY">
            Magnus Walan på Diakonia kommenterar förslaget på följande sätt
            till tidningen Omvärlden:
          </p>
          <p xml:id="i-MzmPNpRfUewJEMGTqTPi7C">
            ”Det är allvarligt om Socialdemokraterna tror att bistånd ska
            användas som ett utpressningsinstrument. Det blir ett kolonialt
            bistånd. Dels får humanitärt bistånd inte användas alls på detta
            sätt, dels går mycket lite av bistånd till stater och då blir
            utpressningen inte ”effektiv”. De som drabbas av ett indraget
            bistånd blir människor som lever i extrem utsatthet och grupper
            som kanske utmanar makten kring jämställdhet och demokrati.”
          </p>
          <p xml:id="i-ETSeWFrZz798JTQ2qUECUM">
            Miljöpartiet oroas över att den socialdemokratiska regeringen
            så snabbt ändrar den svenska linjen om att bistånd ska användas
            för att bekämpa fattigdom och uppfylla de globala utvecklingsmålen
            och inte för att förmå fler att återvända.
          </p>
          <p xml:id="i-T4aLirAxEWCETzyHx3kB4e">
            Självklart ska länder ta emot sina egna medborgare, men att använda
            biståndet som påtryckningsmedel för att tvinga fram återvändandeavtal
            är något som bara kommer drabba dem som allra mest är i behov
            av bistånd. Coronapandemins konsekvenser för människor som lever
            i fattigdom har varit förödande. Att i detta läge vilja villkora
            biståndet och försvåra för människor som är på flykt visar att
            S-regeringen nu har gått ifrån sina grundvärden om internationell
            solidaritet.
          </p>
        </div>
        <div type="ipQuestion">
          <p xml:id="i-Es2q4naWYHAJQbsNiBxc4a">
            Mot bakgrund av ovanstående vill jag fråga statsrådet Matilda
            Ernkrans, som inte deltog på presskonferensen där förslaget om
            att villkora biståndet presenterades, följande:
            <list rend="unordered">
              <item>
                Avser statsrådet att förändra den svenska biståndspolitiken i
                strid med OECD-Dac-regelverket och använda bistånd som påtryckningsmedel
                för tvångsutvisningar?
              </item>
              <item>
                På vilket sätt avser statsrådet att säkerställa att den förändrade
                politiken inte går ut över de biståndspolitiska målen?
              </item>
            </list>
          </p>
        </div>
      </div>
    </body>
  </text>
</TEI>
