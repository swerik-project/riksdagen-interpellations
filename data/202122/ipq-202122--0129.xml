<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0129">
  <teiHeader>
    <fileDesc>
      <titleStmt>
        <title>Interpellation 2021/22:129 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:129 av Lars Beckman (M) till Socialminister Lena Hallengren (S) om Mobila rullstolsgarage</title>
          <idno type="rdwebb">H910129</idno>
          <ref type="dokument_url_text">http://data.riksdagen.se/dokument/H910129/text</ref>
          <ref type="dokument_url_html">http://data.riksdagen.se/dokument/H910129</ref>
          <ref type="dokumentstatus_url_xml">http://data.riksdagen.se/dokumentstatus/H910129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-JEGtMTBa8dgg9jghJfJVo7">
          <note>Interpellationen är återtagen</note>
        </correspAction>
        <correspAction type="sent" xml:id="i-EVcvLFzM8CzuHm2gkLemsu" corresp="i-8LDEcfmJoNdnZMCPvSjiNu">
          <date when="2021-12-01"/>
        </correspAction>
        <correspAction type="received" xml:id="i-3fojKaK69eE3QRgEmrnt3F" corresp="i-HxcQkHC9fDSzkJWgvdhDEF">
          <date when="2021-12-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7Wy1gmQLweRnwcdJYyr5Gg">
            Interpellation 2021/22:129 Mobila rullstolsgarage av Lars Beckman
            (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JDzyZ9JsaXudZkhX2y7fyy">
            Många personer med särskilda behov sitter sedan december 2020
            inlåsta i sina hem runt om i Sverige då de inte får tillgång till
            de hjälpmedel som har förskrivits och som de har rätt till.
          </p>
          <p xml:id="i-2GeSowNShGEmT3HUzuk7c5">
            Sedan Högsta förvaltningsdomstolen (HFD) slog fast att de mobila
            rullstolsgarage som tillhandahållits under 25 år inte längre är
            att anse som bostadsanpassning lämnar de flesta hjälpmedelscentraler
            inte ut elrullstolar och elskotrar om det saknas möjlighet till
            låsbart och frostfritt utrymme med laddningsmöjlighet. Frågan
            drevs aktivt mot exkludering från bostadsanpassningsbidrag av
            tillsynsmyndigheten Boverket samt SKR, som i separata inlagor
            till HFD tydliggjorde sin uppfattning att bidrag till förvaring
            i specialgarage skulle upphöra. De gjorde det väl medvetna om
            konsekvenserna, att det varit en vedertagen lösning under 25 år
            samt framför allt vetskap om den totala avsaknaden av alternativa
            lösningar.
          </p>
          <p xml:id="i-tuMirNudGiPUTQ9fCMceW">
            I grunden finns en konflikt mellan region och kommun om vem som
            ska bekosta hjälpmedlen. Därmed har SKR också ett särskilt ansvar
            då de själva tagit aktiv ställning i frågan utan alternativ lösning.
            Socialministern upplystes om detta mycket tydligt redan i januari
            2020 och har svarat att kontakter tagits med SKR för att lösa
            situationen. Det har nu snart gått 12 månader, och allt fler människor
            sitter instängda i sina hem utan möjlighet att delta i samhället.
            Detta strider i allra högsta grad mot funktionshinderspolitiken
            och FN-konventionen om rättigheter för människor med funktionsnedsättning
            och hör definitivt inte hemma i den välfärd som regeringen säger
            sig värna om. I en tidigare interpellationsdebatt med mig i ämnet
            klargjorde ministern att det skulle komma en lösning – då i närtid
            när debatten skedde.
          </p>
          <p xml:id="i-39BQX5cu5Dyb283kTpQjFF">
            Varför har inte socialministern tillsett att dessa människor
            fått hjälp genom en övergångsregel efter den märkliga domen? I
            stället har det enda svaret varit att SKR arbetar med frågan samt
            en tillsatt utredning gällande bostadsanpassningslagen som helhet.
            En utredning som i sig är självklar då nedgången och nedmonteringen
            av bostadsanpassning som pågått de senaste åren är mycket tydlig
            och uppenbar. Att tillsätta en generell utredning gällande lagen
            om bostadsanpassning som ska slutföras till 2023 hjälper inte
            de människor som nu sitter instängda.
          </p>
          <p xml:id="i-YRCBs1MiWzGdHbBNFbyfdi">
            Vi talar om de allra sköraste i samhället och framför allt alla
            dem som har sin bostad i flerfamiljshus inom till exempel allmännyttan,
            där de saknar möjlighet att påverka förvaringsmöjligheten.
          </p>
          <p xml:id="i-DYzZoVLWc93Zz4z73hYN5e">
            I en skriftlig fråga inlämnad till den tidigare regeringen ställde
            jag frågan vad ministern ämnar göra för att omgående lösa den
            akuta situationen för alla de människor som nu sitter instängda
            i sina hem och som är i behov av hjälpmedel och bostadsanpassning.
            Svaret var att regeringen har gett Boverket i uppdrag att lämna
            förslag på åtgärder, om de i lagen om bostadsanpassningsbidrag
            finner hinder för att personer med funktionsnedsättning får tillgång
            till nödvändiga anpassningar i bostaden. Förhållandet mellan bostadsanpassningsbidrag
            och förskrivning av hjälpmedel enligt hälso- och sjukvårdslagen
            ska särskilt belysas. Boverket kan lämna förslag på ändringar
            i nämnda lag.
          </p>
          <p xml:id="i-NKNNZ4uF8pjkwz3Cn9km7Z">
            Med anledning av detta vill jag fråga socialminister Lena Hallengren:
          </p>
          <p xml:id="i-C8ursz3TCBQwsgq4VjGNBT">
            När kommer ministern att agera genom att lägga fram förslag till
            ny lagstiftning till riksdagen för att lösa den akuta situationen
            för alla de tusentals personer som berörs av frågan?
          </p>
        </div>
      </div>
    </body>
  </text>
</TEI>
