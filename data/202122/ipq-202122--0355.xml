<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0355">
  <teiHeader>
    <fileDesc>
      <titleStmt>
        <title>Interpellation 2021/22:355 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:355 av Johan Hultberg (M) till Socialminister Lena Hallengren (S) om Visionen för e-hälsa 2025</title>
          <idno type="rdwebb">H910355</idno>
          <ref type="dokument_url_text">http://data.riksdagen.se/dokument/H910355/text</ref>
          <ref type="dokument_url_html">http://data.riksdagen.se/dokument/H910355</ref>
          <ref type="dokumentstatus_url_xml">http://data.riksdagen.se/dokumentstatus/H910355</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HG7fEWGCNekVBbEksFAGL6">
          <note>Interpellationen är återtagen</note>
        </correspAction>
        <correspAction type="sent" xml:id="i-KqCSp1BxEmCLYVnqX8ZVrZ" corresp="i-5tbgYo4dBB9rh3uBeCweBm">
          <date when="2022-02-17"/>
        </correspAction>
        <correspAction type="received" xml:id="i-hqHQibctxV8t9HbpB6kbN" corresp="i-HxcQkHC9fDSzkJWgvdhDEF">
          <date when="2022-02-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3HgHTBAuLQwgmtfunTgVzd">
            Interpellation 2021/22:355 Visionen för e-hälsa 2025 av Johan
            Hultberg (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5V16MsFKJDQF6Ui6otWRKz">
            Den nuvarande socialdemokratiska regeringen saknar handlingskraft.
            Mål och visioner följs inte av tillräckliga åtgärder och reformer.
            Det är ett genomgående problem som syns inom alltifrån kriminalpolitiken
            till jordbrukspolitiken. Därför har Sverige för få poliser och
            vårt jordbruk en för svag konkurrenskraft. Problemet går också
            igen inom socialpolitiken. I denna interpellation vill jag specifikt
            lyfta regeringens bristfälliga arbete för att förverkliga visionen
            att Sverige ska vara bäst i världen på e-hälsa år 2025.
          </p>
          <p xml:id="i-Kt5t7sZJrmGz9G6XDdtVTA">
            Digitaliseringen skapar fantastiska möjligheter att utveckla
            hälso- och sjukvården så att den blir både effektivare och mer
            tillgänglig. Digitaliseringen är ett viktigt verktyg för att skapa
            en mer jämlik och patientsäker vård liksom för att förbättra arbetsmiljön
            för vårdens och omsorgens personal. Digitaliseringen är inte minst
            också ett viktigt verktyg för att utveckla det förebyggande och
            hälsofrämjande arbetet. Det är därför bra att Sverige har satt
            upp en tydlig vision om att bli bäst i världen på e-hälsa, men
            nu måste visionen följas av handling. Och det brådskar.
          </p>
          <p xml:id="i-QNJQpY6fjqHgJGYc8VJuZS">
            Vad som bland annat särskilt behövs är reformer och ledarskap
            avseende det grundläggande och strategiskt mycket viktiga området
            hälsodata, ett område som bland annat innefattar patientdata.
            Vi moderater vill se en långsiktig patientdatareform som tar ett
            samlat grepp om patientdatafrågorna och som tydligt gör klart
            att det i grunden är patienten själv som äger sina patientdata.
            I riksdagen har Moderaterna sedan tidigare också samlat majoritet
            kring ett antal förslag som hade betytt mycket om de förverkligades.
            Förslag som hade varit en bra början på en mer omfattande patiendatareform.
            I maj 2020 ställde sig nämligen en enig riksdag bakom ett flertal
            förslag från oss moderater och riktade ett tillkännagivande med
            krav till regeringen att se över:
          </p>
          <p xml:id="i-4jEbtfjXgKBTe8E8uL5nSG">
            Snart två år efter att riksdagen riktade ovanstående krav har
            ännu inte mycket hänt. En proposition är aviserad att komma i
            mars om sammanhållen vård- och omsorgsdokumentation, men den kommer,
            av lagrådsremissen att döma, bara i vissa mindre delar att svara
            upp mot riksdagens tillkännagivande.
          </p>
          <p xml:id="i-Ph23B6y5GsjwGKpEtg2rWc">
            Det är inte bara Moderaterna och riksdagen som driver på för
            att förmå regeringen att vidta åtgärder för att ta kliv närmare
            ett förverkligande av visionen. Det gör alla berörda aktörer,
            inte minst regionerna. Regionerna vill se handling i form av bland
            annat en förändrad lagstiftning för att kunna få utväxling av
            de enorma investeringar som nu görs i nya vårdinformationssystem
            runt om i Sverige. Regeringens samverkansprogram för hälsa och
            life science är en annan starkt pådrivande kraft. Genom samverkansprogrammets
            särskilda arbetsgrupp för hälsodata har ett batteri av förslag
            på åtgärder för att möjliggöra ett bättre nyttjande av hälsodata
            för att kunna driva den medicinska utvecklingen framåt genom forskning
            och innovation arbetats fram. På det övergripande området efterlyser
            arbetsgruppen bland annat en bättre samordning och uppföljning
            samt en tydlig både nationell och regional målsättning för hälsodataområdet.
            Exempel på mer konkreta förslag från arbetsgruppen är en förändrad
            lagstiftning för att möjliggöra datadelning och användning av
            data från olika vårdgivare för forskning och innovation. Ett annat
            handlar om att regeringen ska tillsätta en nationell funktion
            för rådgivning avseende användning av hälsodata för vård och omsorg.
            Det förslaget bottnar i att det i dag finns en stor osäkerhet
            kring hur gällande lagstiftning ska tillämpas. Mot bakgrund av
            samma problem har Moderaterna föreslagit att ge Digitaliseringsmyndigheten
            i uppdrag att bygga upp rättslig expertis och ge rättslig vägledning.
          </p>
          <p xml:id="i-ET6C7ifZcVdmM7U9W1adz6">
            Det är nu mindre än tre år till dess att visionen om att Sverige
            ska vara bäst i världen på e-hälsa ska vara uppfylld. I dag är
            gapet mellan vision och verklighet dessvärre stort och växande.
            Klart är dock att det inte saknas förslag på åtgärder. Problemet
            är i stället brist på handlingskraft.
          </p>
        </div>
        <div type="ipQuestion">
          <p xml:id="i-PaAXsB1oqpQMpUcD1TMQiB">
            Mot bakgrund av ovanstående vill jag fråga socialminister Lena
            Hallengren följande:
            <list rend="unordered">
              <item>
                Vilka initiativ har ministern tagit med anledning av riksdagens
                tillkännagivande från i maj 2020 avseende digitaliseringen, och
                när bedömer ministern att regeringen kan återkomma med förslag
                som tillgodoser vad en enig riksdag har efterfrågat?
              </item>
              <item>
                Är ministern och regeringen beredd att ge Digitaliseringsmyndigheten
                i uppdrag att bygga upp rättslig expertis och ge rättslig vägledning
                i syfte att förhindra att osäkerhet och rädsla att göra fel bromsar
                digitaliseringen av vården?
              </item>
              <item>
                Bedömer ministern att det är realistiskt att Sverige är bäst
                i världen på e-hälsa 2025, och om inte, vilka ytterliga initiativ
                är ministern beredd att ta för att påskynda arbetet med att förverkliga
                visionen?
              </item>
            </list>
          </p>
        </div>
      </div>
    </body>
  </text>
</TEI>
