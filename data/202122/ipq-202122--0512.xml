<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0512">
  <teiHeader>
    <fileDesc>
      <titleStmt>
        <title>Interpellation 2021/22:512 av Julia Kronlid (SD)</title>
        <author>Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:512 av Julia Kronlid (SD) till Statsrådet Ardalan Shekarabi (S) om Höjd pension</title>
          <idno type="rdwebb">H910512</idno>
          <ref type="dokument_url_text">http://data.riksdagen.se/dokument/H910512/text</ref>
          <ref type="dokument_url_html">http://data.riksdagen.se/dokument/H910512</ref>
          <ref type="dokumentstatus_url_xml">http://data.riksdagen.se/dokumentstatus/H910512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <persName>Julia Kronlid</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-PCCnMyMz9tG7n9mjCQombs">
          <note>Interpellationen är återtagen</note>
        </correspAction>
        <correspAction type="sent" xml:id="i-D9DrEfL6AtKWaEbahYgzAE" corresp="i-VFaAexqzCaq9JmKCfc1WJ9">
          <date when="2022-05-20"/>
        </correspAction>
        <correspAction type="received" xml:id="i-FsBWebUVPZYccsFEPS1FaZ" corresp="i-LGnWAFHmtMWgHhZSuUL8EB">
          <date when="2022-05-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8nrBS2x5f6Sb2EdAf3NkzZ">
            Interpellation 2021/22:512 Höjd pension av Julia Kronlid (SD)
            till Statsrådet Ardalan Shekarabi (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9TDWfXfTLTuwWdPRhKzhvx">
            Regeringen har tillsammans med Vänsterpartiet lagt fram ett förslag
            om ett garantitillägg som maximalt ger 1 000 kronor mer i månaden
            för pensionärer med låga inkomster. Tillägget ska vara en del
            av bostadstillägget.
          </p>
          <p xml:id="i-BWawRnKzAzDhA5dgrS73Aw">
            Även om det är nödvändigt och positivt med höjda pensioner har
            förslaget stött på kraftig kritik från flera håll. Garantitillägget
            togs fram i all hast för att säkra Vänsterpartiets stöd för Magdalena
            Anderssons statsministerkandidatur. Detta har orsakat många av
            de brister som präglar förslaget.
          </p>
          <p xml:id="i-RvweqsgdXryi6MN892toAq">
            För det första frångår detta förslag grunderna i det nuvarande
            pensionssystemet. Det rör sig om ett nykonstruerat bidrag som
            är administrativt krångligt och därtill dyrt. Detta i stället
            för att göra en höjning av garantipensionen och bostadstillägget
            inom nuvarande pensionssystem. Garantitillägget påverkar också
            livsinkomstprincipen, som innebär att arbete ska löna sig. Garantitillägget
            minskar respektavståndet mellan dem som arbetat och dem som inte
            arbetat. I vissa fall blir pensionen lägre om personen arbetar
            längre.
          </p>
          <p xml:id="i-HaXSBxeWfFj3EFFsccxouP">
            Garantitillägget skulle ge en höjd pension för 1 miljon pensionärer
            men skulle utelämna ytterligare 1,3 miljoner pensionärer, av vilka
            ett stort antal är i behov av höjd pension.
          </p>
          <p xml:id="i-2ACABCTiJ8RdU7AdSyDgqH">
            Sverigedemokraterna, Moderaterna, Kristdemokraterna och Liberalerna
            har lagt fram ett alternativt förslag till höjda pensioner.
          </p>
          <p xml:id="i-PGFBgwXx6aiXv7tmuxHwum">
            Förslaget innebär en satsning på 14,4 miljarder kronor för höjda
            pensioner, att jämföra med Socialdemokraternas förslag på 9,4
            miljarder. Redan under hösten kommer ersättningen till de sämst
            ställda pensionärerna öka med 1 000 kronor per månad, genom en
            höjning av garantipensionen och konsumtionsstödet i bostadstillägget.
            Därefter kommer skatten på pensioner att sänkas med ytterligare
            6 miljarder kronor, och vi inför en helt ny ”gas” i pensionssystemet,
            som ger högre pension när Sveriges ekonomi är god. Detta skulle
            i snitt ge 400 kronor mer till en genomsnittlig pensionär med
            en inkomst på 14 400 kronor eller mer före skatt.
          </p>
          <p xml:id="i-KNDTkQJKx3LhfUb3gg53sE">
            Genom den här kombinationen av tre reformer kan vi både ge ett
            rejält tillskott till de sämst ställda pensionärerna, förbättra
            alla pensionärers ekonomi och värna arbetslinjen i pensionssystemet.
          </p>
          <p xml:id="i-VPngFACzQQaCPvj7iHG9YC">
            Statsrådet Shekarabi har tidigare sagt sig vara öppen för att
            införliva en höjning i ordinarie garantipension och har uttryckt
            att ytterligare åtgärder behövs för att höja pensionerna för alla.
            Samtidigt har statsrådet avfärdat vårt alternativa förslag till
            höjda pensioner och håller i stället fast vid garantitillägget,
            trots den kritik som framkommit.
          </p>
        </div>
        <div type="ipQuestion">
          <p xml:id="i-AuHL5QAL6djfPS1KtkktBN">
            Mina frågor till statsrådet Ardalan Shekarabi är följande:
            <list rend="unordered">
              <item>
                Varför vill statsrådet endast höja pensionerna för 1 miljon pensionärer
                i stället för att höja pensionerna för 2,3 miljoner pensionärer?
              </item>
              <item>
                Varför håller statsrådet fast vid förslaget om garantitillägg
                i stället för att höja garantipensionen och bostadstillägget?
              </item>
            </list>
          </p>
        </div>
      </div>
    </body>
  </text>
</TEI>
