<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0198">
  <teiHeader>
    <fileDesc>
      <titleStmt>
        <title>Interpellation 2021/22:198 av Martina Johansson (C)</title>
        <author>Martina Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:198 av Martina Johansson (C) till Socialminister Lena Hallengren (S) om Socialtjänstens utredningar av barn och ungdomar</title>
          <idno type="rdwebb">H910198</idno>
          <ref type="dokument_url_text">http://data.riksdagen.se/dokument/H910198/text</ref>
          <ref type="dokument_url_html">http://data.riksdagen.se/dokument/H910198</ref>
          <ref type="dokumentstatus_url_xml">http://data.riksdagen.se/dokumentstatus/H910198</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <persName>Martina Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QagLom7K4C7xheY5eQsz7a">
          <note>Interpellationen är återtagen</note>
        </correspAction>
        <correspAction type="sent" xml:id="i-6idyj5f9VfnN1sZuPpFLhf" corresp="i-TqkCALix3mzcE3yNqV7Nee">
          <date when="2021-12-13"/>
        </correspAction>
        <correspAction type="received" xml:id="i-NXKFzGwXyimz3e9iisFz29" corresp="i-HxcQkHC9fDSzkJWgvdhDEF">
          <date when="2021-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RxJ3RqNKHqYXNEW8hHGcL2">
            Interpellation 2021/22:198 Socialtjänstens utredningar av barn
            och ungdomar av Martina Johansson (C) till Socialminister Lena
            Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N9FBHnhFpv9dzd3iLufE9L">
            Det är socialtjänstens utredningar som ligger till grund för
            besluten i vårdnad, boende och umgängesmål samt när det gäller
            omhändertagande enligt lagen om vård av unga. Det är därför viktigt
            att de som utför utredningarna har rätt utbildning och att de
            beslut som fattas är sakligt grundande.
          </p>
          <p xml:id="i-VqwdnLWF2vtC4KMjCjwiuY">
            Det är tydligt uttalat att en utredare i ett brottmål som genomför
            ett samtal med ett barn bör ha en särskild kompetens för det.
            Syftet är att säkerställa att samtalet sker på ett likvärdigt
            och objektivt sätt. Utgångspunkten är att barnet ska svara med
            sina egna ord och inte som barnet tror att utredaren förväntar
            sig att barnet ska svara. Samma tydlighet finns dock inte för
            samtal med barn inom socialtjänsten.
          </p>
          <p xml:id="i-XaWSUFN2eYb8Td7Xc94A3C">
            Socialtjänstens samtal ska inte bli förhör, men samtidigt är
            det viktigt att få fram vad barnet vill och känner. Barn har rätt
            till delaktighet och inflytande även om det sedan är de vuxna
            som fattar beslut.
          </p>
          <p xml:id="i-8bK3KkXCjvLJG5Atyaraep">
            I dag ges många olika utbildningar inom området barnsamtal som
            är tillgängliga för dem som arbetar inom området, och det är bra.
            Problemet är att de har olika inriktningar och är spretiga. Socionomutbildningen
            är bred och spänner över hela det sociala verksamhetsområdet,
            vilket i grunden är bra, men det finns anledning att se över om
            man ska komplettera utbildningen med fördjupnings- och specialistutbildningar
            med fokus på till exempel barn, likt det som finns i sjuksköterskeutbildningen.
          </p>
          <p xml:id="i-F1cwojj4purKE6Nz8PgHkB">
            Förutom vikten av att inneha kunskap om hur man genomför rättssäkra
            barnsamtal är det viktigt att man använder enhetliga, evidensbaserade
            och objektiva utredningsmetoder. I dag finns det, utöver de allmänna
            råd och den handbok som Socialstyrelsen ger ut, ingen formell
            mall för hur en socialtjänstutredning ska se ut eller krav på
            vad den ska innehålla.
          </p>
          <p xml:id="i-MNQCcU2ppKy2DgsgpVeBEx">
            Riskbedömningen är en av de utredningar där man genom nationell
            styrning behöver säkerställa att mer enhetliga metoder används.
            Riskbedömningen ska svara på vilka risker barnet riskerar att
            bli utsatt för och är grunden för att bedöma föräldrarnas föräldraförmåga.
            Bedömningen kan resultera i att föräldrarna behöver stöd i sitt
            föräldraskap eller att barnet inte ska ha någon eller lite kontakt
            med en eller båda av föräldrarna. Det är viktigt att dessa bedömningar
            blir korrekta för att inte riskera att barn omhändertas – eller
            inte omhändertas – på felaktiga grunder.
          </p>
          <p xml:id="i-W3dcicApg4HEc4EFokt9Uo">
            Hur den enskilde genomför utredningen, vilka undersökningsmetoder
            som används samt hur återkopplingen sker till föräldrar och barn
            skiftar därför, liksom kvaliteten. För att öka kvaliteten, sakligheten
            och tydligheten behövs en enhetlighet när det kommer till utredningsmetod
            och innehåll för vårdnadsutredningar och andra utredningar som
            gäller barn. En sådan styrning skulle även kunna bidra till att
            säkerställa att den enskilde utredaren kan bibehålla objektiviteten
            och bli mindre känslostyrd.
          </p>
        </div>
        <div type="ipQuestion">
          <p xml:id="i-JuByBugzDhKg9dp131Z761">
            Med anledning av detta vill jag fråga socialminister Lena Hallengren:
            <list rend="unordered">
              <item>
                Avser ministern att ge våra nationella myndigheter i uppdrag
                att utreda vilka kompetenser som behövs för att genomföra barnsamtal
                på ett adekvat sätt?
              </item>
              <item>
                Avser ministern att ge våra nationella myndigheter i uppdrag
                att ta fram tydligare riktlinjer för genomförande av utredningar
                som bygger på evidensbaserade metoder för att skapa likvärdighet
                i hela landet?
              </item>
            </list>
          </p>
        </div>
      </div>
    </body>
  </text>
</TEI>
