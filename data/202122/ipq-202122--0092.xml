<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0092">
  <teiHeader>
    <fileDesc>
      <titleStmt>
        <title>Interpellation 2021/22:92 av Eric Palmqvist (SD)</title>
        <author>Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:92 av Eric Palmqvist (SD) till Näringsminister Ibrahim Baylan (S) om Drivmedelspriset och en levande landsbygd</title>
          <idno type="rdwebb">H91092</idno>
          <ref type="dokument_url_text">http://data.riksdagen.se/dokument/H91092/text</ref>
          <ref type="dokument_url_html">http://data.riksdagen.se/dokument/H91092</ref>
          <ref type="dokumentstatus_url_xml">http://data.riksdagen.se/dokumentstatus/H91092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <persName>Eric Palmqvist</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-VAHTPCS8tjq6MgNz9nJbQK">
          <note>Interpellationen är inlämnad</note>
        </correspAction>
        <correspAction type="sent" xml:id="i-4HaqconAiqQUrqBWYw82b6" corresp="i-Y6pV2kmHmseFnW9xv9t8yX">
          <date when="2021-10-29"/>
        </correspAction>
        <correspAction type="received" xml:id="i-5sBHvmmfCyLog36b5zcJfj" corresp="i-A6T9WoUzRwW8LUK52znHwX">
          <date when="2021-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ZJThcRFf86dR8EYAGXVpa">
            Interpellation 2021/22:92 Drivmedelspriset och en levande landsbygd
            av Eric Palmqvist (SD) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PtLLeVmPfyvJxuYd1whpcm">
            Den senaste månaden har de svenska drivmedelspriserna nått nya
            rekordnivåer. Dieselns literpris har på enskilda mackar redan
            spräckt 20-kronorsvallen. I medierna har vi kunnat läsa att Sverige
            nu har bland de högsta dieselpriserna i världen. Till skillnad
            från de andra länderna som placerar sig i dieselpristoppen är
            Sverige ett land som till stora delar präglas av landsbygd där
            reella alternativ till bilen och lastbilen helt eller delvis saknas.
          </p>
          <p xml:id="i-V2hbGfq6QyxQWpxtWrQ7jz">
            Bilen används inte bara för att människor ska kunna ta sig till
            och från sina arbeten utan även inom en lång rad offentliga verksamheter
            vars ökade bränslekostnader nu kommer att leda till minskad välfärd
            eller ökat skatteuttag.
          </p>
          <p xml:id="i-73HNmKLaGK3Hb8JAgRDr5v">
            Människor som saknar alternativ till bilen för att ta sig till
            och från sina arbeten upplever i ökad grad att det inte längre
            lönar sig att arbeta då den disponibla inkomsten äts upp av drivmedelskostnader
            kopplade till arbetspendlingen. De kraftigt ökade transportkostnaderna
            kompenseras inte heller av det reseavdrag som kan göras, då avdragets
            nivå varit oförändrad sedan 2007.
          </p>
          <p xml:id="i-Vm5yH8Wgb4zTPd7rBXA42W">
            Som en följd av de höga drivmedelspriserna vittnar företag, främst
            utanför storstadsregionerna i södra Sverige, om såväl kraftigt
            höjda transportkostnader som minskad konkurrenskraft. Till detta
            kommer att både företag och offentlig förvaltning på flera håll
            upplever ökade rekryteringsproblem som en följd av att arbetstagarna
            i högre grad än tidigare väljer bort arbetstillfällen som de upplever
            att det kommer att bli allt för kostsamt att arbetspendla till.
          </p>
          <p xml:id="i-G3xM7axtU1P47S2xKgDGxY">
            Situationen är på många håll i Sverige redan bekymmersam. Sverige
            har under många år präglats av urbanisering och avfolkning av
            såväl småkommuner och landsbygdsområden som glesbygd. Detta trots
            uttalade politiska mål och visioner om att bromsa denna utveckling.
            Många företag, inte minst inom basindustri, besöksnäring och livsmedels-
            och råvaruproduktion återfinns i regioner där såväl företagen
            som dess anställda är helt hänvisade till konventionella vägtransporter
            – långt ifrån Stockholms tunnelbanenät.
          </p>
          <p xml:id="i-KqAqXtmGhqsm6a4rrTzF3g">
            De ökade transportkostnaderna slår mot alla men hårdast där alternativen
            saknas. De slår också hårdast mot människor, offentlig verksamhet
            och företag i de regioner vi från politiskt håll, oavsett partitillhörighet,
            säger oss värna.
          </p>
        </div>
        <div type="ipQuestion">
          <p xml:id="i-9x6nP5PqU36UpMN77ZTBNs">
            Med anledning av ovanstående vill jag fråga näringsminister Ibrahim
            Baylan:
            <list rend="unordered">
              <item>
                Hur ser ministern och regeringen på Sveriges landsbygders möjlighet
                till utveckling med drivmedelspriser som tillhör de högsta i världen?
              </item>
              <item>
                Hur ser ministern och regeringen på förutsättningarna att stärka
                landsbygdens attraktionskraft för boende, företagande och turism
                med drivmedelspriser som tillhör de högsta i världen?
              </item>
              <item>
                Vilka eventuella kompensatoriska åtgärder avser ministern och
                regeringen att vidta i syfte att bromsa de höga drivmedelsprisernas
                negativa effekter på den regionala tillväxten i Sveriges landsbygdsregioner?
              </item>
            </list>
          </p>
        </div>
      </div>
    </body>
  </text>
</TEI>
