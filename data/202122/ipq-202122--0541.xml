<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0541">
  <teiHeader>
    <fileDesc>
      <titleStmt>
        <title>Interpellation 2021/22:541 av Martina Johansson (C)</title>
        <author>Martina Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:541 av Martina Johansson (C) till Infrastrukturminister Tomas Eneroth (S) om Lokal samverkan</title>
          <idno type="rdwebb">H910541</idno>
          <ref type="dokument_url_text">http://data.riksdagen.se/dokument/H910541/text</ref>
          <ref type="dokument_url_html">http://data.riksdagen.se/dokument/H910541</ref>
          <ref type="dokumentstatus_url_xml">http://data.riksdagen.se/dokumentstatus/H910541</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <persName>Martina Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-AtfWWBT5LNrEKyy5qU57mH">
          <note>Interpellationen är återtagen</note>
        </correspAction>
        <correspAction type="sent" xml:id="i-M9rsoR7Fj1f8bpMutLebdG" corresp="i-TqkCALix3mzcE3yNqV7Nee">
          <date when="2022-06-08"/>
        </correspAction>
        <correspAction type="received" xml:id="i-9dKN6zcKmXrqdCgssgk7EP" corresp="i-G8564CqEnhC5PBjZSwUxsE">
          <date when="2022-06-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S9isMXTYuKq68k4po5VaBW">
            Interpellation 2021/22:541 Lokal samverkan av Martina Johansson
            (C) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WYNjL8DNxSukem7LDorx7c">
            Under 2023 kommer bron över järnvägen i Vrena samhälle att bytas
            ut, ett arbete som beräknas ta tio månader. Järnvägen går rakt
            genom samhället, med boende på båda sidor. Budskapet från Trafikverket
            är att ingen ersättningsöverfart för biltrafik kommer att etableras
            då arbetet pågår, utan det innebär en omväg på två mil att ta
            sig från den ena till den andra sidan av samhället. Detta kommer
            att innebära stora problem för boende, företag och samhällsviktiga
            verksamheter.
          </p>
          <p xml:id="i-Q3KfuAVNZqBm6yTNqTZTsk">
            De senaste 15 åren har Vrena gått från en slumrande tillvaro
            till en levande bygd med många nya verksamheter, och invånarna
            är nu oroade för att det blir ett bakslag då samhället delas i
            två. Det riskerar att företagarna får färre kunder under ett års
            tid, eftersom skola, livsmedelsbutiken, grönsaksproducenten med
            mera finns på olika sidor av järnvägen. Att handla lokalt kräver
            alltså omvägar på ett par mil. För ett mindre företag är bara
            några färre kunder ett stort tapp som kan påverka dess överlevnad.
          </p>
          <p xml:id="i-UT4k12jeV9nGGk6GYXPofQ">
            Det finns även en oro för vad som händer om det börjar brinna
            på fel sida om järnvägen.
          </p>
          <p xml:id="i-CqqWbLLtGk6QMVwAqShMsr">
            Det har hållits möten mellan lokalbefolkningen, Trafikverket
            och kommunen för att hitta vägar framåt. Men känslan av ointresse
            är stort. Det man har erbjudit är en gångpassage för att skolelever
            ska kunna ta sig till och från skolan, men det löser inte den
            arbetsföra befolkningens behov och inte heller det lokala näringslivets
            behov.
          </p>
          <p xml:id="i-XFfscicDVd3uMTYwu2RV7L">
            Det finns nedlagda överfarter som under en period skulle kunna
            användas igen; det är trots allt enbart fyra tåg om dagen som
            passerar den aktuella sträckan. På andra ställen i länet finns
            obevakade övergångar där det går få tåg. Varför kan man inte göra
            något liknande i detta fall?
          </p>
          <p xml:id="i-WBJLpeNoshCtfsoWhPodsk">
            Av arbetsmiljöskäl borde de som renoverar bron veta när det ska
            passera ett tåg och i det fallet skulle en manuell bom fällas
            så att det inte går att passera järnvägen med bil.
          </p>
          <p xml:id="i-NSP4cBPCUdZuMRyvtAaV5n">
            Trafikverket har gjort en mätning på antalet fordon, och det
            har även den lokala föreningen gjort. Bägge undersökningarna är
            genomförda utan att vara marknadsförda för verklig trafik. Det
            som dock är anmärkningsvärt är att Trafikverkets mätning visar
            på 153 fordon och den andra på 820 fordon.
          </p>
          <p xml:id="i-Bq5E5hpeokBEYoSzwKY59M">
            Vrenaborna har ställt frågor till Trafikverket om varför man
            inte kan ha en enklare lösning för bevakning av övergången de
            fyra tillfällen tågen passerar, samt deras trafikmätning, men
            inte fått några tillfredsställande svar på dem. Vrenaborna upplever
            att det inte finns något intresse från myndigheten att hitta lösningar
            som fungerar för hela samhället under en så här viktig investering
            för framtiden. Och dessutom oroar man sig för att besluten inte
            baseras på rätt uppgifter.
          </p>
          <p xml:id="i-8gYUkxkh77xZ6Gb4WinjHy">
            Jag har tidigare ställt en skriftlig fråga till ministern vem
            som bär helhetsansvaret för att verksamheter och samhällsfunktioner
            fungerar även under denna typ av reparationer och om ministern
            är beredd att ta generella initiativ för att få en bättre samverkan
            med dem som berörs av bland annat Trafikverkets beslut.
          </p>
          <p xml:id="i-NAAxzNBPKNQSEvnv48vUnY">
            Sammanfattningen av ministerns svar på den frågan var att regeringen
            förutsätter att Trafikverket har rutiner och arbetssätt för att
            kommunikation sker med berörda parter och att enskilda statsråd
            inte kan detaljstyra myndigheter.
          </p>
          <p xml:id="i-Kq1Wr1rNHYfbhWyrRLBWVq">
            Men tyvärr så visar detta exempel på att Trafikverkets rutiner
            och arbetssätt inte fungerar. De som bor och verkar i området
            känner att de inte fått svar på frågorna. Det är betydligt fler
            fordon än vad som redovisas av Trafikverket, och det är enbart
            fyra tåg som man behöver ”skydda” sig från.
          </p>
          <p xml:id="i-6VsFUWhT6rz8XqorG7ULoX">
            Självklart ska inte ministern styra exakt hur arbetet ska ske,
            men som goda ledare kan man betona i sina samtal hur viktigt det
            är med lokalt samarbete, acceptans och att det är viktigt att
            hitta lösningar som fungerar lokalt.
          </p>
          <p xml:id="i-Gef6L7eucv4dNpcTDNGjHp">
            Det borde vara i regeringens intresse att vi som bor i landet
            har en fungerande vardag och att bra beslut omgärdas av fler beslut
            som gör helheten till något bra. När myndigheter inte ser helheten
            och inte heller vad även små intäktsförändringar betyder för företagaren
            skapar det misstro hos befolkningen gentemot våra myndigheter,
            vilket i förlängningen är ett hot mot demokratin. Jag menar att
            för att samhället ska fungera krävs det att vi alla fokuserar
            på flera möjliga lösningar.
          </p>
          <p xml:id="i-HzYzcKZddzWbSbuTEpiV41">
            Regeringen kan inte uttala sig i enskilda fall, men ovan beskrivet
            är ett exempel på hur det ser ut i vardagen.
          </p>
        </div>
        <div type="ipQuestion">
          <p xml:id="i-Wpb9br6NV4WzurmV9JskeP">
            Utifrån ovanstående resonemang vill jag fråga infrastrukturminister
            Tomas Eneroth:
            <list rend="unordered">
              <item>
                Avser ministern att vidta några generella åtgärder för att Trafikverket
                ska arbeta mer med helhetslösningar i sina projekt?
              </item>
              <item>
                Hur kommer ministern att arbeta för att förtydliga uppdraget
                om att den lokala samverkan och den lokala acceptansen behöver
                prioriteras högre?
              </item>
              <item>
                Hur kommer ministern att följa upp att just den lokala samverkan
                ökar?
              </item>
            </list>
          </p>
        </div>
      </div>
    </body>
  </text>
</TEI>
