<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0234">
  <teiHeader>
    <fileDesc>
      <titleStmt>
        <title>Interpellation 2021/22:234 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:234 av Lars Beckman (M) till Infrastrukturminister Tomas Eneroth (S) om Infrastruktur i Gävleborg</title>
          <idno type="rdwebb">H910234</idno>
          <ref type="dokument_url_text">http://data.riksdagen.se/dokument/H910234/text</ref>
          <ref type="dokument_url_html">http://data.riksdagen.se/dokument/H910234</ref>
          <ref type="dokumentstatus_url_xml">http://data.riksdagen.se/dokumentstatus/H910234</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-bjgPNM8cYKxziFAoSiAgo">
          <note>Interpellationen är återtagen</note>
        </correspAction>
        <correspAction type="sent" xml:id="i-K3Rqngrsjnkddg1PSXKKBD" corresp="i-8LDEcfmJoNdnZMCPvSjiNu">
          <date when="2021-12-20"/>
        </correspAction>
        <correspAction type="received" xml:id="i-KBt4PiVyvxZ1KHStdqMizb" corresp="i-G8564CqEnhC5PBjZSwUxsE">
          <date when="2022-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4CnH62pRG3RHV8jgV8JhWE">
            Interpellation 2021/22:234 Infrastruktur i Gävleborg av Lars
            Beckman (M) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QYLHzcPmXyM2278rz9cL3W">
            Det blir inga stora satsningar på infrastrukturen till och från
            Hudiksvall de kommande tio åren, skriver tidningen HT. E4:an genom
            Nordanstig försenas ytterligare. Det föreslår Trafikverket i sin
            nationella plan.
          </p>
          <p xml:id="i-SptSjiGPHNg8wVmWSHH5Np">
            – Det är inte jättemycket satsningar på Ostkustbanan och det
            är en besvikelse, säger kommunstyrelsens ordförande i Hudiksvall,
            som också är ledamot i Nya Ostkustbanans styrelse, till tidningen.
          </p>
          <p xml:id="i-MMe72QApECDErduZrLQGrq">
            Planeringsarbetet för att bygga 22 kilometer trefilig E4 mellan
            Vattrång och Gnarp är långt kommet. Det är en olycksdrabbad sträcka
            och den enda utan mitträcke mellan Härnösand och Stockholm. Byggstarten
            har flyttats framåt till 2023, och nu ser den ut att försenas
            ytterligare. Vägprojektet är inte fullt finansierat i förslaget
            till nationell plan åren 2022–2033.
          </p>
          <p xml:id="i-7yy93U1VytcN9S35teK8Dv">
            – Den sträckan måste färdigställas under nästa planperiod, så
            byggstarten blir nog sannolikt 2028, säger den regionala direktören
            på Trafikverket Region Mitt i samma artikel.
          </p>
          <p xml:id="i-Ex1bwb3RQiA9QKoBut9pvU">
            På Ostkustbanan är 22 mil enkelspår mellan Gävle och Sundsvall.
            Trafikverket har tidigare pekat ut sträckorna förbi Gnarp och
            genom Hudiksvall som viktiga för att minska restiderna. I förslaget
            till nationell plan för infrastrukturen 2022– 2033 finns inga
            pengar reserverade för dessa sträckor. Den tredje viktiga sträckan
            längs Ostkustbanan är Gävle–Kringlan. Den är inte helt finansierad
            och senareläggs.
          </p>
          <p xml:id="i-JMpNYFZsSbZsQRsJLk7Z3Z">
            – Det är naturligtvis ett aber att getingmidjan mellan Gävle
            och Sundsvall inte prioriteras högre, säger kommunstyrelsens ordförande
            i Hudiksvall till HT. Dubbelspår längs Ostkustbanan är den enskilt
            viktigaste utvecklingsfrågan för kommunerna längs södra Norrlandskusten.
            Men det påverkansarbete som Nya Ostkustbanan AB har gjort ger
            inte något avtryck i Trafikverkets förslag till nationell plan
            för infrastrukturen, skriver tidningen.
          </p>
          <p xml:id="i-DsswUpGuvFBqspmVyyt1HA">
            Förslaget är tänkt att godkännas av regeringen under våren. Om
            fyra år fattas nya beslut om investeringar i infrastruktur. –
            Det enda utrymme jag ser för få fram mer pengar är att skjuta
            på satsningarna på höghastighetståg i södra Sverige, säger KSO
            i Hudiksvall. Det är en politisk fråga som den regionala direktören
            inte vill befatta sig med. Men Trafikverket bekräftar att höghastighetståg
            och Norrbotniabanan är två stora projekt tillsammans med införandet
            av ett nytt signalsystem.
          </p>
          <p xml:id="i-W2DencV6bqrZXiPyZWg1eA">
            – Det finns också stora projekt som pågår och som har blivit
            mycket dyrare än planerat, säger företrädare för Trafikverket.
            Förbifart Stockholm är ett projekt på 21 kilometer av E4 där 17
            kilometer dras i tunnlar under marken till en beräknad kostnad
            av 31,5 miljarder kronor. Finansieringen sker via statsbudgeten
            och trängselskatten.
          </p>
          <p xml:id="i-PfFYKJ31L6X2pd4pN9wtQ1">
            – Regeringen har varit tydlig med att pågående projekt ska genomföras.
            Men totalt sett så, det som riksdagen vill att vi ska genomföra
            ryms inte inom våra ekonomiska ramar, avslutar Trafikverket i
            HT.
          </p>
          <p xml:id="i-KchU7JxgBEDnzwWF8h8jg4">
            Mellansvenska Handelskammaren är inte nöjd med förslaget till
            investeringar i infrastruktur.
          </p>
          <p xml:id="i-HvD2xdqsnZpwCyCeyd226L">
            – Industrin och besöksnäringen gör jättestora investeringar som
            kommer att skapa arbetstillfällen och bidra till välfärden i vår
            region. Nu riskerar vi att infrastrukturen formar en flaskhals
            som hindrar den utvecklingen, säger vice vd som är ansvarig för
            näringspolitik på Mellansvenska Handelskammaren i ett uttalande.
          </p>
          <p xml:id="i-4LYaATZ3d4h9qaUCdVVqUx">
            Region Gävleborg och Norrland är stora förlorare på Trafikverkets
            förslag till nationell plan 2022–2033.
          </p>
          <p xml:id="i-R2CU2t74EGpjkob7R4R5xp">
            Ostkustbanan är Sveriges längsta sträcka med enkelspår vilket
            orsakar omfattande och återkommande förseningar i järnvägsnätet
            till och från Norrland.
          </p>
          <p xml:id="i-VfeqbYNaSrzhdcJ8jNqw3Q">
            E4:an genom Gävleborg är porten till och från Norrland. På grund
            av den smala E4:an sker det såväl omfattande trafikstörningar
            som allvarliga olyckor. Trafikverket har pekat på behovet av fyra
            filer på E4:an genom Gävleborg, men på grund av regeringens direktiv
            att pågående projekt ska prioriteras finns det nu inte resurser
            till att åtgärda vägnätet i Gävleborg.
          </p>
        </div>
        <div type="ipQuestion">
          <p xml:id="i-QadCmuBNpCjbQG7JirCaoR">
            Med anledning av detta vill jag fråga infrastrukturminister Tomas
            Eneroth:
            <list rend="unordered">
              <item>
                Är ministern och regeringen beredda att vidta genrella åtgärder
                för att​ möjliggöra ändringar i Trafikverkets förslag till plan
                för att lyfta upp nödvändiga investeringar i järnvägen?
              </item>
              <item>
                Är ministern och regeringen beredda att vidta generella åtgärder
                för att möjliggöra ändringar​ i förslaget från Trafikverket för
                att skapa en ökad trafiksäkerhet på E4:an genom Gävleborg?
              </item>
            </list>
          </p>
        </div>
      </div>
    </body>
  </text>
</TEI>
