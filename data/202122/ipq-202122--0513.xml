<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0513">
  <teiHeader>
    <fileDesc>
      <titleStmt>
        <title>Interpellation 2021/22:513 av Julia Kronlid (SD)</title>
        <author>Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:513 av Julia Kronlid (SD) till Statsrådet Ardalan Shekarabi (S) om Behov av kraftfulla åtgärder för att stoppa välfärdsbrottslighet</title>
          <idno type="rdwebb">H910513</idno>
          <ref type="dokument_url_text">http://data.riksdagen.se/dokument/H910513/text</ref>
          <ref type="dokument_url_html">http://data.riksdagen.se/dokument/H910513</ref>
          <ref type="dokumentstatus_url_xml">http://data.riksdagen.se/dokumentstatus/H910513</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <persName>Julia Kronlid</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-M1wd6oiYNTfSxv7jhT44wM">
          <note>Interpellationen är återtagen</note>
        </correspAction>
        <correspAction type="sent" xml:id="i-F14BAZ4TWEu3UcNqRyD7jn" corresp="i-VFaAexqzCaq9JmKCfc1WJ9">
          <date when="2022-05-20"/>
        </correspAction>
        <correspAction type="received" xml:id="i-WbsZyCA8mFuHxfMqZ4chqM" corresp="i-LGnWAFHmtMWgHhZSuUL8EB">
          <date when="2022-05-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HzdSUYTS38wDi16JDJYK5d">
            Interpellation 2021/22:513 Behov av kraftfulla åtgärder för att
            stoppa välfärdsbrottslighet av Julia Kronlid (SD) till Statsrådet
            Ardalan Shekarabi (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Du9radwdonekqVhaJRdvHL">
            Sverige har i decennier haft ett väl utbyggt välfärdssystem vars
            yttersta uppgift är att tillfälligt eller långvarigt stötta människor
            som av olika anledningar behöver samhällets hjälp. Välfärdssystemets
            legitimitet bygger dels på medborgarnas förtroende, dels på att
            utbetalningar inte går till fel personer. Det bör alltså ligga
            i både medborgarnas och politikernas intresse att det finns ett
            stort fokus på att minska bidragsfusk och organiserad brottslighet
            kring vårt gemensamma välfärdssystem.
          </p>
          <p xml:id="i-GzzLYmXBCcsjaSsffVgKze">
            Flera regeringar har genom åren tillsatt utredningar med avsikten
            att lösa problematiken med felaktiga utbetalningar från det statliga
            välfärdssystemet. Allt från slarv och otydliga processer hos enskilda
            myndigheter till organiserad brottslighet ligger bakom att det
            varje år försvinner stora belopp i felaktiga utbetalningar. Varje
            person som är berättigad till våra gemensamma skattemedel har
            en moralisk skyldighet att respektera systemet, vilket gör att
            myndigheterna är helt beroende av uppgiftslämnarens ärlighet.
            Bristerna i ett sådant system är uppenbara, inte minst i tider
            då den samhälleliga gemenskapen och sammanhållningen inte är vad
            den en gång var. Sverigedemokraterna anser visserligen att en
            nödvändig åtgärd skulle kunna vara att inrätta en ny myndighet
            för utbetalningskontroll (SOU 2020:35). Det är dock inte tillräckligt
            för att stävja brottsligheten mot vårt välfärdssystem.
          </p>
          <p xml:id="i-UW8Q2TuHcrZmUKS827zgdP">
            En central del av problematiken med felaktiga utbetalningar är
            olika former av identitetsmissbruk. Detta har särskilts lyfts
            fram som ett växande och allvarligt problem av Utredningen om
            organiserad och systematisk ekonomisk brottslighet mot välfärden,
            i betänkandet Kvalificerad välfärdsbrottslighet (SOU 2017:37).
            Det har också tagits upp i Polismyndighetens Myndighetsgemensam
            lägesbild om organiserad brottslighet 2019. Delegationen för åtgärder
            mot felaktiga utbetalningar från trygghetssystemen, FUT, slutförde
            under 2019 sin kartläggning och uppskattade värdet av de felaktiga
            utbetalningarna till cirka 18 miljarder kronor årligen.
          </p>
          <p xml:id="i-GUcHNKkYPQ2t1Mkj8yfosd">
            Trots att det redan har tillsatts två stora utredningar i frågan,
            tillsattes ännu en utredning med start 2021 (S 2021:03 2021 års
            bidragsbrottsutredning) som ska delredovisa i juni 2022 och slutredovisas
            augusti 2023. Vad som förväntas framkomma utöver de tidigare utredningarna
            återstår att se, men det är tydligt att både tidigare och nuvarande
            regering inte har kontroll över hur de ska komma till rätta med
            dräneringen av välfärden. Enligt Försäkringskassan tar det upp
            till ett och ett halvt år innan myndigheterna upptäcker de mer
            organiserade härvorna.
          </p>
          <p xml:id="i-Qiz1m9w7ACh9WPukzJkaXV">
            I ett led att motverka detta har det på senare tid höjts röster
            gällande ett utökat användande av biometriska data för att kunna
            knyta en person till en identitet. Genom att använda biometri,
            exempelvis fingeravtryck, kan en identitet knytas till en viss
            person och kan inte användas i framtida identitetsfusk. Med utgångspunkt
            i lagstiftningen gällande avläsning av biometriska data vid passkontroll
            och framtida utlämning av statligt id-kort anser vi att det i
            dag finns en författningsmässig grund för att införa biometriavläsning
            i bred skala, och därmed möjlighet att utreda avläsning av biometri
            vid fastställande av identitet hos Försäkringskassan och andra
            myndigheter. Investeringskostnaderna skulle vara ringa, och integritetsintrånget
            ringa, eftersom identitetsuppgifterna aldrig skulle lämna kortet
            eller kortläsaren. Vinsten skulle dock vara att en person aldrig
            skulle kunna ha en annan identitet än den som redan sparats på
            kortet.
          </p>
          <p xml:id="i-DiCTzMLFsGuiXTFMHZPw7f">
            Regeringen har dock hittills motsatt sig att utreda denna effektiva
            metod för att motverka identitetsfusk. Man har inte heller föreslagit
            någon annan åtgärd som skulle kunna förbättra situationen mer
            än att flytta runt ansvaret. Ett annat allvarligt problem är den
            sekretess som råder mellan myndigheter. En del av detta kan komma
            att avhjälpas i och med den nya myndigheten för utbetalningskontroll.
            Det har dock gått snart två år utan att regeringen fattat något
            beslut om att gå vidare i denna fråga.
          </p>
          <p xml:id="i-NdjKdzeYa4nsoBwsegao7r">
            Behovet av att stoppa bidragsfusk är akut, och regeringen borde
            redan nu vidta åtgärder för att öka biometrianvändningen och ge
            Försäkringskassan och övriga myndigheter större befogenheter att
            dela information med varandra.
          </p>
        </div>
        <div type="ipQuestion">
          <p xml:id="i-HzeeWniFihYwpQvkzxbgDx">
            Mina frågor till statsrådet Ardalan Shekarabi är:
            <list rend="unordered">
              <item>
                Vilka ytterligare åtgärder avser statsrådet att vidta för att
                stoppa den allvarliga brottsligheten mot vår välfärd?
              </item>
              <item>
                Kan statsrådet överväga att utreda möjligheten att införa identifiering
                genom biometriska uppgifter på bred skala för att få tillgång
                till utbetalningar från vårt välfärdssystem?
              </item>
              <item>
                Vilka åtgärder avser statsrådet att vidta för att underlätta
                informationsöverföring mellan myndigheter?
              </item>
            </list>
          </p>
        </div>
      </div>
    </body>
  </text>
</TEI>
