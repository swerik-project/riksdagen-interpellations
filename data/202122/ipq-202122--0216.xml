<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0216">
  <teiHeader>
    <fileDesc>
      <titleStmt>
        <title>Interpellation 2021/22:216 av Magnus Jacobsson (KD)</title>
        <author>Magnus Jacobsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:216 av Magnus Jacobsson (KD) till Infrastrukturminister Tomas Eneroth (S) om Den nationella infrastrukturplanen</title>
          <idno type="rdwebb">H910216</idno>
          <ref type="dokument_url_text">http://data.riksdagen.se/dokument/H910216/text</ref>
          <ref type="dokument_url_html">http://data.riksdagen.se/dokument/H910216</ref>
          <ref type="dokumentstatus_url_xml">http://data.riksdagen.se/dokumentstatus/H910216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <persName>Magnus Jacobsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HZ2WVEhdHF3ac1QBgzbN2s">
          <note>Interpellationen är återtagen</note>
        </correspAction>
        <correspAction type="sent" xml:id="i-7J7VWD834ig1uhKNtSXSRc" corresp="i-5QUSwQFaazTZF6GHyxaAkw">
          <date when="2021-12-15"/>
        </correspAction>
        <correspAction type="received" xml:id="i-5KJLrCL9TAf1NettJE3YpJ" corresp="i-G8564CqEnhC5PBjZSwUxsE">
          <date when="2021-12-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NitmwXjTAmJ8MfHZtUk2WV">
            Interpellation 2021/22:216 Den nationella infrastrukturplanen
            av Magnus Jacobsson (KD) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MDp8ppq3d1fop636Uq9mwR">
            Trafikverket har presenterat den nationella infrastrukturplanen
            för 2022–2033. I denna plan konstaterar trafikverket på sidan
            15 till 16:
          </p>
          <p xml:id="i-CWfaRwcaSDuBvZXF8jtJBP">
            ”Det innebär att Trafikverket inte kan vidmakthålla vägsystemet
            kostnadseffektivt eftersom nödvändiga åtgärder inte kan utföras
            förebyggande, i rätt omfattning eller till önskad standard.
          </p>
          <p xml:id="i-BoAmc1EeogHfZRNLokfdBo">
            Både det låg- och högtrafikerade vägnätet försämras, vilket ökar
            risken för restriktioner på de mest lågtrafikerade delarna av
            vägnätet. Nedbrytningen ökar som en följd av att nödvändiga rekonstruktioner
            av vägunderbyggnaden inte kan prioriteras, vilket leder till växande
            underhålls- och reinvesteringsbehov. För de lågtrafikerade vägarna
            kommer en snabbare tillståndsförsämring av vägunderbyggnaden att
            ske under planperioden. Risken för mindre störningar och tillfälliga
            restriktioner kommer att öka på denna del av vägnätet. Trafikverket
            kommer att säkerställa att vägarna inte blir så dåliga att framkomligheten
            för lätt trafik påverkas.”
          </p>
          <p xml:id="i-K4SnzKo1XRNUkARk98xixY">
            Trafikverket redovisar också att även fast cirka 80 procent av
            alla personkilometrar sker på väg så går 80 procent av alla investeringar
            till järnvägsinvesteringar. Vägen får enbart ta del av 15 procent
            av investeringspengarna.
          </p>
          <p xml:id="i-3CkTwPJHG57Hbth6GbJGwD">
            Myndigheten är alltså tydlig med att våra vägar inte får tillräckligt
            med resurser för att man ska kunna upprätthålla nuvarande standard.
            Detta varnade myndigheten för i sitt underlag till infrastrukturpropositionen
            när den presenterades under hösten förra året. Trots det bestämde
            sig regeringen i infrastrukturpropositionen för den otillräckliga
            ram som nu styrt utformningen av infrastrukturplanen. De otillräckliga
            förutsättningarna riskerar att innebära en kapitalförstörelse
            när sönderfallet accelererar. Allt fler av våra vägsträckor kommer
            att få sänkta hastigheter som en konsekvens av bristande underhåll.
            Infrastrukturens funktionsmål urholkas när vårt vägnät blir alltmer
            oframkomligt.
          </p>
          <p xml:id="i-LEry5rYQbctKMDg8H43EGb">
            Myndigheten konstaterarar också att: ”Nära 80 procent av personresandet
            sker med bil, och ytterligare nästan 10 procent med buss. Att
            vidmakthålla vägnätet är därför av stor betydelse för god tillgänglighet,
            i synnerhet utanför tätortskärnorna.” (s. 16)
          </p>
          <p xml:id="i-CRn4aZPc6Bmfi8zcCjuy7i">
            Samt vidare:
          </p>
          <p xml:id="i-X4hpGRSASwmC4VQFEykbHr">
            ”Den absoluta merparten av koldioxidutsläppen från inrikes transporter,
            cirka 93 procent (2017), kommer från vägtrafiken. Eftersom vägtrafiken
            utgör omkring 85 procent av persontransportarbetet och 50 procent
            av godstransportarbetet så är det ofrånkomligt att vägen till
            att nå klimatmålen i första hand handlar om att göra vägtrafiken
            fossilfri.” (s. 18–19)
          </p>
          <p xml:id="i-E5mvR2VUTQcq2kzZ8JDb1F">
            ”Enligt preliminära beräkningar minskar järnvägsinvesteringarna
            vägtrafikarbetet med totalt en kvarts procent” (s. 19).
          </p>
          <p xml:id="i-3BV495PwMo8xinvnjWuPft">
            Det sistnämnda citatet lämnar läsaren med frågeställningen vilken
            effekt som de många miljarder i infrastrukturinvesteringar får
            för att nå klimatmålen. Regeringen uttrycker i BP22 UO 22 Kommunikationer
            (s. 38) ambitionen att öka transporteffektiviteten och minska
            utsläppen av växthusgaser genom en ökad andel godstransporter
            på järnväg och via sjöfart. Regeringen refererar till propositionen
            En samlad politik för klimatet – klimatpolitisk handlingsplan
            (prop. 2019/20:65) och den nationella godstransportstrategin Effektiva,
            kapacitetsstarka och hållbara godstransporter (N2018/03939) i
            ambitionen att flytta godstransporter från väg till järnväg och
            sjöfart.
          </p>
        </div>
        <div type="ipQuestion">
          <p xml:id="i-P3yA4RKcBVJxJEwMzkEoHN">
            Med anledning av detta vill jag ställa följande frågor till infrastrukturminister
            Tomas Eneroth.
            <list rend="unordered">
              <item>
                Vad ämnar ministern göra för att säkerställa att Sveriges vägar
                inte förfaller samt att alla som bor i Sverige får tillgång till
                ett välfungerande vägnät?
              </item>
              <item>
                Har ministern tagit något initiativ till en analys för att granska
                de faktiska effekterna av ambitionen att överflytta trafik från
                väg till järnväg och sjöfart?
              </item>
              <item>
                Tänker ministern omvärdera sitt tidigare ställningstagande att
                överflytta person- och godstransporter från väg till järnväg och
                sjöfart?
              </item>
            </list>
          </p>
        </div>
      </div>
    </body>
  </text>
</TEI>
