<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0236">
  <teiHeader>
    <fileDesc>
      <titleStmt>
        <title>Interpellation 2021/22:236 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:236 av Lars Beckman (M) till Statsrådet Anna-Caren Sätherberg (S) om Bränslepriserna</title>
          <idno type="rdwebb">H910236</idno>
          <ref type="dokument_url_text">http://data.riksdagen.se/dokument/H910236/text</ref>
          <ref type="dokument_url_html">http://data.riksdagen.se/dokument/H910236</ref>
          <ref type="dokumentstatus_url_xml">http://data.riksdagen.se/dokumentstatus/H910236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6eosMH8o1uMi1nCPvvh1tH</idno>
            <persName>Statsrådet Anna-Caren Sätherberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-7X7ek3ua1iiLz6ni5eTX8S">
          <note>Interpellationen är återtagen</note>
        </correspAction>
        <correspAction type="sent" xml:id="i-JEfnm2kNbhcmp2C9ZeLg1o" corresp="i-8LDEcfmJoNdnZMCPvSjiNu">
          <date when="2021-12-20"/>
        </correspAction>
        <correspAction type="received" xml:id="i-XZe7BxnoHpbqU8jMoe7J4E" corresp="i-6eosMH8o1uMi1nCPvvh1tH">
          <date when="2022-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9tPHT7JQ5S9axaso3zJcuh">
            Interpellation 2021/22:236 Bränslepriserna av Lars Beckman (M)
            till Statsrådet Anna-Caren Sätherberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RJBFgztEUsEmVNfQR2H9RE">
            På grund av skenande drivmedelspriser påverkas nu landsbygden
            mycket negativt. Moderaterna i Ljusdal ställde nyligen en fråga
            i sociala medier om hur de som bor på landsbygden påverkas. Inlägget
            fick på kort tid mycket stor spridning med en räckvidd på 135
            000 personer på Facebook med 15 440 reaktioner. Många har också
            mejlat Moderaterna Ljusdal med sina berättelser:
          </p>
          <p xml:id="i-KNG7tKNsKfBTn12VwF9nvb">
            ”Den helt vansinniga bränsle-höjningen drabbar oss på landet
            hårt. Vill man verkligen utrota landsbygden som i grund och botten
            är dem som försörjer Sverige? Bränslepriset ska inte behöva vara
            en klassfråga. Levande och boende på landsbygden ska inte behöva
            utarmas pga ohållbara bränslepriser i en vardag där bilar etc
            är ett sätt att överleva och få vardagen att fungera och gå ihop.
            Det är en ohållbar situation med förhöjda bränslepriser som slår
            hårt mot mindre orter men framförallt mot oss på landsbygden.
            Ohållbart och något måste göras! Det finns ofantligt mycket mer
            att säga. Fler argument och utlägg. Texten ovan hoppas jag ska
            räcka för att förstå allvaret i den rådande höjningen av bränslepriset.”
          </p>
          <p xml:id="i-KNGH5iqXn9CCPYYYv2gp42">
            ”Svarar här enligt önskemål från er facebooksida. Tidigare hade
            jag jobb 7.5 mil enkel resa från hemmet vilket skulle bli ohållbart.
            Nu har jag ganska precis 3 mil enkel resa till jobbet. Jag jobbar
            halvtid enligt schema och bussar går inte härifrån. Tittar jag
            på möjligheten att åka buss när jag börjar på fm så måste jag
            åka 1.5 mil åt fel håll och totalt 3 byten. Restid på 1 tim och
            41 min. Då kommer jag dessutom till arbetet 08:10 och jag börjar
            06:45. Jag började i april och räknar vi då med att diesel gått
            upp 4 kr sen dess så har min bränslekostnad ökat med ca 336 kr/mån.
            (räknat på en bil som drar 0.7 l/mil) Total bränslekostnad är
            1596kr/mån. Idag tar jag inte ut A-kassa för den tid jag inte
            jobbar, så skulle jag sluta arbeta och ta ut A-kassa 100% och
            slippa resorna så skulle jag definitivt ha mer pengar över varje
            månad. Det är inget jag skulle vilja men fortsätter priserna gå
            åt samma håll kommer det inte vara ett svårt beslut.”
          </p>
          <p xml:id="i-XQ23Fi8s8SLuQeErVeEhgA">
            ”Hej! Jag heter Oskar, jag är 24 år gammal, ni bad folk skriva
            om hur deras relation till bränslepriser såg ut idag! För ett
            1 månad sen så gjorde jag min sista på ett jobb jag pendla till,
            bara pendlingen dit kostade mig 6000kr i månaden med kortrabatter,
            jag hade då en lön på 16000 efter skatt, men jag blev varslad
            på grund av arbetsbrist och, jag bor då 20 min från stan utanför
            söderhamn, jag har en bussförbindelse som går 3 gånger/dag, och
            inte mina tider!
          </p>
          <p xml:id="i-6fbWk3yAisFYyfk6oBAs9o">
            Jag är nu delvis arbetslös och har ändå en bränslekostnad på
            3000, jag har redan börjat avstå nöjesåkningar och sitter mestadels
            hemma eller åker buss då jag kan! Och ska det här fortsätta ser
            det ut som om jag inte har råd att ha ett jobb som inte ligger
            vid närmsta stad!”
          </p>
          <p xml:id="i-AG9eYwnLCAzxM9foWCEjAc">
            ”Jag bor på Gotland i Fårösund och jobbar på Fårö. Det går inga
            bussar till närheten av mitt jobb. Jag börjar kl 7.00 på morgonen.
            Javisst skulle jag kunna cykla men då måste jag ha ett fritids
            för min son som öppnar halv fem för att hinna till jobbet. Antingen
            så fixar ni så det går bussar på Fårö året runt eller så sänker
            ni bränslepriset.
          </p>
          <p xml:id="i-CQBzn8dU1z85knmWovgQt">
            Så här ser jag det: Bränslet stiger Maten blir dyrare Alla skall
            ha elbilar. Elpriserna stiger Kläderna blir dyrare. Boende blir
            dyrare. Vet ni vad som inte stiger lönerna. Hur skall hela svenska
            folket som lever på 11000kr i månaden kunna leva i Sverige om
            detta skall fortsätta ske? När skall regeringen hjälpa sitt folk
            att överleva och inte se till att överklassen skall klara sig.
            Låt oss vara människor tillsammans och låt oss alla ha samma villkor
            och låt alla i ett halvår ha samma lön så skall vi kunna spara
            pengar och få allt att gå runt igen.
          </p>
          <p xml:id="i-SyouVigjUYJsFc81sXk1eU">
            Ingen skall ha mer eller mindre alla människor skall ha samma
            värde! Hoppas ni läser detta och tar saken på allvar! Vi på Gotland
            har bara ett bussföretag som inte går överallt och inte hela tiden.
            Hela riksdagen kanske skall komma till Gotland och åka buss och
            se själva hur lite vi på Gotland har och vad som förstörs om detta
            skall fortgå.”
          </p>
          <p xml:id="i-KjPHCFRgAHUx8SAp7Ge7fS">
            ”Det är rent förskräckligt med de skenande bränslekostnaderna.
            Vi bor på landet utan möjlighet till kollektiv trafik. Detta slår
            fruktansvärt hårt åt oss. Ska man inte ha råd att vara yrkesarbetande
            framöver? Ska det vara en klassfråga i vem som har råd att ha
            bil?
          </p>
          <p xml:id="i-HF3yEFe15EvQW6PqMbCDkH">
            Detta är ett svek mot oss ’vanliga’ förvärvsarbetande som inte
            bor i stan! Bedrövligt!”
          </p>
          <p xml:id="i-S2muak8K6fvi2PkxQptexz">
            De kraftigt ökade bränslekostnaderna i Sverige har lett till
            ökade kostnader för såväl hushåll som företag. Bränslepriserna
            avviker dessutom i förhållande till övriga länder i Norden, genom
            att vara högre.
          </p>
          <p xml:id="i-Auhens2jNmbhqoPdEvwgLb">
            Med anledning av detta vill jag fråga statsrådet Anna-Caren Sätherberg:
          </p>
          <p xml:id="i-Lr9iuhxXyTFrp7YsJ6nbL9">
            Vilka åtgärder avser statsrådet att, inom sitt ansvarsområde,
            vidta på kort sikt för att kompensera hushåll och företag för
            de ökade kostnader som de ökade bränslepriserna innebär?
          </p>
        </div>
      </div>
    </body>
  </text>
</TEI>
