<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0285">
  <teiHeader>
    <fileDesc>
      <titleStmt>
        <title>Interpellation 2021/22:285 av Jimmy Ståhl (SD)</title>
        <author>Jimmy Ståhl (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:285 av Jimmy Ståhl (SD) till Infrastrukturminister Tomas Eneroth (S) om Andelen fartyg under svensk flagg</title>
          <idno type="rdwebb">H910285</idno>
          <ref type="dokument_url_text">http://data.riksdagen.se/dokument/H910285/text</ref>
          <ref type="dokument_url_html">http://data.riksdagen.se/dokument/H910285</ref>
          <ref type="dokumentstatus_url_xml">http://data.riksdagen.se/dokumentstatus/H910285</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <persName>Jimmy Ståhl</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-2hjUfUJXBTPa76dTaBygPP">
          <note>Interpellationen är återtagen</note>
        </correspAction>
        <correspAction type="sent" xml:id="i-A3Gsy7wcqyZVLH1XJaK9FB" corresp="i-3VxwEBzyEfCdex2ZrmdQru">
          <date when="2022-01-19"/>
        </correspAction>
        <correspAction type="received" xml:id="i-MMvuTaessiKJkBpZ2JTZQT" corresp="i-G8564CqEnhC5PBjZSwUxsE">
          <date when="2022-01-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6FCKaGJHRFQuV3wgAuLrwq">
            Interpellation 2021/22:285 Andelen fartyg under svensk flagg
            av Jimmy Ståhl (SD) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N2GtVkPS16eQekiHMechJU">
            I november presenterade Trafikverket sin infrastrukturplan för
            perioden 2022 till 2033, och man kan konstatera att planen har
            stora brister. Utöver att satsningar på sjöfarten lyser med sin
            frånvaro är det tydligt att både väg- och järnvägsunderhållet
            alltjämt är för litet, trots att mer pengar avsatts för underhåll.
          </p>
          <p xml:id="i-vSP9CKWnmFrdt3SGFaCxe">
            Trafikverket skriver själva att nedbrytningen av vägar och järnvägar
            är större än de insatser som sätts in för underhåll. Det betyder
            att både järnvägsnätet och vägnätet kommer att vara i sämre skick
            vid planperiodens utgång än de är nu, en mycket märklig ordning.
            Regeringen och dess myndighet Trafikverket medger utan omsvep
            att man accepterar denna kapitalförstöring utan att sätta in nödvändiga
            åtgärder.
          </p>
          <p xml:id="i-VKEXQJJX7T7D27iXyCQ9LC">
            Regeringen påtalar gång på gång att man avser att flytta gods
            från väg till järnväg och sjöfart. Men varför saknas satsningar
            på sjöfarten? För mig som i 20 år arbetat i hamnen gör det ont
            när jag hör regeringen tala sig varm om sjöfarten, men i verkligheten
            händer ingenting alls. Det mest skrämmande är att om sjöfarten
            skulle stanna upp så tar det inte lång tid innan butikshyllorna
            börjar gapa tomma och våra exportföretag får dra ned på produktionen.
          </p>
          <p xml:id="i-VvouewyBPs4ZzC29WzydYT">
            Med tanke på hur mycket gods som fraktas med fartyg till och
            från Sverige och hur viktig sjöfarten är för Sverige är det hög
            tid att regeringen genomför ordentliga satsningar på att utveckla
            förutsättningarna för sjötransporter. Vidare är det angeläget
            att säkerställa att vi nationellt har både tillgång till och förmåga
            att genomföra sjötransporter. Avseende det senare torde en lägsta
            anständig nivå vara att den svenska sjöfarten ges verktyg och
            förutsättningar för att konkurrera på jämbördiga villkor som erbjuds
            av andra nationer på den globala marknaden.
          </p>
          <p xml:id="i-FLv5yeHYPutaLsZaJwAAsY">
            Sverige behöver skapa större incitament för att fler ska vilja
            flagga in sina fartyg under svensk flagg. Detta inte minst nu
            när säkerhetsläget i vår direkta omvärld försämras. Det finns
            fördelar i krigstid för vårt försvar att kunna nyttja fartyg för
            transporter.
          </p>
          <p xml:id="i-B1ciCg2VjDBdDTf5fgq9QV">
            Med en större svensk flotta ges det också fler möjligheter till
            direkta och indirekta arbetstillfällen, utbildningstillfällen
            och praktikplatser. Jag var själv med 2019 när infrastrukturministern
            firade in flaggningen av det 100:e svenskflaggade fartyget och
            optimismen flödade, men vad har hänt sedan dess? Antalet svenskflaggade
            fartyg är fortsatt runt 100 fartyg.
          </p>
          <p xml:id="i-UJQTapxrMLCt8QzF8k27ks">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-MbaW4BLnQbH8PMfLRhXS2H">
            Har regeringen ambitioner att öka antalet svenskflaggade fartyg,
            och i så fall, vad gör regeringen och ministern för att åstadkomma
            detta?
          </p>
        </div>
      </div>
    </body>
  </text>
</TEI>
