<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0187">
  <teiHeader>
    <fileDesc>
      <titleStmt>
        <title>Interpellation 2021/22:187 av Pål Jonson (M)</title>
        <author>Pål Jonson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:187 av Pål Jonson (M) till Justitie- och inrikesminister Morgan Johansson (S) om Statssanktionerade mord och flyktingspionage</title>
          <idno type="rdwebb">H910187</idno>
          <ref type="dokument_url_text">http://data.riksdagen.se/dokument/H910187/text</ref>
          <ref type="dokument_url_html">http://data.riksdagen.se/dokument/H910187</ref>
          <ref type="dokumentstatus_url_xml">http://data.riksdagen.se/dokumentstatus/H910187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och inrikesminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <persName>Pål Jonson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-46Pve7tFQXxgYQiua61XJK">
          <note>Interpellationen är återtagen</note>
        </correspAction>
        <correspAction type="sent" xml:id="i-FXtvPH8vVUxn5JMtt921QM" corresp="i-3Grh8TCtLTMtZdMgN1X5RJ">
          <date when="2021-12-10"/>
        </correspAction>
        <correspAction type="received" xml:id="i-Wr7eiEPiKMuov4nCx9RBMR" corresp="i-UPW2cbGnTUbMZaKTrot5Bh">
          <date when="2021-12-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-952z2nZTPDj89uE2KTDsZf">
            Interpellation 2021/22:187 Statssanktionerade mord och flyktingspionage
            av Pål Jonson (M) till Justitie- och inrikesminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TqTDeSFi9aJpzPH6ePT1qJ">
            Säpo konstaterar i sin senaste årsbok att ”ett flertal länder
            bedriver olika former av spionage och säkerhetshotande verksamhet
            mot Sverige. Ryssland, Kina och Iran utgör det största hotet.
            Regimerna i dessa länder har som mål att skapa stabilitet för
            den egna regimen och stärka sitt lands status som ekonomisk, politisk
            och militär stormakt.”
          </p>
          <p xml:id="i-PZyxjpoM6QmnVL6tZohAE4">
            Dessa länder drar sig heller inte för att förfölja dissidenter
            som är verksamma i andra länder. Det mest iögonfallande exemplet
            i Sverige var det brutala mordförsöket på en tjetjensk medborgare
            i Gävle 2020. Offret för mordförsöket var den kände tjetjenske
            regimkritikern Tumsu Abdurachmanov som överfölls med en hammare
            i sin egen lägenhet. Säpo beskriver det som ett statligt sanktionerat
            mordförsök.
          </p>
          <p xml:id="i-WqLaySw3C3xQq4sfF2uvUc">
            Utredningen kunde konstatera att gärningsmannen hade tydliga
            kopplingar till både Tjetjenien och Ryssland, och tingsrätten
            i Gävle skrev i domen mot gärningsmannen att ”det framstår som
            självfallet att det ligger en penningstark makt bakom”.
          </p>
          <p xml:id="i-RzXn14bse9y74MwbymYXCB">
            Forskare på Totalförsvarets forskningsinstitut (FOI) för fram
            uppfattningen att det är Ryssland som ytterst är ansvarigt för
            dådet i Gävle, och enligt medieuppgifter som Uppdrag granskning
            har presenterat finns det en hemlig underrättelserapport som pekar
            ut Ryssland och dess president Vladimir Putin som liggande bakom.
          </p>
          <p xml:id="i-D1xv8R5arB9mPU3Ukidbgt">
            Utöver dådet i Gävle finns en lång rad exempel i flera västländer
            där dissidenter har mördats eller utsatts för mordförsök. År 2018
            förgiftades den ryske regimkritikern Sergej Skripal och hans dotter
            av nervgiftet novitjok i Salisbury i Storbritannien. Den dåvarande
            brittiska premiärministern Theresa May pekade tydligt ut Ryssland
            som ansvarigt för förgiftningen.
          </p>
          <p xml:id="i-NnsJmzYQoYmj78praFE19U">
            Som ett svar på dådet utvisade Storbritannien 23 ryska diplomater.
            En lång rad andra länder följde det brittiska exemplet och utvisade
            sammanlagt drygt 150 ryska diplomater i solidaritet med Storbritannien.
          </p>
          <p xml:id="i-XskWaLtEbjfqEjCoaxBnDi">
            Det är viktigt att Sverige är tydligt med att det är oacceptabelt
            för främmande makt att bedriva flyktingspionage och utföra attentat
            mot dissidenter på svensk mark. Vi måste dels ha en god förmåga
            att identifiera och förhindra sådan otillbörlig verksamhet, dels,
            när det händer, kunna markera mot de stater som ligger bakom.
          </p>
        </div>
        <div type="ipQuestion">
          <p xml:id="i-5QEp19aAK1i61nJ4WRF7zD">
            Med anledning av ovanstående vill jag fråga justitie- och inrikesminister
            Morgan Johansson följande:
            <list rend="unordered">
              <item>
                Vilka åtgärder har ministern vidtagit för att stärka Sveriges
                förmåga att identifiera och förhindra främmande makt från att
                bedriva flyktigspionage och utföra attentat mot dissidenter på
                svenskt territorium?
              </item>
              <item>
                Har ministern och regeringen vidtagit några åtgärder för att
                markera mot de stater som ligger bakom dådet i Gävle, i så fall
                vilka?
              </item>
            </list>
          </p>
        </div>
      </div>
    </body>
  </text>
</TEI>
