<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0081">
  <teiHeader>
    <fileDesc>
      <titleStmt>
        <title>Interpellation 2021/22:81 av Magnus Oscarsson (KD)</title>
        <author>Magnus Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:81 av Magnus Oscarsson (KD) till Näringsminister Ibrahim Baylan (S) om Framtidsutsikterna för Sveriges bönder</title>
          <idno type="rdwebb">H91081</idno>
          <ref type="dokument_url_text">http://data.riksdagen.se/dokument/H91081/text</ref>
          <ref type="dokument_url_html">http://data.riksdagen.se/dokument/H91081</ref>
          <ref type="dokumentstatus_url_xml">http://data.riksdagen.se/dokumentstatus/H91081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <persName>Magnus Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-VBjXMaP6yDUNDtADszswH2">
          <note>Interpellationen är inlämnad</note>
        </correspAction>
        <correspAction type="sent" xml:id="i-47Fro26EJnmS3H5CzKKnJR" corresp="i-7GFif5DyTUbb8eBXsbicsF">
          <date when="2021-10-26"/>
        </correspAction>
        <correspAction type="received" xml:id="i-HNikewfU4CEsJbvvDBUg38" corresp="i-A6T9WoUzRwW8LUK52znHwX">
          <date when="2021-10-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3MWkjhDat9qjvoUmz1pEX8">
            Interpellation 2021/22:81 Framtidsutsikterna för Sveriges bönder
            av Magnus Oscarsson (KD) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HaMhoVY3qVWtU4KheZnf4i">
            Lantbruksbarometern är en årlig rapport från Ludvig &amp; Co, Swedbank
            och Sparbankerna. Undersökningen har sedan 1987 visat lantbrukarnas
            uppfattning om det aktuella läget inom lantbruket. Nu i oktober
            publicerades en rapport för hösten 2021 och resultatet var synnerligen
            nedslående. Rapporten visade att färre lantbrukare upplever att
            deras företag är lönsamt, och deras prognos för 2022 är pessimistisk.
            Skuldsättningen i svenskt lantbruk ökar och är nu den högsta på
            tio år. Likviditeten, det vill säga lantbrukarnas kortsiktiga
            betalningsförmåga, är oförändrad men det förekommer stora variationer
            mellan produktionsgrenarna. Betydligt fler lantbrukare upplever
            i år att de inte har konsumenternas förtroende jämfört med i fjol.
          </p>
          <p xml:id="i-Kx2dZGATKVvEJqHkpqhGMw">
            Jag skulle särskilt vilja stanna till vid känslan av framtidsutsikter.
            Det handlar om de pessimistiska utsikterna och känslan av att
            konsumenterna inte har förtroende för dem. Det här är givetvis
            kopplat till hur lönsamheten går, där nedgången bland växtodlarna
            till exempel gått från noll till minus 41, och där även mjölk-
            och köttproducenterna landat i ett negativt index. Det minskade
            upplevda förtroendet för produkterna hänger givetvis samman med
            den bild som många gånger målas med jordbruket som ett klimatproblem
            eller hot mot Östersjön. Detta trots att vårt jordbruk utför så
            många klimattjänster och har ett långt framskjutet arbete för
            markhantering som minimerar utsläpp av fosfor och kväve.
          </p>
          <p xml:id="i-MEH6nzmWW872qBwEFmFzYS">
            Lönsamheten är också något som förföljer våra lantbrukare. Med
            anledning av detta kan man notera att regeringen inte utnyttjar
            hela den återstartsfond som EU ger till Sverige. I stället för
            att använda hela den pott om 1,4 miljarder kronor från EU:s återhämtningsinstrument
            som tilldelats det svenska landsbygdsprogrammet så minskar regeringen
            den nationella medfinansieringen i motsvarande grad. Så här gör
            inte våra europeiska konkurrenter.
          </p>
          <p xml:id="i-AhAPP6ReBakFSju13fzdiq">
            Vi kan ju konstatera att ungefär hälften av den mat vi äter är
            importerad och att 60 procent av klimatutsläppen från svensk mat
            sker utomlands. Vi vet också att svenskt nötkött har 25 procent
            lägre klimatpåverkan än genomsnittet i Europa.
          </p>
          <p xml:id="i-Xjo21RwFVgnZJACEnBRrKt">
            Svenska bönder har en fantastisk produkt som förtjänar politikens
            stöd och försvar. Vi har i riksdagen lagt fram en livsmedelsstrategi
            i syfte att främja den egna svenska livsmedelsproduktionen. Implementeringen
            av den strategin måste tyvärr med anledning av det här negativa
            beskedet från Lantbruksbarometern underkännas.
          </p>
        </div>
        <div type="ipQuestion">
          <p xml:id="i-SNTFcTh5LaWuDMbtPc6X8Z">
            Med anledning av detta vill jag fråga näringsminister Ibrahim
            Baylan:
            <list rend="unordered">
              <item>
                Tänker ministern ta några initiativ med anledning av de uppgifter
                som framkommer i Lantbruksbarometern?
              </item>
              <item>
                Vilka åtgärder tänker ministern vidta för att mildra de effekter
                som Sveriges reducerade nationella medfinansiering av det svenska
                landsbygdsprogrammet får för våra lantbrukares konkurrenskraft?
              </item>
            </list>
          </p>
        </div>
      </div>
    </body>
  </text>
</TEI>
