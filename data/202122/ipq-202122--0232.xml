<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0232">
  <teiHeader>
    <fileDesc>
      <titleStmt>
        <title>Interpellation 2021/22:232 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:232 av Lars Beckman (M) till Statsrådet Anna-Caren Sätherberg (S) om Vargstammen i Gävleborg och i resten av landet</title>
          <idno type="rdwebb">H910232</idno>
          <ref type="dokument_url_text">http://data.riksdagen.se/dokument/H910232/text</ref>
          <ref type="dokument_url_html">http://data.riksdagen.se/dokument/H910232</ref>
          <ref type="dokumentstatus_url_xml">http://data.riksdagen.se/dokumentstatus/H910232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6eosMH8o1uMi1nCPvvh1tH</idno>
            <persName>Statsrådet Anna-Caren Sätherberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-K3pdF18ZhM1tJJLNSN6LbZ">
          <note>Interpellationen är återtagen</note>
        </correspAction>
        <correspAction type="sent" xml:id="i-WX61CejXrUckftX3e5adpU" corresp="i-8LDEcfmJoNdnZMCPvSjiNu">
          <date when="2021-12-20"/>
        </correspAction>
        <correspAction type="received" xml:id="i-B6uBgrK851StEMBZXYSmcj" corresp="i-6eosMH8o1uMi1nCPvvh1tH">
          <date when="2022-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LKbxVnCBWpwi5oRzF6aN4f">
            Interpellation 2021/22:232 Vargstammen i Gävleborg och i resten
            av landet av Lars Beckman (M) till Statsrådet Anna-Caren Sätherberg
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D9HBatKW9bGoBJiT97MhVV">
            Ska man kunna bo, leva och driva företag i hela Sverige krävs
            det nu att regeringen vidtar kraftfulla åtgärder i en akut situation
            rörande antalet vargar i Gävleborg och Sverige. Vid ett möte i
            Vallsta med företagare i Hälsingland för något år sedan där rovdjurssituationen
            diskuterades blev det mer än uppenbart att den nuvarande politiken
            inte håller måttet. Under hösten har en lantbrukare i Kilafors
            drabbats av närgångna vargar. Minst 14 observationstillfällen
            enbart sedan augusti för en lantbrukare. I Hofors dödades en jakthund
            i en vargattack lördagen den 9 oktober – en jaktkamrat som dödades
            av rovdjuret. ”Det är tungt, inte bara för mig utan för barn och
            barnbarn. Det här var en familjemedlem”, säger hundägaren till
            tidskriften Jakt &amp; Jägare.
          </p>
          <p xml:id="i-6Sc3o9Gjri1q4dwDArotmS">
            Regeringen tillåter våra myndigheter att inte följa riksdagens
            beslut om en nivå på 170–270 vargar i hela Sverige. Man blir mer
            än förtvivlad över att höra den oro och ilska som fårbönder beskriver
            när de berättar om situationen som de och deras djurbestånd befinner
            sig i när en vargflock på 14 individer rör sig i Hälsingland.
          </p>
          <p xml:id="i-GnDzAvGFQQafauVMi1Epeo">
            Fårbönderna uppmanas att sätta upp rovdjursstängsel, men för
            en fårbonde med betesmarker på många olika ställen blir det inte
            en realistisk lösning. Det blir dessutom väldigt kostsamt för
            den enskilde småföretagare som ska underhålla stängslet. I praktiken
            säger myndigheterna att den enskilde företagaren ska arbeta gratis
            ett antal hundra timmar per år med att röja sly och gräs bredvid
            stängslet och underhålla det på annat sätt. Jag har svårt att
            se att myndighetsföreträdare skulle arbeta gratis hundratals timmar
            per år på motsvarande sätt som man begär av fårbonden.
          </p>
          <p xml:id="i-RbxWbP535xktzPtt2y5KdY">
            Det är staten som har bestämt att vi ska ha ett visst antal rovdjur,
            men då måste staten också ta ett fullt ansvar för en rovdjurspolitik
            som medför en balans; en balans mellan människans intressen att
            kunna bo och leva i hela Sverige, och en balans för rovdjurens
            möjlighet att finnas i faunan. I valet mellan människa och rovdjur
            måste alltid människan komma i första hand. Det borde vara en
            självklarhet för alla.
          </p>
          <p xml:id="i-AZTGN1BHss6Yr5enxTkNV1">
            Enligt företrädare för Länsstyrelsen Gävleborg finns det över
            90 vargar enbart i Gävleborg. I området runt Bollnäs rör sig en
            flock om 14 vargar, vilket skapar stor oro hos de företagare och
            andra djurägare som befinner sig i området.
          </p>
          <p xml:id="i-9DtG9kkErDAn28fA2DH3LQ">
            Riksdagens beslut om ett lägsta antal om 170 individer måste
            nu verkställas av ansvariga myndigheter, och riksdagen bör tillkännage
            för regeringen att i regleringsbrev instruera myndigheter att
            vidta nödvändiga åtgärder för att vargstammen ska minska i Sverige.
          </p>
          <p xml:id="i-WZYjXFdrLBpRgpRj7nrhoY">
            I ett beslut om uttag av varg så rasar Jägareförbundet och LRF
            över det låga antal som ska skjutas under licensjakten. Länsstyrelsen
            Gävleborg har beslutat om licensjakt på varg i vinter nästa år.
            Jakten omfattar sex vargar i Gullsjöreviret väster om Ockelbo,
            och sex vargar i Prästskogenreviret norr om Kårböle. Enligt länsstyrelsen
            är syftet med licensjakten är att minska tätheten av vargrevir
            och koncentrationen av varg där den är som störst.
          </p>
          <p xml:id="i-TzPVzuPSSnezADk2qUud6R">
            Det låga uttaget av varg i årets licensjakt kommer inte att lösa
            eller förändra det höga rovdjurstrycket i Gävleborg.
          </p>
          <p xml:id="i-UqJKppt52Qzo7VXkgRvT3c">
            Den tidigare ministern i MP-S-regeringen ansåg inte att Sverige
            hade några problem med rovdjursproblematiken och att inga åtgärder
            krävdes från regeringens sida.
          </p>
        </div>
        <div type="ipQuestion">
          <p xml:id="i-VNS4LE5JUqAKX9zJhnhQLk">
            Med anledning av detta vill jag fråga statsrådet:
            <list rend="unordered">
              <item>
                Vilka åtgärder avser ministern att vidta för att minska rovdjurstrycket
                i Gävleborg?
              </item>
              <item>
                Vilka åtgärder avser ministern att vidta för att kompensera de
                småföretagare som får ökade kostnader i sin verksamhet på grund
                av rovdjurstrycket?
              </item>
              <item>
                Vilka åtgärder avser ministern att vidta för att kompensera jägare
                för att deras jakthundar blir dödade av vargar?
              </item>
              <item>
                Vilka åtgärder avser ministern att vidta för att riksdagens beslut
                om en nivå av vargar i Sverige i spannet 170–270 vargar med god
                spridning i hela Sverige följs?
              </item>
            </list>
          </p>
        </div>
      </div>
    </body>
  </text>
</TEI>
