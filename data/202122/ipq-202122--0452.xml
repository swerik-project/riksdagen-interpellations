<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0452">
  <teiHeader>
    <fileDesc>
      <titleStmt>
        <title>Interpellation 2021/22:452 av Maria Gardfjell (MP)</title>
        <author>Maria Gardfjell (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:452 av Maria Gardfjell (MP) till Statsrådet Anna-Caren Sätherberg (S) om Bekämpningsmedel i naturgödsel</title>
          <idno type="rdwebb">H910452</idno>
          <ref type="dokument_url_text">http://data.riksdagen.se/dokument/H910452/text</ref>
          <ref type="dokument_url_html">http://data.riksdagen.se/dokument/H910452</ref>
          <ref type="dokumentstatus_url_xml">http://data.riksdagen.se/dokumentstatus/H910452</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6eosMH8o1uMi1nCPvvh1tH</idno>
            <persName>Statsrådet Anna-Caren Sätherberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <persName>Maria Gardfjell</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DLnz2MkBr8GaS8oZKX6seN">
          <note>Interpellationen är återtagen</note>
        </correspAction>
        <correspAction type="sent" xml:id="i-UFHTaJPgHhBmCCxXQr6ZgB" corresp="i-mxJ22KDE3cthH5PFLdLST">
          <date when="2022-04-13"/>
        </correspAction>
        <correspAction type="received" xml:id="i-FL1izkjmV7FLU5sB57zDR4" corresp="i-6eosMH8o1uMi1nCPvvh1tH">
          <date when="2022-04-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7b64vVtGaYnJWHiS5Dzrii">
            Interpellation 2021/22:452 Bekämpningsmedel i naturgödsel av
            Maria Gardfjell (MP) till Statsrådet Anna-Caren Sätherberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LCXdsvaEpA76UgtMc3TTv2">
            Under 2021 uppmärksammade Fritidsodlarnas riksorganisation (FOR)
            att rester av bekämpningsmedel, pyralider, fanns i växtnäringsmedel.
            Journalisten Lena Israelsson bidrog till att öka kunskapen om
            problemet och drev på för att myndigheter skulle agera. Uppmärksamheten
            ledde till att flera av de stora återförsäljarna av växtnäringsmedel
            slutade sälja gödselmedel baserat på vinass. Krav ändrade sina
            regler för att gödselprodukter inte ska få vara kontaminerade
            med bekämpningsmedelsrester. Informationen gav också effekt på
            EU-nivån. EU-kommissionen införde under våren 2021 villkor för
            nationella tillstånd för kloralidprodukter. Sverige och Kemikalieinspektionen
            var drivande och översatte FOR:s rapport som underlag i diskussioner
            med EU-kommissionen.
          </p>
          <p xml:id="i-HB7wR6zffeh19FTAYsGGXn">
            Nu har fortsatta undersökningar visat att problemen inte upphör
            med detta. Problemen är större – för fritidsodlare, men också
            för yrkesodlare.
          </p>
          <p xml:id="i-EqhoqSftXtwGas29bJYzP">
            Klorpyralid och närbesläktade ämnen aminopyralid och pikloram
            används i jordbruket för att döda örtogräs i odling av spannmål,
            oljeväxter och sockerbetor med mera. Bekämpningsmedlen är mycket
            svårnedbrytbara och kan följa med växtmaterial från fältet efter
            skörd. Det var också orsaken till att vinassen från sockerproduktionen
            innehöll dessa bekämpningsmedel. Problemet är nu att dessa bekämpningsmedel
            också följer med spannmål och rester som används från oljeväxter
            som foder, och pyraliderna passerar genom djurkropparna och finns
            sedan kvar i gödseln. Problemet med pyralider är mycket mer utbrett
            än vad forskare och organisationer inom odling och lantbruk befarade
            för bara ett år sedan.
          </p>
          <p xml:id="i-8cXAo1Q3o4fNiNpwfkmq6h">
            Nya analyser har visat på rester av pyralider i ko-, häst-, får-
            och hönsgödsel samt i växtnäringsprodukter som är baserade på
            sockerframställning och andra vegetabiliska råvaror. Det kan drabba
            fritidsodlare som köper organisk växtnäring på trädgårdscenter,
            eller de som får tillgång till stallgödsel, halm eller ensilage
            på ridskolor eller lokala lantbruk. Det kan också drabba yrkesodlare
            som köper in organisk växtnäring, till exempel hönsgödsel.
          </p>
          <p xml:id="i-M8yngP5ofL4zHHcCHpAMTK">
            FOR har också publicerat en ny rapport: Fortsatta problem med
            bekämpningsmedel i organisk gödsel – erfarenheter från odlingssäsongen
            2021. Rapporten är översatt av Kemikalieinspektionen och redovisad
            för EU-kommissionen.
          </p>
          <p xml:id="i-KaqGPNUXZ5K5wwU6u2eQ42">
            Pikloram var förbjudet i Sverige redan på 1970-talet, eftersom
            myndigheterna redan då ansåg att ämnet var svårnedbrytbart och
            oförutsägbart. Produkter med pyralider blev åter tillåtna genom
            EU-medlemskapet, och tyvärr ökar också användningen i det svenska
            jordbruket.
          </p>
          <p xml:id="i-6SJzNj3HV1txiie2dEiPtr">
            Effekterna av bekämpningsmedelsresterna är att de kan ge allvarliga
            störningar i tillväxt och missbildning av skott, frukter och blad.
            Det drabbar växter som korgblommiga växter, ärtväxter, potatis,
            tomater med flera.
          </p>
          <p xml:id="i-XrcMYPS2oAbMJjXc2Y4Bm3">
            Pyralider sprids alltså med djurfoder och andra växtprodukter
            och drabbar i senare led fritidsodlare och yrkesodlare.
          </p>
          <p xml:id="i-2qvEaw2XDkp88MNGngQufL">
            FOR lyfter fram att den enda lösningen är att för ett förbud
            mot användning av de verksamma ämnena i pyralider införs inom
            EU. Det håller Miljöpartiet med om, och det hoppas vi verkligen
            att regeringen kommer att verka för.
          </p>
        </div>
        <div type="ipQuestion">
          <p xml:id="i-4rNg4Kjrwy7GeaVfLvSrCu">
            Jag vill ställa följande frågor till statsrådet Anna-Caren Sätherberg:
            <list rend="unordered">
              <item>
                Har statsrådet och regeringen någon uppfattning om hur stora
                de ekonomiska förlusterna är i den mer yrkesmässiga odlingen av
                potatis, tomater och andra grödor som drabbas av missväxt på grund
                av bekämpningsmedelsrester av pyralider?
              </item>
              <item>
                Kommer statsrådet verka för att begränsa användningen av pyralider
                i det svenska jordbruket (spannmål, oljeväxter, sockerbetor med
                mera) genom rådgivning, informationsinsatser eller andra mjuka
                styrmedel fram till dess att EU reglerat användningen av pyralider
                hårdare?
              </item>
              <item>
                För de hårt ekonomiskt drabbade producenterna av kyckling och
                ägg är också intäkterna av att sälja gödsel till bland annat fritidsodlare
                en väsentlig ekonomisk fråga. Hur kan statsrådet säkerställa att
                producenterna inte får bekämpningsmedelkontaminerat foder till
                sina anläggningar, så att inte gödselmedlen blir omöjliga att
                cirkulera och sälja med förtjänst?
              </item>
            </list>
          </p>
        </div>
      </div>
    </body>
  </text>
</TEI>
