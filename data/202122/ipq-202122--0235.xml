<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0235">
  <teiHeader>
    <fileDesc>
      <titleStmt>
        <title>Interpellation 2021/22:235 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:235 av Lars Beckman (M) till Statsrådet Johan Danielsson (S) om Ungas boende</title>
          <idno type="rdwebb">H910235</idno>
          <ref type="dokument_url_text">http://data.riksdagen.se/dokument/H910235/text</ref>
          <ref type="dokument_url_html">http://data.riksdagen.se/dokument/H910235</ref>
          <ref type="dokumentstatus_url_xml">http://data.riksdagen.se/dokumentstatus/H910235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-5oQ4xWUi5Nh3NjqrvZeiNp</idno>
            <persName>Statsrådet Johan Danielsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-GtNuzxGmSTifeKUGt13kMQ">
          <note>Interpellationen är återtagen</note>
        </correspAction>
        <correspAction type="sent" xml:id="i-2xQA4ZQYu9sWMCAtjp6QBu" corresp="i-8LDEcfmJoNdnZMCPvSjiNu">
          <date when="2021-12-20"/>
        </correspAction>
        <correspAction type="received" xml:id="i-SuqsQM43dbhtSnxPwpozTN" corresp="i-5oQ4xWUi5Nh3NjqrvZeiNp">
          <date when="2022-01-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HGr1bwejGTy7JLF5cFYPK6">
            Interpellation 2021/22:235 Ungas boende av Lars Beckman (M) till
            Statsrådet Johan Danielsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SCexkc5FRYxbD3H93EDDC8">
            Det är viktigt att regeringen för en aktiv bostadspolitik som
            möjliggör för fler att få sin första bostad. I en undersökning
            med namnet Hur vill unga bo och varför? som genomförts av Boinstitutet
            och Ungdomsbarometern har man frågat var unga människor helst
            vill bo, och resultatet är mycket tydligt. Något som också är
            väldigt tydligt är att Sverige behöver 800 000 fler hem för att
            lösa boendebehovet till 2030, vilket är en tuff utmaning som behöver
            lösas.
          </p>
          <p xml:id="i-JodFkt2DpDi1VConsJmyNc">
            Mellan den 4 oktober och den 29 november genomförde Boinstitutet
            en onlineundersökning via Ungdomsbarometern där 2 989 unga mellan
            15 och 24 år svarade på frågor om sitt framtida boende. På frågan
            om hur unga vill bo när de etablerat sig på arbetsmarknaden svarar
            de flesta villa (40 procent) följt av bostadsrätt (31 procent).
            Hyresrätten kommer på tredje plats (17 procent). Nästan ingen
            vill bo i andra hand (1 procent) eller dela lägenhet med en kompis
            (1 procent).
          </p>
          <p xml:id="i-TDoYvnSatvSAWM1KTJUHai">
            Att bo i en bostadsrätt har blivit mer populärt sedan 2000. I
            dag vill var tredje ung bo i en bostadsrätt. Ett vanligt svar
            i undersökningen på varför man vill bo i en bostadsrätt är att
            det är en bra investering, att det är billigare och att det är
            ett sparande eftersom man betalar till sig själv. Ett annat svar
            är att man anser att en bostadsrätt ger trygghet och frihet, med
            större möjlighet att inreda och bestämma själv.
          </p>
          <p xml:id="i-5sXJMLhC1CYVrstKv1x8SZ">
            För fyra av tio unga är en villa ett mål och en livsdröm. Några
            typiska svar är att en villa anses ge större frihet, vara något
            eget, skapa större avstånd till grannar och ge en känsla av att
            få göra precis som man vill. En villa tycks också ingå som en
            del av ungas idealbild av familjeliv.
          </p>
          <p xml:id="i-81cQR8rYe5eUZjfmuwgPb6">
            Flera svarande uppger att de själva växt upp i hus och att det
            därför känns naturligt att själv flytta till en villa när de bildar
            familj. Tillgång till trädgård, större ytor och en passande miljö
            för barn och hund är vanliga motiv. Unga som bor på landsbygden
            är mer positiva till att bo i en villa framför en lägenhet.
          </p>
          <p xml:id="i-8VwmZEGcQBNoNvLQaovpv2">
            Att bo i en bostad som man själv äger och framför allt i en villa
            är alltså de flesta ungas önskemål och vilja. Det är bostadsministern
            och regeringen som har möjligheten att föra en sådan politik för
            att det ska bli möjligt.
          </p>
        </div>
        <div type="ipQuestion">
          <p xml:id="i-CzwgDzeS2XSkhEuxyYBAog">
            Med anledning av ovanstående vill jag fråga statsrådet Johan
            Danielsson:​
            <list rend="unordered">
              <item>
                Vilka åtgärder kommer stadsrådet och regeringen att vidta under
                det kommande året för att underlätta för fler unga att äga sin
                bostad?
              </item>
              <item>
                Vilka åtgärder vidtar statsrådet och regeringen för att fler
                unga ska kunna flytta hemifrån och in i sin första ägda bostad?
              </item>
              <item>
                Vilka åtgärder vidtar statsrådet för att underlätta för att det
                ska byggas fler bostäder till unga?
              </item>
            </list>
          </p>
        </div>
      </div>
    </body>
  </text>
</TEI>
