<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202122--0150">
  <teiHeader>
    <fileDesc>
      <titleStmt>
        <title>Interpellation 2021/22:150 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2021/22:150 av Ali Esbati (V) till Arbetsmarknads- och jämställdhetsminister Eva Nordmark (S) om Reformeringen av Arbetsförmedlingen</title>
          <idno type="rdwebb">H910150</idno>
          <ref type="dokument_url_text">http://data.riksdagen.se/dokument/H910150/text</ref>
          <ref type="dokument_url_html">http://data.riksdagen.se/dokument/H910150</ref>
          <ref type="dokumentstatus_url_xml">http://data.riksdagen.se/dokumentstatus/H910150</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknads- och jämställdhetsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-UbGCJZVtVVWWWhkb6QnnCb">
          <note>Interpellationen är återtagen</note>
        </correspAction>
        <correspAction type="sent" xml:id="i-QNTFKfLNnTzxj5mB9aT3f5" corresp="i-TxLwXp3MJemR8iGdYER2aZ">
          <date when="2021-12-02"/>
        </correspAction>
        <correspAction type="received" xml:id="i-WzsHpdKbGVRgKWzd2h12sd" corresp="i-PeMj54xpJ7ARDpgP8iEYQ9">
          <date when="2021-12-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7cfJpgTNGMwoQopxTCRztq">
            Interpellation 2021/22:150 Reformeringen av Arbetsförmedlingen
            av Ali Esbati (V) till Arbetsmarknads- och jämställdhetsminister
            Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3xwHf6iYTo1qehLK4riXwf">
            Trots att januariavtalet har fallit fortsätter regeringens arbete
            med att reformera Arbetsförmedlingen enligt Centerpartiets önskemål:
            Arbetsförmedlingen ska fortsatt ha myndighetsansvaret för arbetsmarknadspolitiken,
            men matchande och rustande insatser ska i huvudsak utföras av
            privata aktörer på uppdrag av myndigheten.
          </p>
          <p xml:id="i-xTgjV6rvvRDapHXN8rMxk">
            I september remitterade Arbetsmarknadsdepartementet en promemoria
            med de lagförslag som regeringen bedömer behövs för den fortsatta
            reformeringen av myndigheten (Ds 2021:27). En genomgång av remissvaren
            visar på en omfattande kritik från expertmyndigheter, kommuner
            och fackförbund.
          </p>
          <p xml:id="i-AHSRJtfnPzR6UKajuy8waH">
            Institutet för arbetsmarknads- och utbildningspolitisk utvärdering
            (IFAU) är mycket kritisk till den snabba reformeringen av Arbetsförmedlingen.
            Enligt IFAU saknas det evidens för att privata utförare av arbetsmarknadspolitik
            når bättre resultat än offentliga. Om något verkar privata utförare
            snarare leda till högre kostnader för arbetsmarknadspolitiken.
            Enligt IFAU finns det därmed inget stöd för att den föreslagna
            reformeringen bidrar till en effektivare arbetsmarknadspolitisk
            verksamhet. IFAU konstaterar avslutningsvis att det saknas en
            konsekvensanalys av den pågående reformeringen. Enligt IFAU är
            det märkligt att en så omfattande reformering kan genomföras utan
            en noggrann analys av effekter och kostnader.
          </p>
          <p xml:id="i-Qg7be7GBHURUW3x23Loirx">
            Av de kommuner som beretts möjlighet att inkomma med remissvar
            är majoriteten mycket kritiska.
          </p>
          <p xml:id="i-ECR1wZxF6RN2WkrkAe8eCh">
            Fackförbundet ST och Akademikerförbundet SSR, de fackförbund
            som organiserar merparten av de anställda på Arbetsförmedlingen,
            riktar också skarp kritik mot den pågående reformeringen i sina
            respektive remissvar. Departementsskrivelsen är enligt ST ”oroväckande
            tunn när det kommer till substantiellt innehåll”. SSR anser, å
            sin sida, att denna historiskt omfattande reformering av arbetsmarknadspolitiken
            och Arbetsförmedlingen inte uppfyller beredningskravet (RF 7 kap.
            2 §), att behövliga upplysningar och yttranden ska inhämtas från
            berörda myndigheter samt att även sammanslutningar och enskilda
            ska ges möjlighet att yttra sig. SSR avstyrker därför förslaget
            i sin helhet.
          </p>
          <p xml:id="i-QhJjWB4z9Q5d5QQF6ZQMGb">
            Vänsterpartiet delar den omfattande kritik som ovanstående remissinstanser
            ger uttryck för.
          </p>
        </div>
        <div type="ipQuestion">
          <p xml:id="i-K7Xkig6RJZvGYB6N7wBrD2">
            Mot bakgrund av detta vill jag fråga arbetsmarknads- och jämställdhetsminister
            Eva Nordmark:
            <list rend="unordered">
              <item>
                Varför vill ministern genomföra en reformering av Arbetsförmedlingen
                som varken har stöd i forskningen eller hos en majoritet av remissinsatserna?
              </item>
              <item>
                Varför vill ministern genomföra en reformering av Arbetsförmedlingen
                enligt januariavtalet trots att avtalet har fallit?
              </item>
              <item>
                Varför har ministern inte genomfört en konsekvensanalys av den
                pågående reformeringen där effekter och kostnader analyseras?
              </item>
              <item>
                Avser ministern att, i det fortsatta arbetet med att reformera
                Arbetsförmedlingen, ta hänsyn till den omfattande kritik som IFAU,
                ST, SSR och en majoritet av kommunerna ger uttryck för?
              </item>
            </list>
          </p>
        </div>
      </div>
    </body>
  </text>
</TEI>
