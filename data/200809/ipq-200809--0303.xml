<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0303">
  <teiHeader>
    <fileDesc>
      <titleStmt>
        <title>Dialog med Hamas</title>
        <author>Strand, Thomas (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dialog med Hamas till Carl Bildt (m), utrikesminister om Dialog med Hamas</title>
          <idno type="rdwebb">GW10303</idno>
          <ref type="dokument_url_text">http://data.riksdagen.se/dokument/GW10303/text</ref>
          <ref type="dokument_url_html">http://data.riksdagen.se/dokument/GW10303</ref>
          <ref type="dokumentstatus_url_xml">http://data.riksdagen.se/dokumentstatus/GW10303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <persName>Thomas Strand</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-78AzwaPzbQ89j481pv6Szm" corresp="i-8AtQfc4p9Hm5yajEXEHtE5">
          <date when="2009-01-30"/>
        </correspAction>
        <correspAction type="received" xml:id="i-Le3ZQfZpdYK8uZh6yV8eSR" corresp="i-AZnaWEAg22YQ3HzVMfNSHR">
          <date when="2009-02-09"/>
        </correspAction>
        <correspAction type="answered" xml:id="i-MoCkMrSVEU21t9tbkCCEPg" corresp="i-AZnaWEAg22YQ3HzVMfNSHR">
          <date when="2009-02-13"/>
        </correspAction>
        <correspContext corresp="i-MoCkMrSVEU21t9tbkCCEPg">
          <ref type="record" target="prot-200809--070">Riksdagens protokoll 2008/09:70 Fredagen den 13 februari</ref>
          <ref type="recordSection" target="unsetDivId">5 § Svar på interpellationerna 2008/09:252, 267, 268 och 303 om situationen i Gaza</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NxTByFVtA96vKB7MTngC8K">
            Interpellation 2008/09:303 Dialog med Hamas av Thomas Strand
            (s) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-BBb76dG6BcCNi8CfJNb2Cj">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kua6Wv2CGzojEto5qjh6b5">
            Ännu en gång har hoppet om fred och försoning mellan Israel och
            Palestina fått sig en ordentlig törn. Det tragiska och meningslösa
            kriget i Gaza har skakat om oss alla. Ett ofattbart lidande och
            trauma har drabbat så många civila, flest palestinier men också
            israeler.
          </p>
          <p xml:id="i-Fh3YiETnnZJmLavC8AtgHt">
            Trots att vi kan se tillbaka på flera misslyckade fredsansträngningar
            under drygt 60 år får vi aldrig överge hoppet om en verklig och
            varaktig fred mellan Israel och Palestina. Den fråga som då inställer
            sig är om det över huvud taget är möjligt att tänka sig en fredsuppgörelse
            om den nu rådande officiella politiska hållningen i EU får fortsätta
            och som innebär att en av de relevanta parterna i konflikten hålls
            utanför dialogen. Är en varaktig fred mellan Israel och Palestina
            långsiktigt möjlig utan en dialog med Hamas?
          </p>
          <p xml:id="i-HAziMm5pSTZUTAtVmQNSSQ">
            Hamas bryter också mot folkrätten samt har stora brister vad
            gäller demokrati och mänskliga rättigheter. Det finns inget försvar
            för det odemokratiska maktövertagandet av Gaza, det militanta
            uppträdandet mot de egna eller raketbeskjutningar som riskerar
            livet på civila israeler. Men i ett internationellt perspektiv
            måste man från tid till annan även vara beredd att tala med parter
            som man definitivt inte stöder. Nu är det ett sådant allvarligt
            läge.
          </p>
          <p xml:id="i-MmQ4EqKVpm9BZQ4K6bPTP6">
            Vi vet att konflikter vanligtvis bara kan lösas eller hanteras
            om alla berörda parter involveras i processen. Men denna princip
            gäller inte i konflikten mellan Israel och Palestina. Här ställs
            Hamas utanför, eftersom de terroriststämplats. Frågan är om detta
            är en framkomlig väg. Jag tror inte det. Tvärtom, det skapar bara
            fler och djupare låsningar.
          </p>
          <p xml:id="i-HfjTwzBi4xUr9KSaWB3Biy">
            EU har ett viktigt delansvar för utvecklingen efter det palestinska
            valet år 2006. Europa och väst tog inte vara på chansen att stödja
            denna unika öppning för demokrati i arabvärlden. Eftersom Hamas
            vann valet isolerade man den folkvalda palestinska regeringen
            och bidrog därigenom till det sammanbrott av de palestinska mödosamt
            byggda demokratiska institutioner som vi har kunnat åse. EU tog
            inte heller till vara chansen att tala med Hamas efter att en
            palestinsk samlingsregering formades i mars 2007, vilket hade
            kunnat stötta sansade och lokalt ansvarstagande företrädare för
            Hamas. Den fortsatta bojkotten av Hamas medförde att extremisterna
            stärktes. Nu höjs dock röster även inom EU som menar att freden
            inte är möjlig utan en dialog med Hamas.
          </p>
          <p xml:id="i-H6Yg2DveVPH26FhckLqqJw">
            Sverige har en skyldighet att reagera och agera i denna konflikt,
            inte bara i egenskap av att vi tillhör Europeiska unionen utan
            också på grund av att vi har en lång tradition av internationellt
            solidariskt arbete för fred och försoning i vår värld. Om den
            politiska isoleringen av Hamas bryts har Sverige unikt kraftfulla
            instrument för att vända utvecklingen i Mellanöstern.
          </p>
          <p xml:id="i-FUJsNURu7vRaJtgGpRVSt2">
            Min fråga till utrikesministern är:
          </p>
          <p xml:id="i-3FbWta7yMzEZKTwHNZpHez">
            Vad avser utrikesministern att göra för att EU aktivt ska verka
            för en konstruktiv dialog mellan alla berörda parter i konflikten
            och då även inkluderat Hamas?
          </p>
        </div>
      </div>
    </body>
  </text>
</TEI>
