<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0291">
  <teiHeader>
    <fileDesc>
      <titleStmt>
        <title>En ny haveriutredning av M/S Estonias förlisning</title>
        <author>Eldensjö, Kjell (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny haveriutredning av M/S Estonias förlisning till Sten Tolgfors (m), försvarsminister om En ny haveriutredning av M/S Estonias förlisning</title>
          <idno type="rdwebb">GW10291</idno>
          <ref type="dokument_url_text">http://data.riksdagen.se/dokument/GW10291/text</ref>
          <ref type="dokument_url_html">http://data.riksdagen.se/dokument/GW10291</ref>
          <ref type="dokumentstatus_url_xml">http://data.riksdagen.se/dokumentstatus/GW10291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <persName>Kjell Eldensjö</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="man">
            <idno>i-CACgimSSwyWTa9yioWxPRC</idno>
            <persName>Kjell Eldensjö (Kd)</persName>
            <state type="partyAffiliation" ref="unknown">
              <desc>Kd</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KazYPaBExG6sC7MHRVNbGC" corresp="i-CACgimSSwyWTa9yioWxPRC">
          <date when="2009-01-28"/>
        </correspAction>
        <correspAction type="received" xml:id="i-BRMH9TpzF8jn1BBRcLsg4W" corresp="i-Q6uWG1k3pbJio9CebNs3Cz">
          <date when="2009-01-29"/>
        </correspAction>
        <correspAction type="answered" xml:id="i-6XsqJwhNRQcVQMUzVKXFdG">
          <date when="2009-02-10"/>
          <time when="21:52:57" dur="PT215S"/>
        </correspAction>
        <correspAction type="answered" xml:id="i-4emCmw71t5YKpGuVZVyM3z" corresp="i-Q6uWG1k3pbJio9CebNs3Cz">
          <date when="2009-02-10"/>
        </correspAction>
        <correspContext corresp="i-6XsqJwhNRQcVQMUzVKXFdG">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-YLJN9LwFLicpNGE9NJnz6G" type="discussed" corresp="i-CACgimSSwyWTa9yioWxPRC">
          <date when="2009-02-10"/>
          <time when="21:55:03" dur="PT320S"/>
        </correspAction>
        <correspContext corresp="i-YLJN9LwFLicpNGE9NJnz6G">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-KjoUs3YryVMcmyv2mbhRdp" type="discussed" corresp="i-Q6uWG1k3pbJio9CebNs3Cz">
          <date when="2009-02-10"/>
          <time when="21:58:54" dur="PT268S"/>
        </correspAction>
        <correspContext corresp="i-KjoUs3YryVMcmyv2mbhRdp">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-BfkNdNNrK4rxEV8NSG1kB" type="discussed" corresp="i-CACgimSSwyWTa9yioWxPRC">
          <date when="2009-02-10"/>
          <time when="22:01:54" dur="PT292S"/>
        </correspAction>
        <correspContext corresp="i-BfkNdNNrK4rxEV8NSG1kB">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-NVKvo9ycUFWX28EvpPVV1o" type="discussed" corresp="i-Q6uWG1k3pbJio9CebNs3Cz">
          <date when="2009-02-10"/>
          <time when="22:05:18" dur="PT342S"/>
        </correspAction>
        <correspContext corresp="i-NVKvo9ycUFWX28EvpPVV1o">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-67kPbnvyjaYGTVb22jsn6Z" type="discussed" corresp="i-CACgimSSwyWTa9yioWxPRC">
          <date when="2009-02-10"/>
          <time when="22:09:33" dur="PT202S"/>
        </correspAction>
        <correspContext corresp="i-67kPbnvyjaYGTVb22jsn6Z">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
        <correspAction xml:id="i-LKN7goEDvV1cbD7MHQTaWV" type="discussed" corresp="i-Q6uWG1k3pbJio9CebNs3Cz">
          <date when="2009-02-10"/>
          <time when="22:11:26" dur="PT235S"/>
        </correspAction>
        <correspContext corresp="i-LKN7goEDvV1cbD7MHQTaWV">
          <ref type="record" target="prot-200809--067">Riksdagens protokoll 2008/09:67 Tisdagen den 10 februari</ref>
          <ref type="recordSection" target="unsetDivId">17 § Svar på interpellation 2008/09:291 om en ny haveriutredning av M/S Estonias förlisning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ab5E8FrhR8JXWLmeJ2MB25">
            Interpellation 2008/09:291 En ny haveriutredning av M/S Estonias
            förlisning av Kjell Eldensjö (kd) till försvarsminister Sten Tolgfors
            (m)
          </p>
        </div>
        <div type="ipqSubmissionInfo">
          <p xml:id="i-KXLn9mDT8XCMYjDzjp5cKX">
            den 28 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7JTuSAP2q1H41nur4fMyNY">
            Den 28 september 1994 förliste passagerarfärjan M/S Estonia i
            Östersjön, på internationellt vatten inom finländsk ekonomisk
            zon. Minst 852 personer omkom; merparten av dessa var medborgare
            från Sverige, Estland och Finland.
          </p>
          <p xml:id="i-Xy9VBKLbbxEpBMhAbZirBZ">
            Snart 15 år senare kvarstår frågetecknen kring denna, den största
            enskilda tragedin i modern svensk historia. Att så har blivit
            fallet beror inte minst på brister i den offentliga haveriutredningen
            och den kritik som utredningen ådragit sig.
          </p>
          <p xml:id="i-XY3wVFWP9cfjmqrByi7t7j">
            Sverige och Finland hade till skillnad mot Estland haverikommissioner,
            men ingen av dessa kopplades in på något sätt när haveriutredningen
            skulle göras. Någon sjöförklaring ägde aldrig rum. I stället tillsattes
            Joint Accident Investigation Commission (JAIC) med handplockade
            företrädare från de tre länderna med uppgift att fastställa haveriorsaken
            eller -orsakerna.
          </p>
          <p xml:id="i-W9nfTYYUnxauqqapN4WuXd">
            I december 1997 lade gruppen fram sin rapport. Den blev snabbt
            utsatt för hård kritik av såväl inhemska som utländska sakkunniga
            med avseende på metodik, resonemang och slutsatser. Efter att
            så många år gått hade det varit önskvärt att få frågetecknen utredda,
            men myndigheters och andras sätt att hantera situationen har många
            gånger tvärtom förstärkt frågetecknen eller gjort dem fler. Märkliga
            sekretesshänvisningar, förkomna dokument och handlingar, ja till
            och med förstört utredningsunderlag är exempel på händelser som
            i stället för att inge förtroende ökar oron.
          </p>
          <p xml:id="i-FQxrtRKVgrhkdkMuSbVx3L">
            Mot denna bakgrund är det inte märkligt att frågan blivit föremål
            för upprepad behandling i Sveriges riksdag. Som riksdagsman skrev
            exempelvis nuvarande försvarsminister Sten Tolgfors i en enskild
            riksdagsmotion (2004/05:T320) att ”en ny haveriutredning skulle
            kunna göras på handlingar eller tekniska undersökningar av internationella
            och oberoende experter” och att ”en ny haveriutredning skulle
            göras på ett sätt som tar hänsyn till den utlysta gravfriden över
            vraket, samt Estlands och Finlands inställning”.
          </p>
          <p xml:id="i-MXFqZFuUdPxUGodseXJDqE">
            På grund av kritiken har vissa mindre delstudier kommit till
            stånd under årens lopp, som till viss del kunnat kasta ljus över
            en eller annan enskild oklarhet, men någon ny och grundlig genomlysning
            av hela haveriet har inte ägt rum, trots att övervägande skäl
            talar för det.
          </p>
          <p xml:id="i-8JLnbLk3N8ikQL2c8eFDf7">
            Den senaste forskningsstudien lades fram den 5 maj 2008 och berör
            M/S Estonias sjunkförlopp där tre olika forskningskonsortier utifrån
            sina specialkompetenser belyste olika moment av och i sjunkförloppet.
          </p>
          <p xml:id="i-F5Goj5dZzGBMjTf2vFzvq9">
            Vid modelldemonstrationerna visades med all önskvärd tydlighet
            att fartyget kapsejsade, vilket fartyget – enligt den officiella
            haveriutredningen (JAIC) – inte gjorde i verkligheten. Vidare
            klargjordes att de tre personer som uppehöll sig i fartygets maskinrum
            vid den inledande slagsidan måste ha lämnat maskinrummet senast
            kl. 01.06–01.07 och inte som JAIC anger kl. 01.23 eller senare.
            Exemplen visar inte bara för sakkunniga att JAIC är behäftad med
            allvarliga brister.
          </p>
          <p xml:id="i-UrzoyV7H3LJmPHQyD7Lpcy">
            Den 1 oktober 2008 besvarade försvarsministern min skriftliga
            fråga (2008/09:34) Klarhet kring Estonias förlisning: ”Vilka åtgärder
            avser statsrådet att vidta i syfte att vinna ökad klarhet när
            det gäller M/S Estonias förlisning?”
          </p>
          <p xml:id="i-FkEUQKB4oakREQ4Rw4k6D3">
            I sitt svar menade försvarsministern bland annat: ”Av studierna
            som redovisades av konsortierna SSPA Sweden AB och HSVA (Hamburgische
            Schiffbau-Versuchsanstalt GmbH) den 5 maj 2008, framgår att sjunkförloppet
            i allt väsentligt följer det scenario som presenterats i den internationella
            haverikommissionens (JAIC) rapport. På ett antal punkter har konsortierna
            haft möjlighet att fördjupa analysen jämfört med vad JAIC gjorde.
            Konsortierna konstaterar bland annat att sjunkförloppet påbörjades
            tidigare än vad som anges i JAIC:s rapport. Orsaken till M/S Estonias
            förlisning ifrågasätts dock inte i konsortiernas studier och dessa
            bekräftar därmed JAIC:s slutsatser.”
          </p>
          <p xml:id="i-GPLkFbicmDJX7udakA1UAr">
            Jag konstaterar tvärtom att, för det första, sjunkförloppet inte
            alls ”i allt väsentligt följer det scenario som presenterats i
            JAIC:s rapport”. Modellen kapsejsade, vilket inte det verkliga
            fartyget gjorde, enligt JAIC. För det andra ingick det inte i
            konsortiernas uppdrag att granska orsaken till M/S Estonias förlisning,
            varför den frågan över huvud taget inte är belyst av konsortierna.
          </p>
          <p xml:id="i-SspfaQojcCxs1G7FgjS6LB">
            Även om konsortiernas forskare uttalar att det mest sannolika
            sätt på vilket färjan sjönk överensstämmer med den beskrivning
            som gjordes av den officiella haveriutredningen (JAIC), vill man
            inte utesluta att förloppet kan ha varit ett annat. Flera oklarheter
            vid studierna och av vittnesförhör ger stöd för forskarnas slutsats
            att det krävs nya dykningar och inspektion av fartygsskrovet för
            att om möjligt nå klarhet. Det är dessutom forskarnas uttryckliga
            och entydiga rekommendation.
          </p>
          <p xml:id="i-E5xyYPcvFgCrop74RHGsWK">
            Det står nu också klart att en majoritet av de anhöriga till
            de omkomna inte motsätter sig dykningar för att vinna ökad klarhet
            om haveriorsaken. Svenska kyrkan har, genom ärkebiskop Anders
            Wejryd, sagt sig kunna acceptera undantag från gravfriden för
            att söka efter tydligare orsakssamband, om dykningar kring och
            dokumentation av fartygsskrovet sker på ett pietets- och ansvarsfullt
            sätt.
          </p>
          <p xml:id="i-4DWhfDKR7Xbu93vMzsSqqF">
            Den estniska regeringen har, genom uttalanden av sin justitieminister,
            ställt sig positiv till nya undersökningsdykningar och den biträdande
            estniske riksåklagaren anser det rent av nödvändigt för att bland
            annat klara ut varför vittnesuppgifter inte stämmer med beskrivningar
            i JAIC:s rapport. Jag noterar också att anhöriga till de ester
            som omkom vid Estonias förlisning genomförde en veckolång annonskampanj
            under vecka 48 år 2008 i estnisk press med krav på en ny internationell
            utredning.
          </p>
          <p xml:id="i-Kz9QktoWmvfVwJMAGg1WgV">
            Med anledning av vad jag ovan anfört vill jag rikta följande
            frågor till försvarsministern:
          </p>
          <p xml:id="i-TSoSrjhFPFsw6f7t6Xz5LL">
            Gör statsrådet bedömningen att en fartygskatastrof av Estonias
            omfattning kan passera utan att orsaker till och ansvar för det
            som inträffat grundligen fastställts?
          </p>
          <p xml:id="i-N7vZFS8iAGv1XdpPK9ULf9">
            Menar statsrådet att orsaker och ansvar redan är fastställda,
            och vad grundar statsrådet då sin bedömning på?
          </p>
          <p xml:id="i-Vpf52kXEoMoUFF66nAETth">
            Måste den svenska regeringen invänta initiativ till en ny grundlig
            utredning från annat land, eller avser statsrådet att ta ett eget
            initiativ?
          </p>
          <p xml:id="i-RQDTe3n8hxjd9gy2oYLg9z">
            Vilka åtgärder är statsrådet beredd att vidta i syfte att inte
            endast den mest sannolika förklaringen till M/S Estonias förlisning
            ska fastställas, utan – när det finns uppenbara möjligheter och
            skäl att göra det – att en mera entydig sanning ska sökas och
            fastställas?
          </p>
        </div>
      </div>
    </body>
  </text>
</TEI>
