<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0591">
  <teiHeader>
    <fileDesc>
      <titleStmt>
        <title>Hot mot tilltron till rättsstaten Sverige</title>
        <author>Lindholm, Jan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hot mot tilltron till rättsstaten Sverige till Beatrice Ask (m), justitieminister om Hot mot tilltron till rättsstaten Sverige</title>
          <idno type="rdwebb">GW10591</idno>
          <ref type="dokument_url_text">http://data.riksdagen.se/dokument/GW10591/text</ref>
          <ref type="dokument_url_html">http://data.riksdagen.se/dokument/GW10591</ref>
          <ref type="dokumentstatus_url_xml">http://data.riksdagen.se/dokumentstatus/GW10591</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm (Mp)</persName>
            <state type="partyAffiliation" ref="unknown">
              <desc>Mp</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PBQHUF7LFkqUvvv3uEZFfh" corresp="i-VRHymVx7EsX48sg7b5qmpS">
          <date when="2009-08-21"/>
        </correspAction>
        <correspAction type="received" xml:id="i-DFjVTXxfJhkV9UZx5eoj9U" corresp="i-PRHkYxGCaT2cbJpjjfnRtn">
          <date when="2009-09-03"/>
        </correspAction>
        <correspAction type="answered" xml:id="i-FCK2AumtoSabmfCXg53YUA" corresp="i-PRHkYxGCaT2cbJpjjfnRtn">
          <date when="2009-09-03"/>
          <time when="13:52:02" dur="PT212S"/>
        </correspAction>
        <correspContext corresp="i-EPVcppmSXGAeCj6YFU4CyP">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-J8ok6n9vLP8fePJWijmF5b" type="discussed" corresp="r-None">
          <date when="2009-09-03"/>
          <time when="13:54:06" dur="PT322S"/>
        </correspAction>
        <correspContext corresp="i-J8ok6n9vLP8fePJWijmF5b">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-9z2YEx59h8xtAJRKbTiSo7" type="discussed" corresp="r-None">
          <date when="2009-09-03"/>
          <time when="13:57:58" dur="PT372S"/>
        </correspAction>
        <correspContext corresp="i-9z2YEx59h8xtAJRKbTiSo7">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-Ny6j38vT23NJ3GNYa71rPj" type="discussed" corresp="r-None">
          <date when="2009-09-03"/>
          <time when="14:02:42" dur="PT332S"/>
        </correspAction>
        <correspContext corresp="i-Ny6j38vT23NJ3GNYa71rPj">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-EduDGn6xv572QjXwrAMqhR" type="discussed" corresp="r-None">
          <date when="2009-09-03"/>
          <time when="14:06:46" dur="PT346S"/>
        </correspAction>
        <correspContext corresp="i-EduDGn6xv572QjXwrAMqhR">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-TXmwfUMmWs6JLoqFTKSvuF" type="discussed" corresp="r-None">
          <date when="2009-09-03"/>
          <time when="14:11:04" dur="PT216S"/>
        </correspAction>
        <correspContext corresp="i-TXmwfUMmWs6JLoqFTKSvuF">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
        <correspAction xml:id="i-5HSq3YddMC9GpPungVdD5v" type="discussed" corresp="r-None">
          <date when="2009-09-03"/>
          <time when="14:13:12" dur="PT249S"/>
        </correspAction>
        <correspContext corresp="i-5HSq3YddMC9GpPungVdD5v">
          <ref type="record" target="prot-200809--140">Riksdagens protokoll 2008/09:140 Torsdagen den 3 september</ref>
          <ref type="recordSection" target="unsetDivId">13 § Svar på interpellation 2008/09:591 om hot mot tilltron till rättsstaten Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BvdtZtGEiQtMRm7p6ZT6Re">
            Interpellation 2008/09:591 Hot mot tilltron till rättsstaten
            Sverige av Jan Lindholm (mp) till justitieminister Beatrice Ask
            (m)
          </p>
        </div>
        <div type="ipqSubmissionInfo">
          <p xml:id="i-XipGLcRtVQ32Bgaou8Uz6w">
            den 21 augusti
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KYZED47qS2iNqCf4zLGmTU">
            Mord på statschefer, presidenter och statsministrar liksom på
            andra framstående företrädare för demokratiska institutioner och
            rörelser har en tendens att kunna skapa långa trauman och ibland
            svåravlivade myter. Särskilt när morden förblir ouppklarade eller
            rättskipningen av någon anledning inte uppfattas som rättssäker.
          </p>
          <p xml:id="i-Cc9yCWbEhJU5Ly9UxgvF7h">
            Exemplen är många. Den av de sovjetiska myndigheterna påstått
            den 16 juli 1947 döde svenske diplomaten Raoul Wallenberg är ett
            exempel. I det fallet tillsatte till och med den svenska regeringen
            år 2001 en särskild kommission för att granska hur den svenska
            utrikesledningen hanterat det ärendet. Många berättelser har förekommit
            om att han varit vid liv långt efter 1947 och man skulle kunna
            hävda att det funnits en viss mytbildning kring Raoul Wallenbergs
            död.
          </p>
          <p xml:id="i-QzPwM5WCSKJeZ2Z6ghqrnH">
            Oklarheterna kring nedskjutningen av den svenske generalsekreteraren
            i FN, Dag Hammarskjöld, har även det lett till frustration och
            olösta konflikter. Vi ska inte heller glömma oklarheterna när
            det gäller gärningsmannen bakom mordet på Martin Luther King.
            Än i dag spekuleras det i frågan om det verkligen var den dömde
            James Earl Ray som begick mordet eller inte. Såväl FBI, CIA som
            maffian nämns bland de som misstänks skulle kunna ha legat bakom
            mordet på Martin Luther King.
          </p>
          <p xml:id="i-XEugiuDwd63iC2iwb217Xb">
            De flesta medborgarna i USA tror fortfarande, 46 år efter mordet
            på president John F. Kennedy, mer på någon av alla de konspirationsteorier
            som finns än på den officiella bilden.
          </p>
          <p xml:id="i-MWdVtQD8Y32igHZWHDdKo3">
            Kanske är det inte lika illa med tilltron till det svenska rättsväsendet
            även om det inte är fritt från anklagelser och konspirationsteorier.
          </p>
          <p xml:id="i-PqmJHYrPbU4deawugEdbLN">
            Ett av de riktigt otrevliga fallen är polismisshandeln av Osmo
            Vallo den 30 maj 1995. Minst 20 vittnen såg misshandeln under
            olika faser varav tre även hörde hur något knäcktes inne i Osmo
            Vallos kropp under misshandeln som pågick under lång tid. Flera
            av vittnena påstår även att polisen talat om för dem att inte
            prata om vad de sett. Att rättsstaten inte straffat de poliser
            som under tjänsteutövning förmodligen mördade Osmo Vallo har självklart
            inneburit att många medborgare helt tappat tron på rättsstaten.
          </p>
          <p xml:id="i-JFV8VFTXMXhNcxi126oqxX">
            Exemplen skulle kunna mångfaldigas men denna interpellation siktar
            in sig på ett särskilt fall nämligen mordet på den dåvarande svenske
            statsministern Olof Palme den 28 februari 1986. Många böcker har
            skrivits och bland vanligt folk är det även efter mer än 20 år
            efter mordet inte ovanligt att samtalen kommer in på frågan om
            vem mördaren egentligen var. Att den av domstolen frikände Christer
            Pettersson ändå på något underligt sätt verkar betraktas som skyldig
            av polisen verkar knappast tillfredsställa den vanlige svenskens
            bild av skeendet.
          </p>
          <p xml:id="i-3HRWAGMGtqYSTuFkVPbPGZ">
            Det är nu mindre än två år kvar till dess preskriptionstiden
            för statsministermordet löper ut och ovissheten om vem mördaren
            var fortsätter gäcka och göder spekulationerna. En stor anledning
            till att det spekuleras tycks vara att många aldrig fullt ut trott
            att polisen verkligen vill lösa fallet. Det är inte bra vare sig
            för rättssystemets trovärdighet eller för landets demokrati när
            ovissheten är så stor samt när medborgarna uppfattar att det finns
            en outtalad vilja att inte hitta svaret på mordgåtan. Medborgarskapets
            värde minskar rent konkret när odemokratiska medel dessutom uppfattas
            som legitima verktyg för att tysta obekväma personer. Den folkliga
            uppfattningen om Palmemordet ligger förmodligen tyvärr långt från
            det grundläggande idealet för demokratin, nämligen ”jag delar
            inte din uppfattning men jag är beredd att försvara din rätt att
            ha den uppfattning du har”. Olösta statsministermord är nämligen
            inte vilka mord som helst.
          </p>
          <p xml:id="i-MA4rQFZoguZ6oNFyRdNjHh">
            När preskriptionstiden går ut 2011 så finns inte längre möjligheten
            kvar att få ett rättssäkert svar på frågan om vem mördaren var.
            Mordet på dåvarande statsministern Olof Palme kommer därmed att
            finnas kvar som en varböld för det svenska rättsväsendet och den
            svenska demokratin i all framtid.
          </p>
          <p xml:id="i-Qrt9w8Xt7TQf94QVUUWg9s">
            Det går dock att ändra på det. Regeringen skulle skyndsamt kunna
            ta initiativ till att ändra lagstiftningen så att preskriptionstiden
            för brott med livstidsstraff avskaffas. Det skulle ge nya utredare
            som inte är bundna vid gamla tolkningar av bevismaterialen möjlighet
            att kasta nytt ljus över vad som faktiskt skedde den där februarikvällen.
          </p>
          <p xml:id="i-J4w9Ze5fo7iMGi7Rbb4ZmH">
            Ett antal grävande journalister och andra så kallade ”privatspanare”
            liksom även personer från polisens egna led beskriver bilder av
            vad som faktiskt skedde natten den 28 februari 1986 i Stockholm
            som inte är särskilt hedrande för den svenska poliskåren.
          </p>
          <p xml:id="i-QoydQWQdQbPDco2MH558Tx">
            Mest anmärkningsvärt är kanske att poliskommissarie Gösta Söderström,
            som var kvällschef för Stockholms centrala område på mordkvällen,
            verkade ha varit övertygad om att mördaren var en viss utpekad
            polis. Är det verkligen möjligt att mordutredningen helt struntat
            i vad det vid tillfället högste ansvarige polisbefälets uppfattning
            om händelseförloppet var? Om det får svenska folket inget veta.
          </p>
          <p xml:id="i-WdjddvbRuk7sQp6BiN8NR3">
            Rättsstaten knakar verkligen i fogarna om de konspirationsteorier
            som florerar får stå oemotsagda. Befolkningen riskerar att bli
            lämnade med enbart olika mytbildningar och en stor mängd obesvarade
            frågor av vilka några faktiskt kan tyckas välgrundade.
          </p>
          <p xml:id="i-S9RdtS6j7UkYGWy57tNqUi">
            Kan det verkligen vara möjligt att utredningsarbetet har missat
            att vittnesuppgifterna från de fem vittnena i biografen inte är
            förenliga med huvudspåret Christer Pettersson och att vittnesuppgifterna
            från de finska flickorna pekar mot ett helt annat scenario? Är
            det verkligen möjligt att en mordutredning missat logiken i dessa
            vittnesutsagor? Om det får svenska folket heller aldrig veta något.
          </p>
          <p xml:id="i-PgTmABXsMZRsPC8KiVTAXZ">
            Att de granskningar som Palmeutredningen utsatts för inte har
            påpekat dessa och liknande brister ter sig naturligtvis märkligt
            men framför allt bidrar det till att underblåsa misstron mot vårt
            rättssystem. Man kan självklart vara oroad över att Palmemordet
            förmodligen kommer att förbli olöst men mest oroar jag mig för
            att rättsstaten tappar sin legitimitet om den inte förmår att
            ens kommentera alla de luckor i utredningsarbetet som uppenbarligen
            finns. Vilken institution i vårt rättssamhälle är det som har
            ansvar för att ge svaren på dessa frågor när de kommissioner som
            arbetat med frågan inte klarat den saken?
          </p>
          <p xml:id="i-NnjN1PsSYbVyvme59GCZHj">
            De flesta har säkerligen i dag accepterat att Palmemordet förblir
            en gåta men många litar inte längre på vårt rättssystem. Det olösta
            Palmemordet är inte den enda orsaken till att många inte längre
            litar på rättssystemet men uppfattningen att den misskötta utredningen
            efter mordet på Olof Palme är en politisk skandal och en aktiv
            mörkläggning är tyvärr mycket utbredd i vår befolkning.
          </p>
          <p xml:id="i-3WR2y6p2f3SzvizHXDAr88">
            Till och med justitiekanslern har ju, i andra ärenden, offentligt
            anklagat poliser för att vittna falskt för att skydda sina kolleger
            och ifrågasatt undermåliga domar. När medborgarna upplever systematiska
            brister och till det att makthavarna inte ens försöker ställa
            ansvariga till svars för att rättsskipning inte fungerar så gror
            konspirationsteorierna. I det perspektivet är obehagliga sanningar
            bättre än obesvarade frågor.
          </p>
          <p xml:id="i-CBgh7FSkjUc2L9DuuPLk8j">
            Jag är fullt medveten om att en minister inte kan gå in i detaljer
            i ett ärende med risk för att då anklagas för ministerstyre. Jag
            begär därför inte att ministern ska kommentera vare sig ifrågasättande
            av rättsrötan i domarna mot Thomas Quick, upprättelsen av Joy
            Raman, dödsmisshandeln av Osmo Vallo eller ge några svar på gåtan
            om det olösta mordet på dåvarande statsministern Olof Palme. Däremot
            borde regeringen genom justitieministern ha uppfattningar om de
            skador rättssamhället åsamkas på grund av ryktena runt Palmemordets
            alla obesvarade frågor.
          </p>
          <p xml:id="i-QoF4DiNeSuD95gsQBH7giH">
            Att en känd författare öppet anklagar en högt uppsatt representant
            för rättsväsendet för att vara Palmemördaren utan att någon rättsvårdande
            instans tycks reagera uppfattar många som att makteliten inte
            vill att en rättslig prövning av detta utpekande prövas. Jag har
            uppfattat att många tar denna tystnad som ett indirekt erkännande.
            Detta om något är ägnat att gräva rättssamhällets grav.
          </p>
          <p xml:id="i-JwV3KJscfattcFJd3AMHpG">
            Det kan slutligen finnas en fullt naturlig förklaring som inte
            på något sätt skadar det utredningsarbete som eventuellt pågår,
            ett sakfel, en miss i det offentligjorda materialet eller något
            helt annat som gör att den ordergivning som ”de finska flickorna”
            vittnat om saknar rättsligt värde. Jag är övertygad om att ministern
            skulle göra en stor insats för rättssamhället om ministern har
            möjlighet att utan att skada något ge allmänheten en förklaring
            till varför de finska flickornas berättelse helt ställts åt sidan
            av Palmeutredningen.
          </p>
          <p xml:id="i-Q9UGBow5w21PvrgqP71mR8">
            Enligt den information som offentligt finns tillgänglig har dessa
            vittnesuppgifter aldrig ifrågasatts vilket naturligtvis blir ett
            starkt kort för alla konspirationsteorier och mytbildningar när
            samtidigt den polisiära utredningen såvitt känt verkar ta dessa
            uppgifter som luft. Kunde ministern räta ut ett sådant frågetecken
            skulle troligen mycket av spänningen i det olösta statsministermordet
            falla.
          </p>
          <p xml:id="i-DFj5S57TaP4LvwGVt6ZfHJ">
            Mot bakgrund av detta tror jag att många medborgare skulle vilja
            ha enkla svar på bland annat dessa frågor:
          </p>
          <p xml:id="i-LoDrUNHYhng3sTpFUi9rYx">
            Avser ministern att vidta någon åtgärd med anledning av att det
            finns brott av så allvarligt slag, mot vår demokrati, att de inte
            borde omfattas av preskription för att därmed för evigt hålla
            dörren öppen för prövning?
          </p>
          <p xml:id="i-DC4SFPC6r1QxKjNFCKBDZp">
            Avser ministern att vidta någon åtgärd med anledning av att brott
            med livstidsstraff av många skäl borde undantas från preskriptionstid?
          </p>
          <p xml:id="i-E1aDrKizzPMZZCYpjty5L7">
            Avser ministern att vidta någon åtgärd med anledning av att preskriptionstiden
            för Palmemordet närmar sig utan att några nya initiativ tas i
            utredningen?
          </p>
          <p xml:id="i-FCsMUVDEeqy5hoNJZ6eeyk">
            Avser ministern att vidta någon åtgärd med anledning av att en
            högt uppsatt företrädare för landets rättssystem, en domare, öppet
            i medierna utpekas som statsministermördare?
          </p>
          <p xml:id="i-4cuGUQauGaKw46buRQC8qV">
            Avser ministern att vidta någon åtgärd för att Sverige ska slippa
            ett svenskt Kennedytrauma?
          </p>
          <p xml:id="i-W5iSwTDmczjcMJx9rjtxYz">
            Avser ministern att vidta någon åtgärd med anledning av att vittnesmål
            som av kritiker betraktas som avgörande fortsätter att hålla liv
            i konspirationsteorier och myter runt påstådd mörkläggning av
            det verkliga händelseförloppet kvällen den 28 februari 1986?
          </p>
        </div>
      </div>
    </body>
  </text>
</TEI>
