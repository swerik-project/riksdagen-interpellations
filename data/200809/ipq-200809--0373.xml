<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0373">
  <teiHeader>
    <fileDesc>
      <titleStmt>
        <title>Skattefusk, svartjobb och taxinäringen</title>
        <author>Pärssinen, Raimo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefusk, svartjobb och taxinäringen till Anders Borg (m), finansminister om Skattefusk, svartjobb och taxinäringen</title>
          <idno type="rdwebb">GW10373</idno>
          <ref type="dokument_url_text">http://data.riksdagen.se/dokument/GW10373/text</ref>
          <ref type="dokument_url_html">http://data.riksdagen.se/dokument/GW10373</ref>
          <ref type="dokumentstatus_url_xml">http://data.riksdagen.se/dokumentstatus/GW10373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <persName>Raimo Pärssinen</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ViT5QcBwD2uMq7yEcntTp7" corresp="i-YMP8nuJqySuXaujevkGpSV">
          <date when="2009-02-27"/>
        </correspAction>
        <correspAction type="received" xml:id="i-TG5QRXLcnuhTPvhkKCJr8c" corresp="i-EemRytGskeDvwKV2im64qt">
          <date when="2009-02-27"/>
        </correspAction>
        <correspAction type="answered" xml:id="i-UsGJNQ5Ay9kYCnCRJNTot4" corresp="i-EemRytGskeDvwKV2im64qt">
          <date when="2009-04-21"/>
        </correspAction>
        <correspContext corresp="i-UsGJNQ5Ay9kYCnCRJNTot4">
          <ref type="record" target="prot-200809--103">Riksdagens protokoll 2008/09:103 Tisdagen den 21 april</ref>
          <ref type="recordSection" target="unsetDivId">12 § Svar på interpellationerna 2008/09:365 och 373 om skattefusk, svartjobb och taxinäringen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RnrvbaEK4qBaARBWofzuZw">
            Interpellation 2008/09:373 Skattefusk, svartjobb och taxinäringen
            av Raimo Pärssinen (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-DtDerCzgefaTLkbYTb6YCP">
            den 27 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G3oRHUdThKN89LVNMvmA6N">
            Skatteverket har under tre år intensivt arbetat med skattekontroll
            av taxibranschen, främst i de tre storstadsområdena Stockholm,
            Göteborg och Malmö. Totalt finns 7 600 taxiföretag (ca 15 000
            bilar) inregistrerade hos länsstyrelserna och Vägverket och har
            tillstånd att bedriva yrkesmässig trafik. Det är 73 000 taxiförarlegitimationer
            utfärdade.
          </p>
          <p xml:id="i-Ln31zLikbPdVXqymGYbsRa">
            Branschen omsätter ca 12 miljarder (vitt) plus den svarta omsättningen
            som beräknas till 1 ½–2 miljarder årligen. Problemen är störst
            i Stockholm, Göteborg och Malmö. Det är i storstäderna som det
            finns en betydande marknad för att ha taxibilar som rullar hela
            dygnet. Åkerierna har betydligt högre inkomster per bil, och det
            finns stora åkerier med många bilar. Här finns också fler så kallade
            friåkare som inte tillhör någon beställningscentral.
          </p>
          <p xml:id="i-GfGhb2hDmHmhgbxQT381WZ">
            Skatteverket har konstaterat oredovisade inkomster med ca 235
            miljoner under år 2007 och oredovisade löner har konstaterats
            med ca 128 miljoner under 2007. Det har inneburit att skatter
            och skattetillägg redovisats med 120 miljoner för lågt belopp
            2007. Ca 700 åkare och 350 chaufförer har påverkats av Skatteverkets
            granskning under år 2007.
          </p>
          <p xml:id="i-VqWEfVvmTNr2eTmN8FXS1r">
            Under 2008 hade före årets slut konstaterats oredovisade inkomster
            med ca 82 miljoner kronor och oredovisade löner med ca 57 miljoner
            kronor. Det har inneburit att ytterligare skatt och skattetillägg
            påförts med ca 60 miljoner kronor. Skatteverket menade i ett pressmeddelande
            den 15 oktober 2008 att skattefusket minskar i omfattning. Under
            årets första åtta månader fattades 649 beslut gällande chaufförer
            som inte redovisat sina inkomster som de borde.
          </p>
          <p xml:id="i-AHYKxvVxtTdsA1JEmWVpxB">
            Tyvärr kom dock nya, mörka rapporter i dagspressen i början av
            året.
          </p>
          <p xml:id="i-6KP3chUhx4qcVuBT8tPpXc">
            En razzia mot taxiförare en lördagskväll i januari 2009 i Stockholm,
            som gjordes av polisen och andra myndigheter, gav en dyster bild
            av hederligheten inom taxibranschen. Av 70 kontrollerade taxibilar
            hittade polisen sju bidragsbrott – däribland fyra förare som var
            förtidspensionärer och en heltidssjukskriven – och fyra bilar
            med så allvarliga anmärkningar att de avskyltades på platsen.
            Dessutom blev det 20 rapporter om felaktiga taxametrar, förarböcker
            eller tekniska fel på bilen samt eventuellt skattefusk.
          </p>
          <p xml:id="i-5AR16VrR3PD22kirQX6t4F">
            Ett viktigt förslag från tidigare utredningar om skattefusket
            i taxibranschen har varit krav på redovisnings- eller tömningscentraler.
            Det är en uppfattning som både Svenska Taxiförbundet och Svenska
            Transportindustriarbetarförbundet biträtt. Så sent som den 24
            oktober 2008 krävde Svenska Taxiförbundet i ett pressmeddelande
            obligatoriska taxametertömningar till godkända redovisningscentraler.
          </p>
          <p xml:id="i-3kHbam5AJXmp5w8eFzAMdU">
            Statsrådet Torstensson har i ett svar på en skriftlig fråga motsatt
            sig tanken på redovisningscentraler utifrån en integritetsaspekt.
            Enligt uppgift vidarebefordras redan i dag inom Stockholms taxi
            uppgifter elektroniskt om körningarna för att få ett underlag
            för årsavgifter. Det handlar om 80 procent av alla körningar i
            Stockholm. I fråga om kostnaderna för de tekniska systemen bör
            givetvis staten bidra såvida dessa centraler inte kan drivas via
            Skatteverkets försorg.
          </p>
          <p xml:id="i-7hnrMBTyY3nUPPDtNisPaK">
            Att statsråd, trots kunskap om den ekonomiska brottsligheten,
            vill avvisa bättre system för skattekontroll finner jag anmärkningsvärt.
            Regelförenkling får inte drivas på ett sådant sätt att illojal
            konkurrens främjas och brottslig verksamhet underlättas. Frågan
            om de svarta inslagen i taxibranschen är heller ingen näringsfråga
            utan bör behandlas inom ramen för en samlad bekämpning av skattefusk,
            svartjobb och bidragsbrott. Rimligen ligger då ansvaret hos finansministern.
          </p>
          <p xml:id="i-56BMcLNdnb9m6XACVYYPAX">
            Mina frågor är följande:
          </p>
          <p xml:id="i-VJK2QrtNDEmSu8R3PJUrQh">
            Vilka initiativ avser finansministern att ta mot skattefusk,
            svartjobb och bidragsbrott inom taxibranschen?
          </p>
          <p xml:id="i-AEdAYe7jtgCmgg6Hv1UW9V">
            Vilka nya resurser avser finansministern att tillföra Skatteverket
            och andra myndigheter i syfte att bekämpa svart taxinäring?
          </p>
          <p xml:id="i-JgZL2WkB6Xdz8BNXzeujRD">
            Avser finansministern att ta initiativ till redovisnings- eller
            tömningscentraler för taxibranschen?
          </p>
        </div>
      </div>
    </body>
  </text>
</TEI>
