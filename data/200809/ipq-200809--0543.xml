<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0543">
  <teiHeader>
    <fileDesc>
      <titleStmt>
        <title>Kvalitet inom barnomsorgen</title>
        <author>Nilsson, Pia (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvalitet inom barnomsorgen till Jan Björklund (fp), utbildningsminister om Kvalitet inom barnomsorgen</title>
          <idno type="rdwebb">GW10543</idno>
          <ref type="dokument_url_text">http://data.riksdagen.se/dokument/GW10543/text</ref>
          <ref type="dokument_url_html">http://data.riksdagen.se/dokument/GW10543</ref>
          <ref type="dokumentstatus_url_xml">http://data.riksdagen.se/dokumentstatus/GW10543</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SQtBtzxQLj4TaXXq9jLy7r</idno>
            <persName>Pia Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FiMRHksFbQK98vDwZA6wKV" corresp="i-SQtBtzxQLj4TaXXq9jLy7r">
          <date when="2009-05-14"/>
        </correspAction>
        <correspAction type="received" xml:id="i-A1EJjF5ww6sUfJLtV37jji">
          <date when="2009-05-14"/>
        </correspAction>
        <correspAction type="received" xml:id="i-6wkQ6hUfDFpide7hzRBkA2" corresp="i-AvFShRZVEyBV61S19AKNGK">
          <date when="2009-05-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SNdaJZQaQwGPd95QTwLJYJ">
            Interpellation 2008/09:543 Kvalitet inom barnomsorgen av Pia
            Nilsson (s) till utbildningsminister Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-LvmuHNguk5EXkBYBLdQ8JW">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wdppv15JMZ3woFTfuWXGZT">
            Svensk förskola håller i dag en erkänt hög kvalitet. I internationella
            sammanhang hyllas den ofta. Ett skäl är att den innebär att en
            sammanhållen förskola av hög kvalitet för barn från ett till fem
            års ålder kombineras med en generös föräldraförsäkring. Detta
            ger föräldrar stor valfrihet och möjlighet att kombinera familj
            och arbetsliv. Jag tror att de flesta svenska politiker i dag,
            oavsett partifärg, känner stolthet över den svenska förskolan
            och den roll den spelar för vårt arbetsliv och för möjligheten
            för människor att leva i jämställda förhållanden.
          </p>
          <p xml:id="i-8beYDhaPgktiHPnrS5Kzqh">
            Såväl undersökningen Pirls 2006 som PISA 2003 visar att skolbarn
            som gått i förskola presterar bättre när det gäller läs- och skrivinlärning.
            Båda undersökningarna visar att effekten blir större ju längre
            barnen har gått i förskola. Naturligtvis vore dessa goda resultat
            inte möjliga utan insatser från förskolans pedagogiskt välutbildade
            personal.
          </p>
          <p xml:id="i-CZ5EN1dHUdJK2EjMBJtKR2">
            Nu har den borgerliga regeringen valt att införa en så kallad
            barnomsorgspeng. Den innebär en ekonomisk uppmuntran att starta
            och driva även barnomsorgsverksamhet som har lägre kvalitetskrav
            på sig och sämre insynsmöjligheter än vad de kommunala och enskilda
            förskolorna har.
          </p>
          <p xml:id="i-VsZGuUo8hDrSj6GyxhTrxQ">
            Flera remissinstanser har påpekat att kvalitetskraven för det
            som regeringen kallar pedagogisk omsorg måste tydliggöras. Det
            är absolut otillräckligt att, som i regeringens förslag, enbart
            till exempel rådfråga personal i den öppna förskolan för att anses
            uppfylla de pedagogiska kraven.
          </p>
          <p xml:id="i-RM6Lj7gxeGjAWQy1J5MWJy">
            Vad jag förstår innebär barnomsorgspengen att regeringen inför
            etableringsfrihet och fri dragningsrätt på skattemedel till familjedaghem
            och flerfamiljslösningar.
          </p>
          <p xml:id="i-EiN6txbdFQjt2FKa5np9vH">
            Ersättningen till denna så kallade pedagogiska omsorg ska motsvara
            den kommunala kostnaden per barn i dagens familjedaghem. Här finns
            flera uppenbara risker då det kommer att bli svårt att planera
            och använda kommunernas resurser effektivt.
          </p>
          <p xml:id="i-JF7344e2U35gvuR1C9Pkv3">
            Min fråga till utbildningsministern är:
          </p>
          <p xml:id="i-AxxFHGTCPGiuQQdBPYL2gW">
            Vad avser utbildningsministern att göra för att säkerställa att
            alla barn i Sverige som placeras i någon form av barnomsorg tillförsäkras
            en omsorg som uppfyller grundläggande och goda kvalitetskrav?
          </p>
        </div>
      </div>
    </body>
  </text>
</TEI>
