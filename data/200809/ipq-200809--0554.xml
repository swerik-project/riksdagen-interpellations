<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0554">
  <teiHeader>
    <fileDesc>
      <titleStmt>
        <title>Kritiskt tänkande, medkännande och kreativitet i grundskolan</title>
        <author>Selin Lindgren, Eva (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kritiskt tänkande, medkännande och kreativitet i grundskolan till Jan Björklund (fp), utbildningsminister om Kritiskt tänkande, medkännande och kreativitet i grundskolan</title>
          <idno type="rdwebb">GW10554</idno>
          <ref type="dokument_url_text">http://data.riksdagen.se/dokument/GW10554/text</ref>
          <ref type="dokument_url_html">http://data.riksdagen.se/dokument/GW10554</ref>
          <ref type="dokumentstatus_url_xml">http://data.riksdagen.se/dokumentstatus/GW10554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <persName>Eva Selin Lindgren</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6iPjDrDt1iXbRLKeMRnm8k" corresp="i-YU8i88S8eJQ5ZYdJzkoGef">
          <date when="2009-05-14"/>
        </correspAction>
        <correspAction type="received" xml:id="i-WGcm4Qz7Mw14m3YF2BVLEu" corresp="i-AvFShRZVEyBV61S19AKNGK">
          <date when="2009-05-14"/>
        </correspAction>
        <correspAction type="answered" xml:id="i-187JKQFwvgAGGGGKN613Ci" corresp="i-AvFShRZVEyBV61S19AKNGK">
          <date when="2009-05-26"/>
        </correspAction>
        <correspContext corresp="i-187JKQFwvgAGGGGKN613Ci">
          <ref type="record" target="prot-200809--124">Riksdagens protokoll 2008/09:124 Tisdagen den 26 maj</ref>
          <ref type="recordSection" target="unsetDivId">7 § Svar på interpellation 2008/09:554 om kritiskt tänkande, medkännande och kreativitet i grundskolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5CCucnSUZASEZVNBKXodXd">
            Interpellation 2008/09:554 Kritiskt tänkande, medkännande och
            kreativitet i grundskolan av Eva Selin Lindgren (c) till utbildningsminister
            Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-NsWsq2vSYN49tH9STEFoRT">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NcsPQKCx85XPY7tkC9Wt1v">
            Utbildningsministern har under de senaste åren med skärpa framhävt
            vikten av att alla svenska barn får tillräckligt goda kunskaper
            i att skriva, läsa och räkna, och inom dessa områden görs stora
            ansträngningar. En annan viktig dimension är elevernas initiativförmåga
            och förmåga till entreprenörskap. Samtidigt finns det ytterligare
            två viktiga dimensioner i utbildningen av de unga, nämligen förmåga
            till kritiskt, strukturerat tänkande och förmåga till empati,
            det vill säga inkännande i en annan människas känslor. Dessa dimensioner
            är viktiga för att utveckla kreativitet, och de finns med implicit
            i skolans övergripande målsättning. Dock är det viktigt att de
            tränas mer systematiskt i grundskolan för att komma alla till
            del. Brist på empati och brister i förmågan att förutse konsekvenserna
            av vissa handlingar ligger bakom många av de problem vi möter
            i dag vad gäller våld, mobbning och skadegörelse. Brister i kritiskt
            tänkande – och även i självkritik – leder ofta till felaktiga
            beslut och är en stor anledning till konflikter. Detta gäller
            såväl mellan enskilda människor i vardagslivet som i global skala
            mellan länder med olika kulturell bakgrund. Konflikthantering
            bygger på den samlade förmågan att både tänka och känna och därtill
            ha kreativ förmåga att tillämpa kunskaperna i praktiken. Detta
            är något som alla borde få tillägna sig inom grundskolans ram.
          </p>
          <p xml:id="i-SxgqXjW6EHo3zBbwi8KmkK">
            I Utbildningsdepartementet sker ett omfattande förnyelsearbete
            med utarbetande av nya styrdokument i form av läro- och kursplaner
            för grundskolan. Det är viktigt att man i dessa styrdokument lyfter
            fram såväl målsättning som metoder för träning och utvärdering
            av initiativförmåga samt förmåga till kritiskt tänkande och empati.
            Viktiga frågor är också hur och på vilka nivåer olika aspekter
            på dessa färdigheter ska tränas. Förmågan till empati har framför
            allt kommit till uttryck inom den kulturella sektorn (musik, dans,
            drama, bild, litteratur med mera), och ny forskning visar att
            kulturella aktiviteter även bidrar till att utveckla vår intelligens
            och befrämjar vår hälsa. Sedan århundraden har den kritiska analysen
            tränats genom undervisning i filosofi och logik, men just dessa
            ämnen bör kanske ha störst tyngd på högstadiet. De undervisningsmetoder
            som bör användas för att utveckla människors förmåga till entreprenörskap,
            empati och kreativitet är sannolikt annorlunda än de metoder som
            är bäst för att träna skrivning, läsning och räkning.
          </p>
        </div>
        <div type="ipQuestion">
          <p xml:id="i-SZVxXB74iZGgwQ21vKHK8A">
            Jag vill därför ställa följande frågor till utbildningsministern:
            <list rend="ordered">
              <item>
                1. Hur avser utbildningsministern att initiativförmåga, kritiskt
                tänkande och förmåga till empati ska tränas inom ramen för grundskolan?
              </item>
              <item>
                2. Vilka åtgärder avser utbildningsministern att vidta för att
                initiativförmåga, kritiskt tänkande, empati och sambandet mellan
                dessa på grundskolenivå ska tränas?
              </item>
              <item>
                3. Vilka metoder avser utbildningsministern att implementera
                i grundskolan för att stärka de empatiska och kreativa dimensionerna
                i undervisningen?
              </item>
            </list>
          </p>
        </div>
      </div>
    </body>
  </text>
</TEI>
