<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0462">
  <teiHeader>
    <fileDesc>
      <titleStmt>
        <title>Ekonomiskt stöd till asylsökande </title>
        <author>Ceballos, Bodil (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomiskt stöd till asylsökande  till Tobias Billström (m), statsråd om Ekonomiskt stöd till asylsökande </title>
          <idno type="rdwebb">GW10462</idno>
          <ref type="dokument_url_text">http://data.riksdagen.se/dokument/GW10462/text</ref>
          <ref type="dokument_url_html">http://data.riksdagen.se/dokument/GW10462</ref>
          <ref type="dokumentstatus_url_xml">http://data.riksdagen.se/dokumentstatus/GW10462</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <persName>Bodil Ceballos</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JJyNzkJbjtzjZVAXEqqu2H" corresp="i-34FRvyXQKUigF3Qr9AwKJe">
          <date when="2009-04-16"/>
        </correspAction>
        <correspAction type="received" xml:id="i-PxU1TpDcz74QyQZ2jhnN5q">
          <date when="2009-04-16"/>
        </correspAction>
        <correspAction type="received" xml:id="i-MTNcnPr6V1cbiMUUaqjp7b" corresp="i-KPGvtK4s6Zp3E6XH6vj18n">
          <date when="2009-04-16"/>
        </correspAction>
        <correspAction type="answered" xml:id="i-4PeyMy23Ea6CKWWURgjLNf">
          <date when="2009-05-04"/>
        </correspAction>
        <correspAction type="answered" xml:id="i-BADMiAotVoRgPmwBNVWJEV" corresp="i-KPGvtK4s6Zp3E6XH6vj18n">
          <date when="2009-05-04"/>
        </correspAction>
        <correspContext corresp="i-BADMiAotVoRgPmwBNVWJEV">
          <ref type="record" target="prot-200809--110">Riksdagens protokoll 2008/09:110 Måndagen den 4 maj</ref>
          <ref type="recordSection" target="unsetDivId">7 § Svar på interpellation 2008/09:462 om ekonomiskt stöd till asylsökande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DWD5jA1Xxd8hCZM5RZGjns">
            Interpellation 2008/09:462 Ekonomiskt stöd till asylsökande av
            Bodil Ceballos (mp) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-HofDDthsVXsXMUwVe5Pt8k">
            den 16 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GNkMPNZ5p87TGKU3CBUEQh">
            I nyheterna har vi under påsken hört att kommissionen läxar upp
            Sverige på grund av den låga ersättningen till asylsökande som
            anges ligga på 71 kronor per dag, en ersättning som inte höjts
            på 13 år och som regeringen för någon månad sedan sagt sig vilja
            höja till 80 kronor per dag, en ersättning som dock kan halveras
            till 40 kronor per dag om den asylsökande inte bosätter sig i
            ett anvisat boende.
          </p>
          <p xml:id="i-W7cXV1pe6odCheu6W3bzuG">
            I Migrationsverkets yttrande angående kommissionens förslag till
            nytt direktiv om mottagandevillkor skriver generaldirektören den
            3 februari att Migrationsverket anser att förslaget är bra, att
            utgångspunkten bör vara att de asylsökande erbjuds ekonomiskt
            stöd på samma nivåer som de i landet bosatta, ”om inte starka
            skäl talar emot det”. Han skriver vidare:
          </p>
          <p xml:id="i-KUimDuDPpZjAyYUrutpmMn">
            ”I Sverige har nivåerna för det ekonomiska stödet till asylsökande
            inte justerats på 13 år, vilket föranleder många asylsökande att
            ge sig ut på den svarta arbetsmarknaden för att klara sin livssituation.
            Det bör dock tydligare framgå av lagtexten i förslaget vad som
            avses med ”socialt stöd för landets bosatta”, det vill säga om
            det är bistånd enligt socialtjänstlagen till bosatta eller om
            de nivåer som används i nödsituationer avses (i kommissionens
            konsekvensanalys över direktivet framgår att det är miniminivån
            för socialt stöd som avses, men inte heller det är tillräckligt
            klargörande). Förslaget innebär kostnadsökningar för Sverige i
            förhållande till dagens regelverk.”
          </p>
          <p xml:id="i-QhyKYe3L2TSGksB9qTjNMX">
            Vad som dock förtigits i nyheterna är att ersättningen för ”sammanboende”
            är 61 kronor per dag och att ersättningen till barn är 37–50 kronor
            per dag, beroende på ålder får man förmoda. Dessa pengar ska täcka
            kostnaden för mat, kläder och skor, fritid, hälsa och hygien med
            mera. För den som fått utvisnings- eller avvisningsbesked uteblir
            ofta ersättningen helt fram till dess att avvisning verkställs,
            vilket kan ta olika lång tid.
          </p>
          <p xml:id="i-BwdMSs7FHjfbqBGwWg3mtC">
            Vad som i realiteten klassas som sammanboende är då en person
            väljer att bo med släkt eller vänner i stället för på en förläggning,
            där många upplever en stor psykisk påfrestning. Eget boende klassas
            som sammanboende, eftersom knappast någon asylsökande har pengar
            att bo i ”eget boende”. Det vet Migrationsverket och räknar med
            ”hopträngningseffekter” som svar på frågan om det logiska i att
            sänka ersättningen för den som inte vill eller orkar bo i anläggningsboende.
          </p>
          <p xml:id="i-ADj2ZXx9DZSN8oh94TnSvX">
            För den som flyttar från ett förläggningsboende ska alltså 61
            kronor per dag (ca 1 800 kronor per månad) förutom till mat, kläder,
            skor, fritid, hälsa, hygien med mera också räcka till boende.
          </p>
          <p xml:id="i-pBEeHCLcpCWpHmovuS1p2">
            Det säger sig självt att det inte går ihop – knappast ens om
            man delar ett rum för 3 000 kronor per månad med två personer
            till. En del går till Frälsningsarmén för att få extra matpengar.
          </p>
          <p xml:id="i-9dVfUJGNkVKrtso8adgr8X">
            Förutom ovanstående ekonomiska svårigheter försämras den ekonomiska
            situationen för de asylsökande som väljer eget boende ytterligare
            genom att bidraget för eget boende först sänkts och därefter dragits
            in helt.
          </p>
          <p xml:id="i-LNH4g3q6dv4L63uaC8zfMW">
            Vill vi ha det så här? Vad händer med segregation, svartjobb,
            kriminalitet? Vill vi tvinga in människor i anläggningsboende
            i månader eller år – ett boende som många helt enkelt inte orkar
            med och som därmed försvårar integrationen?
          </p>
          <p xml:id="i-N1XqAbowhb2V1mWY2HHvPc">
            En annan fråga är synen på asylsökandes barn som i dag uttrycks
            ”från och med tredje barnet halveras bidraget” till skillnad mot
            i Sverige boende barn där flerbarnstillägg utgår från och med
            tredje barnet. Efter sjätte barnet har flerbarnstillägget vuxit
            till 3 414 kronor. Uppenbarligen behöver inte barn till asylsökande
            lika mycket blöjor, välling eller mat. Det är därför positivt
            att Migrationsverkets generaldirektör uttrycker att utgångspunkten
            bör vara att de asylsökande erbjuds ekonomiskt stöd på samma nivåer
            som de i landet bosatta, ”om inte starka skäl talar emot det”.
            Frågan är vad han menar med starka skäl.
          </p>
          <p xml:id="i-3fndEbnVsztzSddPfq9ufE">
            Mot bakgrund av ovanstående vill jag fråga statsrådet:
          </p>
          <p xml:id="i-WATLij7eFbmKDkAwk8F6dh">
            Avser statsrådet att med grund i kommissionens kritik ta initiativ
            till en större förändring av dagersättningarna än de redan aviserade?
          </p>
          <p xml:id="i-8aRMs2t7NHL9muF5px2tdW">
            Avser statsrådet att ta initiativ till att asylsökande barn ska
            behandlas jämlikt med övriga barn i samhället?
          </p>
          <p xml:id="i-5U6excpM7n5fmecv7jMcHz">
            Avser statsrådet att ta initiativ för att utöka tiden för dagersättning
            till att omfatta hela tiden fram till dess att avvisning kan verkställas?
          </p>
        </div>
      </div>
    </body>
  </text>
</TEI>
