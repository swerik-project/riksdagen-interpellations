<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0199">
  <teiHeader>
    <fileDesc>
      <titleStmt>
        <title>Homosexuella asylsökande från Afghanistan</title>
        <author>Streijffert, Magdalena (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuella asylsökande från Afghanistan till Tobias Billström (m), statsråd om Homosexuella asylsökande från Afghanistan</title>
          <idno type="rdwebb">GW10199</idno>
          <ref type="dokument_url_text">http://data.riksdagen.se/dokument/GW10199/text</ref>
          <ref type="dokument_url_html">http://data.riksdagen.se/dokument/GW10199</ref>
          <ref type="dokumentstatus_url_xml">http://data.riksdagen.se/dokumentstatus/GW10199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <persName>Magdalena Streijffert</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-61jxts2HTAvzNGaUpmEpPk" corresp="i-HMf3KYjw3nvgVVjUa7gnGs">
          <date when="2008-12-08"/>
        </correspAction>
        <correspAction type="received" xml:id="i-YUANit4MkcRK6Mkj99rMhM">
          <date when="2008-12-08"/>
        </correspAction>
        <correspAction type="received" xml:id="i-PyZvbTARptqH3PxvooUUaF" corresp="i-KPGvtK4s6Zp3E6XH6vj18n">
          <date when="2008-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Pw9i2nWgFfgHxNNC57PGN2">
            Interpellation 2008/09:199 Homosexuella asylsökande från Afghanistan
            av Magdalena Streijffert (s) till statsrådet Tobias Billström
            (m)
          </p>
        </div>
        <div type="ipqSubmissionInfo">
          <p xml:id="i-w9EB9w91FfddRL5oSgTv5">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6d8mxSgWsaWaDX5QJTwnT2">
            Torsdagen den 27 november 2008 sattes en homosexuell man på ett
            flygplan till Kabul. I Sverige har han under sju års tid kunnat
            leva öppet med sin sexuella läggning och träffa andra homosexuella
            män.
          </p>
          <p xml:id="i-MPWGejYD3ocECkHW5Unr5f">
            Vad väntar honom när han kommer tillbaka till Afghanistan? I
            svenska ambassadens rapportering om situationen för HBT-personer
            i landet sägs att öppen homosexualitet inte förekommer och att
            homosexuella samlag är förbjudna enligt sharia. Det finns inget
            rättsligt skydd mot diskriminering på grund av sexuell läggning
            eller könsidentitet.
          </p>
          <p xml:id="i-JVb69MLWDUiTetJbsTisTE">
            Det är visserligen inte statsrådets uppgift att kommentera beslut
            i enskilda asylärenden, men det nu aktuella ärendet väcker principiella
            frågeställningar som också statsrådet har att förhålla sig till.
          </p>
          <p xml:id="i-Fn9HKogwUDV8zGCYPoAbMm">
            I förarbetena till den nu gällande utlänningslagen behandlas
            också frågan om asyl till den som i sitt hemland förföljs på grund
            av sin sexuella läggning. I socialförsäkringsutskottets av riksdagen
            godkända betänkande (2005/06:SfU4, sid 13) diskuteras bland annat
            riskbedömningen för en homosexuell person som dolt sin sexuella
            läggning i hemlandet eller i Sverige. Efter att ha konstaterat
            att detta är en grannlaga uppgift säger utskottet följande:
          </p>
          <p xml:id="i-QGcKJBuUdHJ86emsMZJwCe">
            Redan det förhållandet att personen levt öppet som homosexuell
            i Sverige torde kunna innebära en risk för avslöjande och därmed
            förföljelse i hemlandet, till exempel om det finns personer som
            av någon anledning vill skada honom eller henne. Dessutom anser
            utskottet att det inte är rimligt att kräva att en person som
            levt öppet i Sverige som homosexuell i fortsättningen ska dölja
            sin sexuella läggning för att undgå förföljelse i hemlandet.
          </p>
          <p xml:id="i-QZEGw6zFU57ZtosvwgqVM7">
            Migrationsverkets rättschef har därefter fattat ett vägledande
            beslut den 27 juni 2008 (Lifos dokument nr 18952). Beslutet innehåller
            en bedömning av motiven till den nya lydelsen av utlänningslagen
            och de uttalanden som därvid gjorts i förarbetena. Migrationsverket
            konstaterar bland annat att förarbetena innebär att det aldrig
            får krävas av en asylsökande att denne ska göra avkall på en sådan
            grundläggande egenskap som sin sexuella läggning vid ett återvändande.
            I det vägledande beslutet konstateras också att det inte är rimligt
            att kräva att en person som levt som öppet homosexuell i Sverige
            i fortsättningen ska dölja sin sexuella läggning för att undgå
            förföljelse i hemlandet.
          </p>
          <p xml:id="i-VCpMFqcryNVx2awQ6qfi9G">
            Migrationsverkets vägledande beslut stämmer således väl överens
            med riksdagens beslut och motivet för denna förändring. Trots
            detta väljer Migrationsverket att skicka tillbaka en homosexuell
            man till Afghanistan – efter sju års vistelse i Sverige – där
            han enligt all tillgänglig landsinformation inte kan leva öppet
            med sin sexuella läggning utan måste dölja den för att undgå förföljelse.
          </p>
          <p xml:id="i-27oimaMF67GmgSXxiZd57f">
            Mot bakgrund av vad som anförts vill jag fråga vilka åtgärder
            statsrådet är beredd att vidta för att en rättstillämpning i enlighet
            med vad som uttalats i förarbetena ska säkerställas när det gäller
            frågor om asyl till personer som i sitt hemland riskerar att förföljas
            på grund av sin sexuella läggning eller könsidentitet.
          </p>
        </div>
      </div>
    </body>
  </text>
</TEI>
