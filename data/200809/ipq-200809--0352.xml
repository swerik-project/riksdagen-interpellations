<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0352">
  <teiHeader>
    <fileDesc>
      <titleStmt>
        <title>Skattesänkningarna och fördelningspolitiken</title>
        <author>Pärssinen, Raimo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattesänkningarna och fördelningspolitiken till Anders Borg (m), finansminister om Skattesänkningarna och fördelningspolitiken</title>
          <idno type="rdwebb">GW10352</idno>
          <ref type="dokument_url_text">http://data.riksdagen.se/dokument/GW10352/text</ref>
          <ref type="dokument_url_html">http://data.riksdagen.se/dokument/GW10352</ref>
          <ref type="dokumentstatus_url_xml">http://data.riksdagen.se/dokumentstatus/GW10352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <persName>Raimo Pärssinen</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="answered" xml:id="i-8zJgKZHuwcG6GvHNhJ5vPC">
          <date when="2009-04-21"/>
        </correspAction>
        <correspAction type="answered" xml:id="i-RVckaEcb6ZXYi1FNMz1d78">
          <date when="2009-04-21"/>
        </correspAction>
        <correspAction type="received" xml:id="i-6tRBKkZG7Mk8w5Rki3qVH9">
          <date when="2009-02-23"/>
        </correspAction>
        <correspAction type="received" xml:id="i-RkZfCvjjREhbxxP67XgMm3" corresp="i-EemRytGskeDvwKV2im64qt">
          <date when="2009-02-23"/>
        </correspAction>
        <correspAction type="sent" xml:id="i-KkKXCn9CVrNSoRTmururc5" corresp="i-YMP8nuJqySuXaujevkGpSV">
          <date when="2009-02-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KNTP236SvnPY2Jz28cmkWW">
            Interpellation 2008/09:352 Skattesänkningarna och fördelningspolitiken
            av Raimo Pärssinen (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-ArwaYhvskEHuFz9cpAZ5jJ">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YYjZfHmdgg5i1CBYrYHds8">
            Den gemensamma välfärdens ryggrad är vård, skola och omsorg.
            Den produceras och finansieras gemensamt genom stat, landsting
            och kommuner. Vi har i Norden valt en väg att finansiera välfärden
            främst genom skatter eftersom skatter är mer rättvisa än avgifter
            eller inbetalningar till olika privata försäkringslösningar.
          </p>
          <p xml:id="i-Fk1SWarHKd1cqsXVgiQLFQ">
            Skatter bör ha ett utjämnande syfte: mellan individer, generationer
            och över livscykeln. De med högre inkomster och större ekonomiska
            tillgångar kan betala mer i skatt än de med lägre inkomster och
            små eller inga ekonomiska tillgångar. De i dag yrkesarbetande
            har ansvar för försörjningen av minderåriga och äldre. De som
            är för funktionshindrade eller sjuka för att kunna arbeta måste
            garanteras en rimlig levnadsnivå. I olika skeden av livscykeln
            bidrar man till allas försörjning eller försörjs genom andra.
            Enskilt sparande och försäkringar har givetvis en roll att spela
            för människors försörjning, men skattesystemet är ändå vår yttersta
            garant.
          </p>
          <p xml:id="i-CakNH1qnVJ28zqB3jMTyo2">
            Statsrådet har inte vårdat skattesystemet. Skatter har sänkts
            alldeles för mycket utifrån svaga motiveringar och efter bristfällig
            beredning. Skattereglerna har krånglats till inte minst genom
            olika skatteavdrag; undantagen tycks också bli allt fler.
          </p>
          <p xml:id="i-XrCd8P1pomdyPjb1c7ZEMh">
            En effekt av skattesänkningarna är en allt skevare fördelningspolitik.
            Statistiska centralbyrån har konstaterat att redan för år 2007
            har ojämlikheten blivit allt tydligare. De fulla fördelningspolitiska
            effekterna av borttagen förmögenhetsskatt, nya fastighetsskatteregler
            och ett jobbskatteavdrag vars lejonpart går till de högre inkomsttagarna
            kommer successivt att visa sig, inte minst då dessa kontrasteras
            mot andra människors arbetslöshet och utförsäkring från arbetslöshetskassa
            eller försäkringskassa.
          </p>
          <p xml:id="i-SNnxvWR7XuMHo5M53MNN8z">
            Från årsskiftet har ett antal nya skattesänkningar börjat verka.
            Främst handlar det om ett tredje steg i jobbskatteavdraget (inklusive
            sänkt skiktgräns) till en kostnad av 15 miljarder 2009.
          </p>
          <p xml:id="i-6pz6aE8kp57kEz9FpWeBVG">
            De omotiverade skattesänkningarna undergräver både välfärdens
            finansiering och en solidarisk fördelning. Redan under 2007 bröt
            statsrådet sitt löfte att inte genomföra ofinansierade skattesänkningar
            genom att bara en tredjedel av kostnaden för sänkningen av förmögenhetsskatten
            finansierades i propositionen Slopad förmögenhetsskatt m.m. (prop.
            2007/08:26).
          </p>
          <p xml:id="i-9CQb6sLj78NgVqSS4qwKow">
            De skattesänkningar som genomförs 2009 saknar finansiering. När
            regeringen senast reviderade sina prognoser, den 16 december 2008,
            räknade statsrådet med ett underskott på 45 miljarder 2009 och
            37 miljarder 2010. Riksgälden räknade i sin prognos den 15 januari
            med ett budgetunderskott på i storleksordningen 90 miljarder kronor
            2009 och 65 miljarder kronor 2010. En mer genomarbetad prognos
            av Riksgälden kommer den 4 mars.
          </p>
          <p xml:id="i-4SWP1ErzSrsYdz8rMpQLbG">
            Skattesänkningarna är de uttryck för en oansvarig ekonomisk politik
            som för oss allt längre bort från ett rättvist och solidariskt
            Sverige.
          </p>
        </div>
        <div type="ipQuestion">
          <p xml:id="i-ogjmEURqZXSNDhTnEFdme">
            Mina frågor är:
            <list rend="ordered">
              <item>
                1. Vilken fördelningspolitik vill finansministern uppnå för år
                2009 genom ofinansierade skattesänkningar?
              </item>
              <item>
                2. Planerar finansministern att ta initiativ till fler ofinansierade
                skattesänkningar även för år 2010, och vilken fördelningspolitisk
                profil avser finansministern i så fall att ge dem?
              </item>
            </list>
          </p>
        </div>
      </div>
    </body>
  </text>
</TEI>
