<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0040">
  <teiHeader>
    <fileDesc>
      <titleStmt>
        <title>Situationen på Gazaremsan</title>
        <author>Tingsgård, Tone (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen på Gazaremsan till Carl Bildt (m), utrikesminister om Situationen på Gazaremsan</title>
          <idno type="rdwebb">GW1040</idno>
          <ref type="dokument_url_text">http://data.riksdagen.se/dokument/GW1040/text</ref>
          <ref type="dokument_url_html">http://data.riksdagen.se/dokument/GW1040</ref>
          <ref type="dokumentstatus_url_xml">http://data.riksdagen.se/dokumentstatus/GW1040</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FdoD219QSnSV59bQLxhamx</idno>
            <persName>Tone Tingsgård</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9MGmf53bDz5i7wmJnCFSWG" corresp="i-FdoD219QSnSV59bQLxhamx">
          <date when="2008-10-16"/>
        </correspAction>
        <correspAction type="received" xml:id="i-9TEL4ejFpVUnaTM3oEDnnE" corresp="i-AZnaWEAg22YQ3HzVMfNSHR">
          <date when="2008-10-16"/>
        </correspAction>
        <correspAction type="answered" xml:id="i-71bFty3XHQH84Y7ApjPKdA" corresp="i-AZnaWEAg22YQ3HzVMfNSHR">
          <date when="2008-11-21"/>
        </correspAction>
        <correspContext corresp="i-71bFty3XHQH84Y7ApjPKdA">
          <ref type="record" target="prot-200809--033">Riksdagens protokoll 2008/09:33 Fredagen den 21 november</ref>
          <ref type="recordSection" target="unsetDivId">2 § Svar på interpellationerna 2008/09:37-41, 43, 45 och 56 om Palestina och Israel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XGUy5vd84aLKYwwD4YiPFd">
            Interpellation 2008/09:40 Situationen på Gazaremsan av Tone Tingsgård
            (s) till utrikesminister Carl Bildt (m)
          </p>
        </div>
        <div type="ipqSubmissionInfo">
          <p xml:id="i-FQ6NAtEkERRHaUfgoe7A4F">
            den 16 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RU7yK6vcahZFDa5ikapz7n">
            Situationen på Gazaremsan är åter mycket spänd och bidrar därmed
            till att förvärra läget i hela Mellanöstern. Hösten 2005 drog
            sig staten Israel tillbaka från nästan 40 år av ockupation av
            Gazaremsan, men kontrollerar fortfarande gränserna runt hela området.
            I januari 2006 genomfördes fria val i Palestina där Hamas vann
            en majoritet i PLC – Palestinian Legislative Council. Men den
            nyvalda regeringen kom att isoleras av omvärlden, även av den
            svenska regeringen. Våren 2007 väcktes förhoppningar om en ny
            era när Fatah och Hamas, under ett symbolladdat möte i Mecka,
            slöt en överenskommelse om en samlingsregering. Men redan under
            sommaren 2007 utbröt svåra inre stridigheter mellan Fatah och
            Hamas på Gazaremsan. Bakgrunden till krisen i Gaza i juni 2007
            är ännu delvis oklar, och flera parter bär skulden.
          </p>
          <p xml:id="i-Uidok1v82nFgXFVUX1XsSa">
            Ett resultat av juni 2007 är att Hamas tagit ett hårt grepp om
            befolkningen på Gazaremsan och under det senaste året har sympatisörer
            med Fatah levt i stor osäkerhet. Hamas har fängslat tusentals
            och många av Fatahs sympatisörer har även torterats eller avrättats.
            Situationen är utomordentligt spänd. En stor del av våldet beror
            på interna palestinska uppgörelser. Samtidigt har staten Israel
            full kontroll över gränserna runt om Gaza. Sedan hösten 2007 har
            Israel infört en avspärrning av Gazaremsan som innebär att området,
            som har drygt 1,5 miljoner invånare, inte kan styra sin handel,
            inte heller sina resor till arbete eller för att hälsa på släkt
            och vänner. Israel motiverar stängningen med att de nästan dagligen
            beskjuts av raketer från Gazaremsan. Dessa beskjutningar är folkrättsvidriga.
            Men det är även staten Israels våldsamma attacker mot Gaza i syfte
            att slå ut raketbaser. Israel har rätt att försvara sig, men dess
            våld är utan proportion. Israels politik gör Gazaremsan till ett
            stängt område, utanför världsmarknaden och utom räckhåll för den
            internationella rätten – en politik som knappast leder till fred
            och försoning.
          </p>
          <p xml:id="i-YCrk4ukHnVmKQ7R1XZBw46">
            I augusti 2008 rapporterade Ocha – FN:s Office for the Coordination
            of Humanitarian Affairs – att gränsen mellan Gazaremsan och Egypten
            vid Rafah hållits stängd av Israel under 395 arbetsdagar i följd.
            Den öppnades senast den 9 juni 2007. Undantag har gjorts för några
            hundra palestinier som fått komma in till Gaza från Egypten. Liknande
            siffror finns från andra punkter i området.
          </p>
          <p xml:id="i-R3isC1LU1iac2fACtr5wWg">
            Isoleringen leder till ekonomisk stagnation, till frustration
            och vrede. När vardagen inte fungerar kommer desperation och stress.
            Då uppstår gräl mellan vänner och inom familjer och i politiken
            – om stort och smått. Stängningen av Gaza skapar en isolering
            som genomsyrar alla aspekter av livet och som inte gynnar framväxten
            av fred och försoning.
          </p>
          <p xml:id="i-VQDeNpRgRDkbHkqiWca4fm">
            Av historiska skäl har Sverige goda kontakter med både Israel
            och Palestina. Gemensamt med EU kan Sverige sannolikt göra mycket
            för att påverka situationen på Gazaremsan.
          </p>
        </div>
        <div type="ipQuestion">
          <p xml:id="i-Wbhn9Cu8arawQZ8acsudcW">
            Jag vill ställa följande frågor till utrikesministern:
            <list rend="ordered">
              <item>
                1. Under ett år har Israel hållit Gazaremsan under periodvis
                total isolering. Detta bidrar inte till fred eller försoning.
                Vad gör utrikesministern och Sveriges regering?
              </item>
              <item>
                2. Under drygt två år har världssamfundet isolerat den folkvalda
                regimen i Palestina, trots att den valdes i demokratiska val.
                Anser utrikesministern att isoleringen ska fortsätta? Om inte,
                vad avser utrikesministern att göra?
              </item>
              <item>
                3. Den interna palestinska konflikten försvårar enandet av Palestina.
                Försoning mellan Fatah och Hamas är en förutsättning för ett fredsavtal
                mellan Israel och Palestina, men det kräver öppna samtal med Fatah
                och Hamas. Hur arbetar utrikesministern och den svenska regeringen
                för detta?
              </item>
            </list>
          </p>
        </div>
      </div>
    </body>
  </text>
</TEI>
