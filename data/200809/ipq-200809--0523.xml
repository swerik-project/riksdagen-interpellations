<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0523">
  <teiHeader>
    <fileDesc>
      <titleStmt>
        <title>Utvecklingen av demokrati och mänskliga rättigheter i Turkiet</title>
        <author>Ludvigsson, Anne (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingen av demokrati och mänskliga rättigheter i Turkiet till Carl Bildt (m), utrikesminister om Utvecklingen av demokrati och mänskliga rättigheter i Turkiet</title>
          <idno type="rdwebb">GW10523</idno>
          <ref type="dokument_url_text">http://data.riksdagen.se/dokument/GW10523/text</ref>
          <ref type="dokument_url_html">http://data.riksdagen.se/dokument/GW10523</ref>
          <ref type="dokumentstatus_url_xml">http://data.riksdagen.se/dokumentstatus/GW10523</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <persName>Anne Ludvigsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ld1yWB8YLCiPcoVn9EwyGX" corresp="i-DDTGf6wkyXKiMd3kYJ4KQv">
          <date when="2009-05-14"/>
        </correspAction>
        <correspAction type="received" xml:id="i-XATdtoc12nC8RYTAtNRC9v" corresp="i-AZnaWEAg22YQ3HzVMfNSHR">
          <date when="2009-05-14"/>
        </correspAction>
        <correspAction type="answered" xml:id="i-QwweX6dnmBdRWDLvK4uuUG" corresp="i-AZnaWEAg22YQ3HzVMfNSHR">
          <date when="2009-06-08"/>
        </correspAction>
        <correspContext corresp="i-QwweX6dnmBdRWDLvK4uuUG">
          <ref type="record" target="prot-200809--127">Riksdagens protokoll 2008/09:127 Måndagen den 8 juni</ref>
          <ref type="recordSection" target="unsetDivId">9 § Svar på interpellationerna 2008/09:484, 523 och 525 om den demokratiska situationen i Turkiet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Hz2asb9cDpaVMjxQCfAgZj">
            Interpellation 2008/09:523 Utvecklingen av demokrati och mänskliga
            rättigheter i Turkiet av Anne Ludvigsson (s) till utrikesminister
            Carl Bildt (m)
          </p>
        </div>
        <div type="ipqSubmissionInfo">
          <p xml:id="i-P2ktiCcSfePsHo2r8JWbZm">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BtjbD8eFpuzqnTfBoC2vWg">
            Efter det turkiska kommunalvalet i mars 2009 har omfattande arresteringar
            av kurdiska politiker, däribland flera borgmästare, gjorts. Det
            är framför allt medlemmar inom DTP som drabbats. Dessa massarresteringar
            och det förtryck som pågår mot kurdiska politiker är inte acceptabelt
            i ett land som har pågående medlemskapsförhandlingar med EU. Respekten
            för demokratiska politiska partiers rätt att verka fritt är grundläggande
            i en demokrati.
          </p>
          <p xml:id="i-X7bbvhHuApz9JD9xXfXwTN">
            Kränkningarna av mänskliga rättigheter kan i hög grad kopplas
            till kurderna och minoritetsgrupper främst i sydöstra Turkiet.
            President Abdullah Gul har vid flera tillfällen deklarerat att
            ”den kurdiska frågan är Turkiets problem nummer ett och måste
            få en lösning”. Men än så länge bara med ord. Valresultatet i
            sydöstra Turkiet och det starka stödet för DTP visar att människor
            söker en fredlig politisk lösning på kurdfrågan.
          </p>
          <p xml:id="i-1frorg3mpWL5LDmhBr6hE">
            Carl Bildt har i sitt svar på en tidigare fråga från mig i detta
            ämne svarat: ”Jag förutsätter att ansvariga turkiska myndigheter
            och rättsinstanser i det fortsatta utredningsarbetet agerar i
            enlighet med principen om rättssäkerhet och rättsstatsprincipen.”
            Men det är just detta som bevisligen inte fungerar. Det turkiska
            rättsväsendet bygger på militärlagar och en konstitution som skyddar
            staten från medborgarna, inte tvärtom. Man kan dessutom sitta
            arresterad i upp till två år utan rättegång, och barn sätts i
            fängelse från tolv års ålder.
          </p>
          <p xml:id="i-3yGnUREEuy9kJ5hryzEnsN">
            Demokratin liksom respekten för mänskliga rättigheter, inklusive
            kvinnors och barns rättigheter, har stora brister i Turkiet. För
            att uppnå stabilitet, demokrati och mänskliga rättigheter och
            för att förhindra våldsamheter och kränkningar måste den turkiska
            staten i alla dess delar respektera demokratiska partiers arbete.
          </p>
          <p xml:id="i-3MS4PyEQ4NXpGtytR6EYQU">
            Hur kommer utrikesministern att agera för att få turkiska myndigheter
            att förstå allvaret i arresteringarna och omedelbart frige de
            arresterade politikerna?
          </p>
          <p xml:id="i-NTVGCLbcyNM118BVJpcgUV">
            Reformprocessen för ett framtida EU-medlemskap har i princip
            stått stilla de senaste åren och viktiga och efterlängtade reformer
            har uteblivit.
          </p>
          <p xml:id="i-CMZjUpY1GrWVR2G1cjuqTe">
            Sverige har under sitt EU-ordförandeskap en unik möjlighet att
            stötta Turkiets demokratiska utveckling genom att vara tydligt
            med kraven, men också behjälpligt i processen.
          </p>
          <p xml:id="i-RS7K2S5o3YJTpyRJ8VakmP">
            Vilka möten och samtal planerar utrikesministern att Sveriges
            regering ska genomföra vad gäller reformer för demokrati och mänskliga
            rättigheter?
          </p>
          <p xml:id="i-ShGzWqv4QUFaG3oLTnUxha">
            Kommer utrikesministern inför och under ordförandeskapet på något
            sätt att föra samtal också med företrädare för DTP?
          </p>
        </div>
      </div>
    </body>
  </text>
</TEI>
