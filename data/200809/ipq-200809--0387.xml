<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0387">
  <teiHeader>
    <fileDesc>
      <titleStmt>
        <title>Bonussystem i kärnkraftverk</title>
        <author>Bolund, Per (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bonussystem i kärnkraftverk till Maud Olofsson (c), näringsminister om Bonussystem i kärnkraftverk</title>
          <idno type="rdwebb">GW10387</idno>
          <ref type="dokument_url_text">http://data.riksdagen.se/dokument/GW10387/text</ref>
          <ref type="dokument_url_html">http://data.riksdagen.se/dokument/GW10387</ref>
          <ref type="dokumentstatus_url_xml">http://data.riksdagen.se/dokumentstatus/GW10387</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Per Bolund</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EsFgaxzMvo3AmSh2z9zKpv" corresp="i-C2s3YhmmVmNkgvznmmnD4x">
          <date when="2009-03-06"/>
        </correspAction>
        <correspAction type="received" xml:id="i-BmrX1XdFJnPB4MXiqevngD" corresp="i-PRFN1BS8QWUhjjGAM8w3Fj">
          <date when="2009-03-09"/>
        </correspAction>
        <correspAction type="answered" xml:id="i-VbQwauake3bZhPrsB4o3tB" corresp="i-PRFN1BS8QWUhjjGAM8w3Fj">
          <date when="2009-04-21"/>
        </correspAction>
        <correspContext corresp="i-VbQwauake3bZhPrsB4o3tB">
          <ref type="record" target="prot-200809--103">Riksdagens protokoll 2008/09:103 Tisdagen den 21 april</ref>
          <ref type="recordSection" target="unsetDivId">4 § Svar på interpellationerna 2008/09:383, 384, 387 och 403 om bonussystem i den statliga sektorn</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AGZSmqBFENJ9yb6U1fdXMC">
            Interpellation 2008/09:387 Bonussystem i kärnkraftverk av Per
            Bolund (mp) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-B3VVrui3F6iux2etiH6eY9">
            den 6 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Byakpqd39V3dAASZx3NQuq">
            Få saker i det moderna samhället är så beroende av hög säkerhet
            som driften av kärnreaktorer. Vi har alla sett vilka konsekvenser
            ett totalhaveri kan leda till, men även mindre incidenter kan
            få allvarliga följder för anställda, närboende och miljö. Säkerheten
            är emellertid viktig inte bara för att undvika misstag och risktagande
            som kan leda till olyckor med påföljande läckage av radioaktivitet.
            Den är också av yttersta vikt för att minimera risken för att
            radioaktivt material kommer på avvägar och hamnar i fel händer.
          </p>
          <p xml:id="i-7MzCFfv4A8rtzFZAoud94b">
            Säkerheten i svenska kärnkraftverk har kritiserats många gånger
            och av många aktörer. Mest tydliga blev bristerna i anslutning
            till den så kallade Forsmarksincidenten 2006. Många anser att
            en reaktor vid Forsmarks kärnkraftverk – som ägs av Vattenfall
            – då var mycket nära ett totalhaveri efter ett elavbrott och ett
            antal säkerhetssystem som visade sig vara ur funktion.
          </p>
          <p xml:id="i-LE1CU5bnzCMPjTxL2qpdgY">
            Vattenfalls egen rapport efter incidenten talar om ett vidlyftigt
            tolkande av säkerhetsregler, brister i kvalitetsledningssystemet
            samt en längre tids degradering av säkerhetskulturen som en följd
            av att fokus i stället legat på utbyggnad och ökad produktion.
            Det förefaller som att ledningen för kraftverket och Vattenfall
            hade åsidosatt säkerhetstänkandet för att maximera produktionen.
          </p>
          <p xml:id="i-LbD1VpY7esGaDtEZTHgyAZ">
            Av ekonomiska skäl tog man onödiga risker helt enkelt. Ett exempel
            på detta är att ledningen väntade nästan ett dygn med att stänga
            reaktorn, trots det allvarliga säkerhetsläget.
          </p>
          <p xml:id="i-Lw4sSAK3i1czpA67keiea3">
            Nyligen framkom i medierna att Vattenfall har ett bonussystem
            som omfattar alla anställda vid företagets kärnkraftverk. Bonusen
            är kopplad till företagets vinst, vilken i sin tur naturligtvis
            hänger ihop med produktionen. Ju mer el som produceras, desto
            högre bonus får de anställda. Ju mer reaktorerna är stängda, desto
            mindre blir gratifikationen. Bonussystemet är helt frikopplat
            från säkerhetsaspekterna.
          </p>
          <p xml:id="i-DQ31yfk1G77fV7bNrKZJfA">
            Det är allmänt känt att bonussystem som är kopplade till vinst
            medför ett ökat risktagande. Inte minst bekräftas detta av finansminister
            Anders Borg som säger att risk och vinst hänger ihop. Vattenfalls
            vd Lars G Josefsson instämmer och säger att bonussystem kan vara
            livsfarliga och leda till ökat risktagande eller till och med
            till att fel åtgärder vidtas.
          </p>
          <p xml:id="i-wL3R5XbQZKgEtQ2i998UU">
            För Vattenfalls chefer är bonussystemet desto viktigare. För
            säkerhetschefer och andra ytterst ansvariga för driften och säkerheten
            i kärnkraftverken kan bonusen uppgå till miljonbelopp. Det kan
            – med Borgs och Josefssons egna resonemang – anses troligt att
            en så hög bonus medför en benägenhet för ökat risktagande eller
            till att fel åtgärder vidtas.
          </p>
          <p xml:id="i-Qu9wxc61L5AhKcoP9NqoBQ">
            Mot bakgrund av detta förefaller det möjligt – eller kanske till
            och med troligt – att bonussystemet inom Vattenfall har varit
            en bidragande orsak till de säkerhetsbrister som onekligen har
            förekommit vid företagets kärnkraftverk i Forsmark och Oskarshamn.
          </p>
          <p xml:id="i-4U7FGzTeF3QMeioeXERLBY">
            Ett sådant tillstånd är naturligtvis helt oacceptabelt. I ett
            kärnkraftverk finns inget utrymme för att tumma på säkerheten
            genom att ta risker, hur små de än anses vara. Kärnkraftverk och
            bonussystem hör inte ihop. Miljöpartiet anser att Vattenfalls
            bonussystem i kärnkraftverken måste tas bort omedelbart för att
            undanröja varje risk för minskat fokus på säkerheten.
          </p>
          <p xml:id="i-7HfSsEQnsVsZ9x6RZ1ooR1">
            Med anledning av detta vill jag fråga näringsministern:
          </p>
          <p xml:id="i-2LFW6eivuF3NFBaxvAupmE">
            Har ministern full kännedom om vilka bonussystem som finns hos
            ägarna till de svenska kärnkraftverken, Vattenfall, Eon och Fortum?
          </p>
          <p xml:id="i-5VuT5Wp44fEpW7fRyDY2Rn">
            Har ministern för avsikt att ställa krav på Vattenfall att ändra
            eller ta bort sitt bonussystem vid kärnkraftverken?
          </p>
        </div>
      </div>
    </body>
  </text>
</TEI>
