<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0437">
  <teiHeader>
    <fileDesc>
      <titleStmt>
        <title>Klimat och sårbarhet</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimat och sårbarhet till Andreas Carlgren (c), miljöminister om Klimat och sårbarhet</title>
          <idno type="rdwebb">GW10437</idno>
          <ref type="dokument_url_text">http://data.riksdagen.se/dokument/GW10437/text</ref>
          <ref type="dokument_url_html">http://data.riksdagen.se/dokument/GW10437</ref>
          <ref type="dokumentstatus_url_xml">http://data.riksdagen.se/dokumentstatus/GW10437</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren (C)</persName>
            <state type="partyAffiliation" ref="unknown">
              <desc>C</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith (Mp)</persName>
            <state type="partyAffiliation" ref="unknown">
              <desc>Mp</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm (Mp)</persName>
            <state type="partyAffiliation" ref="unknown">
              <desc>Mp</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Doci1PJzTe9BH31ZTrnNNq" corresp="i-5QNmudGpnjjRJCTYzakn9H">
          <date when="2009-03-31"/>
        </correspAction>
        <correspAction type="received" xml:id="i-DbYFKw2S72p9Y8nfiizoHE" corresp="i-8KGHHqnCbosJuiWXSVH5vU">
          <date when="2009-03-31"/>
        </correspAction>
        <correspAction type="answered" xml:id="i-TABt7rJDneV51NzfxPatYP" corresp="i-8KGHHqnCbosJuiWXSVH5vU">
          <date when="2009-05-11"/>
          <time when="11:21:42" dur="PT442S"/>
        </correspAction>
        <correspContext corresp="i-SPuVyrxJsrKzDkrznpCLyc">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-HzcsSPrV1TTzrmAhXZWKVB" type="discussed" corresp="i-5QNmudGpnjjRJCTYzakn9H">
          <date when="2009-05-11"/>
          <time when="11:27:35" dur="PT319S"/>
        </correspAction>
        <correspContext corresp="i-HzcsSPrV1TTzrmAhXZWKVB">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-TejPoJkGFe6kd7Qkc47hfS" type="discussed" corresp="i-VRHymVx7EsX48sg7b5qmpS">
          <date when="2009-05-11"/>
          <time when="11:31:26" dur="PT318S"/>
        </correspAction>
        <correspContext corresp="i-TejPoJkGFe6kd7Qkc47hfS">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-KRW2F9WsKxMbyX5ff2YD38" type="discussed" corresp="i-8KGHHqnCbosJuiWXSVH5vU">
          <date when="2009-05-11"/>
          <time when="11:35:16" dur="PT325S"/>
        </correspAction>
        <correspContext corresp="i-KRW2F9WsKxMbyX5ff2YD38">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-AQQqr48CfLLddfbYGxGca" type="discussed" corresp="i-5QNmudGpnjjRJCTYzakn9H">
          <date when="2009-05-11"/>
          <time when="11:39:11" dur="PT308S"/>
        </correspAction>
        <correspContext corresp="i-AQQqr48CfLLddfbYGxGca">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-WXyvwt7N7ArgtbC1RYyGiX" type="discussed" corresp="i-VRHymVx7EsX48sg7b5qmpS">
          <date when="2009-05-11"/>
          <time when="11:42:51" dur="PT214S"/>
        </correspAction>
        <correspContext corresp="i-WXyvwt7N7ArgtbC1RYyGiX">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-Rid1hRGnQgajm8qi2B6oPr" type="discussed" corresp="i-8KGHHqnCbosJuiWXSVH5vU">
          <date when="2009-05-11"/>
          <time when="11:44:56" dur="PT315S"/>
        </correspAction>
        <correspContext corresp="i-Rid1hRGnQgajm8qi2B6oPr">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-VPFZpmaAAmcciPvcuVs6hE" type="discussed" corresp="i-5QNmudGpnjjRJCTYzakn9H">
          <date when="2009-05-11"/>
          <time when="11:48:42" dur="PT209S"/>
        </correspAction>
        <correspContext corresp="i-VPFZpmaAAmcciPvcuVs6hE">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
        <correspAction xml:id="i-UM7AGwUwfKN3jwYKB8Zuzp" type="discussed" corresp="i-8KGHHqnCbosJuiWXSVH5vU">
          <date when="2009-05-11"/>
          <time when="11:50:42" dur="PT223S"/>
        </correspAction>
        <correspContext corresp="i-UM7AGwUwfKN3jwYKB8Zuzp">
          <ref type="record" target="prot-200809--115">Riksdagens protokoll 2008/09:115 Måndagen den 11 maj</ref>
          <ref type="recordSection" target="unsetDivId">4 § Svar på interpellation 2008/09:437 om klimat och sårbarhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-88V8hf297jCTZpbpBLnfdB">
            Interpellation 2008/09:437 Klimat och sårbarhet av Karin Svensson
            Smith (mp) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-A98tRwLPcKowmwcoMq6N9q">
            den 31 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V54UmUm98AdksPX9HL9ghe">
            I klimatpropositionen återger regeringen slutsatser från Klimat-
            och sårbarhetsutredningen: ”De vetenskapliga resultaten visar
            enligt utredningen att Sverige kommer att påverkas kraftigt av
            ett förändrat klimat. Utredningen bedömer att säkerheten i denna
            slutsats är tillräcklig för att påbörja långtgående åtgärder för
            anpassning av det svenska samhället … Konsekvenserna av utredningens
            olika scenarier visar också på vikten av att tvågradersmålet uppnås
            och att den avgörande betydelse som utsläppsminskande åtgärder
            har för omfattningen av det arbete med anpassning som kommer att
            behövas.”
          </p>
          <p xml:id="i-ib2BgG8JwKrJikh6tZQqh">
            Nya forskarrapporter om stigande havsnivåer stod i centrum när
            1 500 klimatforskare hade vetenskaplig konferens i Köpenhamn 2009.
            Höjd havsnivå och översvämningar riskerar att hota såväl människors
            säkerhet som stora materiella värden. I Köpenhamns grannstad Malmö
            finns 43 kilometer kust. Innanför kustlinjen finns lågt belägna
            områden som är hotade när vattnet stiger. I Stadsbyggnadskontorets
            pm om klimatet, havsnivån och planeringen redovisas vilka nya
            murar, vallar och slussar som kan behövas för att skydda Malmöborna.
            Malmö är långt ifrån unikt. I Göteborg har beräknats att det kan
            kosta upp till 10 miljarder att skydda centrala Göteborg mot extremt
            väder.
          </p>
          <p xml:id="i-Dq3erhzT5qSwDTA7sDZcZs">
            Det finns kanske ännu chans att ställa om till ett klimatvänligt
            samhälle. Kanske har tiden redan runnit ut, men det vore oetiskt
            att inte försöka skydda kommande generationer från konsekvenserna
            av det oljefrosseri som vår generation har ägnat sig åt. En viktig
            aspekt på den omställning som behöver göras är att vi lokalt planerar
            så att vi bokstavligen inte står med vatten upp till knäna. Alla
            kommuner måste inse att det är skarpt läge nu. Gamla planer och
            helt nya planer behövs. Miljöpartiet anser att ett viktigt verktyg
            vore att göra det obligatoriskt för kommuner att upprätta klimat-
            och sårbarhetsplaner.
          </p>
          <p xml:id="i-X5yqYpmAhGrN3G4E4xThwt">
            Klimat- och sårbarhetsutredningen redovisade sina bedömningar
            och förslag för två år sedan. Den enda rimliga slutsatsen är att
            läget är mycket allvarligt. Mest utsatta är de som bor kring Vänern
            och Göta älv. Både där och i andra vattennära lägen riskerar hus
            att översvämmas när det blir ihållande regn och när havsnivån
            stiger. Ca 200 000 hus ligger nära vatten där ras och skred kan
            vålla mycket stora skador. Över 150 000 byggnader i främst de
            sydliga kusttrakterna kan förödas av jorderosion.
          </p>
          <p xml:id="i-LsCqHVUqxb7ZxDXjukLESu">
            Totalt riskerar hus för uppemot 100 miljarder kronor att förstöras.
            Vattenkvaliteten i sjöar och vattendrag kommer att försämras och
            hota tillgången på dricksvatten. Det varmare klimatet kommer att
            påverka folkhälsan negativt i form av bland annat fästingburna
            sjukdomar. Vi nordbor kommer dock mycket lindrigt undan jämfört
            med de umbäranden som redan inträffar och än mer väntar befolkningen
            på sydligare breddgrader.
          </p>
          <p xml:id="i-8Abcy4LJ4cxZprBiGVdNim">
            Klimat- och sårbarhetsplaner
          </p>
          <p xml:id="i-KXgYnScG448rYdWDtxQN4F">
            Som bland annat visats i Uppdrag Granskning den 25 mars fortsätter
            många kommuner trots den ökade kunskapen om klimatförändringarna
            att bevilja bygglov på tomter som riskerar att översvämmas. Nuvarande
            planer riskerar också, om de genomförs, att minska den grönyta
            som behövs för infiltration vid ihållande regn. Nya externa köpcentrum
            får etableringstillstånd trots att de medför ökade transporter
            och utslagning av lokal livsmedelshandel.
          </p>
          <p xml:id="i-YTefx3GwsEexxNqLKoY3We">
            Det krävs kraftfulla politiska beslut som bidrar till att möta
            hoten. De allra flesta av oss vill leva på ett sätt som inte hotar
            våra barns och barnbarns framtid. För att kunna göra det måste
            det finnas bra kollektivtrafik, säkra cykelvägar, klimatvänliga
            energialternativ och rimligt avstånd till närservice. Kommunerna
            måste tvingas att beakta aktuella klimat- och sårbarhetsfakta.
          </p>
          <p xml:id="i-E4azPCXMcGNkexxt8yXcSE">
            De måste planera nytt för trafik, energiförsörjning, VA-system,
            markanvändning och annat som har betydelse för att minska sårbarheten.
            Kommunerna måste våga använda sig av den makt de har genom översikts-
            och detaljplaner för att skydda sin befolkning. Samtidigt som
            kommuner förbereder sig för klimatförändringar som inte kan förhindras
            är det oerhört viktigt att rejält minska den klimatpåverkan som
            finns i kommunen.
          </p>
          <p xml:id="i-WsP9ftYaso3Kk5svqXyZvi">
            Det är delvis samma förvaltningar som berörs och därför bör det
            vara rationellt att planera för minskad klimatpåverkan och minskad
            sårbarhet samtidigt. Då blir det också lättare att motivera kommuninvånarna
            till ändrade resvanor och klimatvänlig livsstil i övrigt. I Klimatpropositionen
            finns ett avsnitt om anpassning till ett förändrat klimat. Förslag
            att stärka kommunernas ansvar saknas emellertid. Exempelvis finns
            det ingen reglering för att kommuner ska ha särskilda planer för
            räddningsinsatser vid översvämningar.
          </p>
          <p xml:id="i-QcfchJ5N74RRUz4mxgdypi">
            Förlängt ansvar för konsekvenserna av kommunala beslut
          </p>
          <p xml:id="i-UVW1GeNUZC2wfyrHyAKoaK">
            Ett av Klimat- och sårbarhetsutredningens tyngsta förslag är
            att fördubbla preskriptionstiden för när kommuner ska ta ansvar
            för skador till följd av att kommunen inte tillräckligt beaktat
            risker för översvämningar, ras, skred och erosion. Regeringen
            föreslår ingen förändring trots att det är uppenbart att samhällets
            skydd gentemot enskilda behöver stärkas och att kommunerna måste
            få ett starkare motiv att sätta säkerhet och klimatsäkring av
            exempelvis VA-anläggningar framför lockande förslag på kortsiktig
            exploatering.
          </p>
          <p xml:id="i-D2Esmrz5a85wehM5dJFS4E">
            Strandskyddet behöver stärkas och inte urholkas
          </p>
          <p xml:id="i-Gfn7puMgyw7yCjRzU7qEfL">
            Frågan om strandskyddet handlar inte längre enbart om naturvärden
            eller allmänhetens tillgång till attraktiva områden; nu är det
            även risken för höjningar av vattennivån orsakade av klimatförändringar
            som måste placeras i fokus.
          </p>
          <p xml:id="i-UAWwVkYb626GUSPtG3RD17">
            Vi har här två motsatta intressen som måste vägas mot varandra
            och där någon kompromiss inte är möjlig. Det första intresset
            är att bygga i strandnära lägen, det andra intresset är att undvika
            skador på människor och egendom. Förutsatt att klimatförändringarna
            får någon effekt alls måste högre havsnivåer och därmed ökade
            översvämningsrisker också få ett genomslag i hur och om vi tillåter
            ny strandnära bebyggelse. Förutsatt att man tror att klimatförändringarna
            inte får några sådana effekter kan risken givetvis negligeras.
            Men en sådan inställning har inte vetenskap och rationalitet på
            sin sida.
          </p>
          <p xml:id="i-2D4bd816FP2pZo14ArN35x">
            Av historiska skäl är alla större svenska befolkningscentrum
            placerade nära vatten och många av dessa ligger dessutom i nära
            anslutning till flodutlopp, det vill säga i områden som drabbas
            hårdast i händelse av översvämningar. Det finns alltså redan i
            dag skäl att studera effekterna av klimatförändringar och ta stor
            hänsyn till sådana studier vid planeringen av ytterligare bebyggelse.
          </p>
          <p xml:id="i-HyZZL3d3rAUhUMgt1uVF34">
            De risker vi står inför kanske inte ser så farliga ut vid ett
            ytligt betraktande. Det kan röra sig om en höjning av medelvattenståndet
            med ett par decimeter det närmsta seklet i det bästa scenariot,
            men också ett högvattenstånd i Blekinge och Skåne som under samma
            tidsperiod ökar till en nivå som ligger över två meter över dagens.
            Redan i dag finns risk för att kustnära bebyggelse drabbas vid
            översvämningar; en ökad bebyggelse i sådana områden i en situation
            där medelvattenståndet ökar är givetvis ingen bra kombination.
          </p>
          <p xml:id="i-Kedeyh8ieBUDWvikqioH5z">
            Enligt Klimat- och sårbarhetsutredningen kan ökade kostnader
            för översvämning av bebyggelse och kust vara 10–20 miljarder kronor
            och för kusterosion 20–90 miljarder kronor. De mest erosionsutsatta
            kuststräckorna finns i Skåne och Blekinge, på Öland och Gotland,
            och antalet byggnader som ligger inom erosionsbenäget område vid
            en havsnivåhöjning på 88 centimeter är 150 000. I Skåne är den
            kustnära landsbygden redan tätt bebyggd, med minst 10 byggnader
            per kvadratkilometer. 11 av de 16 skånska kustkommunernas centralorter
            ligger vid havet. Enligt en analys av Skånes kust var nästan hälften
            av den totala kuststräckan kraftigt exploaterad av bebyggelse,
            vägar och bryggor.
          </p>
          <p xml:id="i-6LziPU252WCmdm2aydYcLe">
            Vid planering av ny bebyggelse är det viktigt att utgå från ett
            värsta scenario, det vill säga ett högvattenstånd utifrån det
            klimatscenario som ger det högsta högvattenståndet och som har
            en återkomst på hundra år. För Skåne och Blekinge beräknas det
            värsta scenariot till nivå 1,86–2,29 meter enligt SMHI – samtidigt
            som trycket på strandnära exploateringar är stort. I detta läge
            blir statens roll att skydda stränderna från exploatering ännu
            mer angelägen.
          </p>
          <p xml:id="i-Vxt52Qc9yRrMnTWP5Ryw3y">
            I dag finns ett stort politiskt och ekonomiskt tryck för att
            luckra upp strandskyddet och öka möjligheterna att bygga nära
            vattnet. Regeringen sätter exploateringsintressen före samhälleligt
            ansvar när man i proposition föreslår lättnader i strandskyddet.
            Kommunerna föreslås få en större roll vilket minskar statens möjligheter
            att agera för att minska byggandet nära vatten med anledning av
            klimatproblemen.
          </p>
          <p xml:id="i-BN1MescDMgaEexwEKrB5Kw">
            I lagrådsremissen sägs att det inte finns något behov av att
            införa översvämningsrisk som ett nytt moment i strandskyddet och
            dess syften, och som skäl anges att denna risk ska hanteras enligt
            plan- och bygglagen och miljöbalken, att det åligger kommunerna
            att beakta riskerna. Denna skyldighet ansågs dock av Klimat- och
            sårbarhetsutredningen som för svag och i behov av förstärkning.
            Det går även stick i stäv med rekommendationer från länsstyrelserna
            att använda en säkerhetsmarginal för erosion på 100 meter från
            dagens kustlinje vid ny bebyggelse (Länsstyrelserna, Stigande
            havsnivå – konsekvenser för fysisk planering, s. 39).
          </p>
          <p xml:id="i-FWXQ9RAxWwq6utMP58qtcE">
            Att lägga ansvaret på kommunerna är allmänt sett en märklig ordning
            om man tar klimatfrågans omfattning på allvar, men naturligt om
            man betraktar den som en lokal kuriositet som inte har potentiella
            effekter i hela landet. Strandskyddet är i dag främst motiverat
            av naturvårds- och rekreationsskäl, det är de skäl som anses starka
            nog att generellt skydda stränderna för exploatering. Men samma
            typ av generella skäl existerar givetvis med avseende på klimatfrågan
            och översvämningsrisker.
          </p>
          <p xml:id="i-YB5hCqjsra163tM5ZB8mMT">
            Skälet till att just naturvårds- och rekreationsskäl finns för
            ett strandskydd i hela landet är att dessa värden i princip gäller
            lika i alla fall i de delar av landet där befolkningstätheten
            och trycket på att få bygga strandnära är störst. På samma sätt
            är det med klimatfrågan, den gäller lika i alla fall för de delar
            av landet där befolkningstätheten och trycket på att få bygga
            strandnära är störst.
          </p>
          <p xml:id="i-RNpQYfmy2yXFc2DhQh4aAB">
            Andelen hårdgjord yta måste minska
          </p>
          <p xml:id="i-5gRJ6wnQLBAUWXZnkg9QTr">
            Att andelen hårdgjord yta inte ska öka var tidigare ett av delmålen
            för miljökvalitetsmålet God bebyggd miljö. De senaste årens översvämningar
            visar att detta mål behöver återkomma och förstärkas. Frånsett
            behovet av att öka infiltrationsförmågan (speciellt i tätorter)
            och därmed motverka översvämningsrisken behövs målet för att värna
            om odlingsbar mark samt att öka den biologiska mångfalden.
          </p>
          <p xml:id="i-CEuZa7cuUREZeBhDskrotJ">
            Lagreglering av likställighetsprincipen i kommunernas klimatanpassningsåtgärder
          </p>
          <p xml:id="i-X8eErn53Ugqut3WizABjVN">
            Hur hot mot befintlig bebyggelse ska hanteras är inte särskilt
            väl reglerat i gällande lagar. Dagens PBL och miljöbalk är inte
            utformade för att skydda bebyggelse och fastigheter mot naturen
            själv. Finansiering av skyddsåtgärder är i första hand ett ansvar
            för de fastighetsägare som drar nytta av skyddet. Klimat- och
            sårbarhetsutredningen ansåg att det behövs en särskild lag som
            reglerar att alla kommuner behandlar frågan om likställighetsprincipen
            lika när kommuner ska finansiera åtgärder som syftar till att
            förebygga naturolyckor på enskilt ägda fastigheter. I dag råder
            det oklarheter om vad kommuner får och kan göra när det gäller
            befintlig bebyggelse. Klimat- och sårbarhetsutredningen ansåg
            också att det krävs ändringar i PBL som underlättar för kommuner
            att fastställa de krav som är aktuella mot bakgrund av kunskaperna
            om de konsekvenser det förändrade klimatet kan medföra. Regeringen
            lyfter inte Klimat- och sårbarhetsutredningens förslag vidare.
          </p>
          <p xml:id="i-VZsr1zzjZMzcqNMo7QHazT">
            Ansvar för åtgärder i syfte att minska den sårbarhet klimatförändringarna
            medför
          </p>
          <p xml:id="i-Xv8aNqk1Zyv76xE1cmTxie">
            De avgörande frågorna om vem som ska ta ansvar för att anpassningsåtgärderna
            faktiskt blir genomförda och hur dessa åtgärder ska finansieras
            besvaras inte. Regeringen skriver ordet ”samordning” på flera
            ställen och en rad myndigheter, verk samt andra instanser på olika
            nivåer räknas upp, men frågan om vilket departement eller vilken
            myndighet som ska ta initiativ och långsiktigt driva anpassningsarbetet
            förblir oklart. Regeringen skriver under 9.2 (s. 164–165) att
            den avser att inrätta en nationell kontrollstation för uppföljning
            av arbetet med klimatanpassning. Uppföljning är något annat än
            ansvar och initiativ. Vilka finansiella och andra befogenheter
            klimatstationen ska ha eller hur den ska organiseras framgår inte.
            Det förefaller lämpligare att den nyinrättade Myndigheten för
            samhällsskydd och beredskap får ett utpekat huvudansvar för klimatanpassningsåtgärderna.
          </p>
          <p xml:id="i-N1oFJgyA5Ut1MTSJMFYskm">
            Olika alternativ till avtappning av Vänern
          </p>
          <p xml:id="i-N2Sp6vmcDh6Qd71RsZQgSb">
            Klimat- och sårbarhetsutredningen har som alternativ till ökad
            avtappning genom Göta älv när det är en farligt hög vattennivå
            i Vänern föreslagit att en tunnel byggs från Vänern till Västerhavet.
            Kostnaderna för en tunnel som kan avbörda 400 kubikmeter per sekund
            bedöms enligt Klimat- och sårbarhetsutredningen uppgå till 3,5–4,6
            miljarder kronor. Detta behöver utredas som ett alternativ till
            att skredsäkra och eventuellt gjuta in Göta älv för att kunna
            klara en avtappning av Vänern. Båda förslagen behöver utredas
            samtidigt för att man sedan ska kunna ta ställning till den bästa
            kombinationen av åtgärder för att förhindra stora materiella och
            mänskliga skador. Just nu har Statens geologiska institut bara
            fått i uppdrag att analysera behovet av förstärkningar i Göta
            älv. Ingen har ansvar eller anslag för att ta fram underlag för
            en eventuell tunnel (eller kanal) till Uddevalla eller annan anslutning
            till Västerhavet.
          </p>
          <p xml:id="i-3QRW3ZsFum8yWg6uREdKVw">
            Handelssjöfarten ska inte finansiera allmänna skyddsåtgärder
          </p>
          <p xml:id="i-4ALR9vHrj3tpoaGXMZEewV">
            Enligt Klimatpropositionen finns det en beredskap hos Sjöfartsverket
            att rusta upp Södertälje sluss. Med vilken logik ska handelssjöfarten,
            som via farledsavgifterna finansierar de investeringar Sjöfartsverket
            genomför, ta ett ekonomiskt ansvar för en ökad avvattningskapacitet
            för Mälaren? Den summa på 20 miljoner kronor som propositionen
            anvisar under utgiftsområde 6, Förebyggande åtgärder mot jordskred
            och andra naturolyckor för att stärka samhällets förmåga att motstå
            översvämningar, ras och skred, är skrattretande liten. Även om
            det sannolikt är möjligt att ragga upp ett antal medfinansiärer
            är summan inte i närheten av vad som behövs för eventuella tunnlar,
            kanaler, slussar och säkring av älvdalar.
          </p>
          <p xml:id="i-2yEDGHQ1iZTyM9Zvfx6HvN">
            Ansvar för insamling och analys samt tillhandahållande av miljödata
          </p>
          <p xml:id="i-U5jb13rjn5RuUPH4uPPCA2">
            Under 9.8 (s. 178) ges Sveriges lantbruksuniversitet (SLU) ansvaret
            för att mot bakgrund av ett förändrat klimat möta framtida krav
            på insamling, analys och tillhandahållande av miljödata. Ansvaret
            för insamling av miljödata har hitintills legat på Naturvårdsverket.
            SNV har sedan i mån av behov lagt ut förfrågningar om kunskap
            som olika lärosäten fått möjlighet att tillgodose. Varför ansvaret
            ska flyttas från SNV framgår inte. Det framgår inte heller varför
            SLU skulle vara lämpligare än andra lärosäten att ta huvudansvar
            för miljöanalys. Via SLU:s hemsida framgår att fortlöpande miljöanalys
            är en nystartad verksamhet. Rimligen kan de olika lärosätenas
            respektive kompetenser bäst tas till vara om SNV även fortsättningsvis
            har huvudansvaret för att ta in den kompetens som behövs för att
            tillhandahålla sakligt underlag för miljöanalys.
          </p>
          <p xml:id="i-9diKRgB3LzsQTm2TpAUvzG">
            Mot bakgrund av ovanstående vill jag fråga miljöministern:
          </p>
          <p xml:id="i-LK8zsFeThYNTeFriF4kEyW">
            Avser miljöministern att ta initiativ till att förelägga riksdagen
            ett förslag till ändring av plan- och bygglagen som gör det obligatoriskt
            för kommuner att upprätta klimat- och sårbarhetsplaner?
          </p>
          <p xml:id="i-FA2FeKtseZdvssRxGMv9pj">
            Avser miljöministern att till riksdagen redovisa det sakunderlag
            som stärker kommunens ansvar för konsekvenserna av sina beslut
            om detaljplaner och bygglov utan att skadeståndsansvar för översvämning,
            ras, skred och erosion gentemot enskilda och företag förlängs?
          </p>
          <p xml:id="i-A8Po3TfM5UU1Hsvosmngm4">
            Utifrån vilket sakunderlag kan, enligt miljöministerns ställningstagande,
            lättnader i strandskyddet motiveras mot bakgrund av ökade risker
            för översvämningar och erosion i ett förändrat klimat?
          </p>
          <p xml:id="i-9EFWMHSfwzr1QhM1jGAEkR">
            Avser milijöministern att i den kommande miljömålspropositionen
            komplettera miljökvalitetsmålet God bebyggd miljö med ett delmål
            att den totala hårdgjorda ytan i tätort ska minska?
          </p>
          <p xml:id="i-LbzeSQ8cFYcvw15ZxbNVtv">
            Avser miljöministern att till riksdagen redovisa det lagrum som
            säkerställer att kommunernas klimatanpassningsåtgärder kan genomföras
            och inte förhindras av likställighetsprincipen på så sätt som
            redovisades i Klimat- och sårbarhetsutredningen?
          </p>
          <p xml:id="i-Ar2pR1Mz6BJ7pPg83SbBNn">
            Avser miljöministern att ta initiativ till att i regleringsbrevet
            till Myndigheten för samhällsskydd och beredskap ge ett utpekat
            huvudansvar för klimatanpassningsåtgärderna?
          </p>
          <p xml:id="i-MMhbZkj6WHJw4zU32Gc1nf">
            Avser miljöministern att till riksdagen redovisa hur ett allsidigt
            underlag för beslut inom rimlig tid ska tas fram angående de olika
            alternativen till att bättre kunna reglera vattenståndet i Vänern?
          </p>
          <p xml:id="i-5itMmNjnkpjdrVLTmVQ9GB">
            Avser miljöministern att till riksdagen redovisa motiven till
            att flytta ansvaret för insamling, analys och tillhandahållande
            av miljödata från Naturvårdsverket till Sveriges lantbruksuniversitet?
          </p>
        </div>
      </div>
    </body>
  </text>
</TEI>
