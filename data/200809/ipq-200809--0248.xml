<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0248">
  <teiHeader>
    <fileDesc>
      <titleStmt>
        <title>Det nordisk-baltiska projektet mot trafficking</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det nordisk-baltiska projektet mot trafficking till Nyamko Sabuni (fp), integrations- och jämställdhetsminister om Det nordisk-baltiska projektet mot trafficking</title>
          <idno type="rdwebb">GW10248</idno>
          <ref type="dokument_url_text">http://data.riksdagen.se/dokument/GW10248/text</ref>
          <ref type="dokument_url_html">http://data.riksdagen.se/dokument/GW10248</ref>
          <ref type="dokumentstatus_url_xml">http://data.riksdagen.se/dokumentstatus/GW10248</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XJx5KuZW2joPLuNB6qPmbr" corresp="i-WTCYyz27itjvuvffL1vZLi">
          <date when="2009-01-15"/>
        </correspAction>
        <correspAction type="received" xml:id="i-8WL7QaR2a6wWPE755bkiwg" corresp="i-Rtt4vV6Vr1WnfJAi2Dn9hN">
          <date when="2009-01-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7ZzSuV5gDoPkaNKhubVHEM">
            Interpellation 2008/09:248 Det nordisk-baltiska projektet mot
            trafficking av Elina Linna (v) till integrations- och jämställdhetsminister
            Nyamko Sabuni (fp)
          </p>
        </div>
        <div type="ipqSubmissionInfo">
          <p xml:id="i-LQmpD2obKSU4kpmQkBJCSX">
            den 15 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GapU6thdbn2BVZSrrXMFi7">
            Under den förra mandatperioden initierade den dåvarande regeringen
            ett samarbetsprojekt inom Norden och Baltikum för att arbeta mot
            människohandel. Den nordisk-baltiska aktionsgruppen startade ett
            pilotprojekt som koordinerades av European Women’s lobby. Syftet
            med pilotprojektet var att bilda ett regionalt nätverk av myndigheter
            och frivilligorganisationer med expertkunskaper om stöd och rehabilitering
            av offer för människohandel. Under de tre år projektet har varit
            i gång har man bland annat byggt upp skyddade boenden för kvinnor
            som är offer för trafficking i de baltiska länderna. Tanken med
            pilotprojektet var att kvinnojourerna tillsammans med myndigheter
            skulle bygga upp ett nätverk med specialistkompetens för att kunna
            ta emot kvinnor som utsatts för trafficking. I Norge har ett sådant
            nätverk redan byggts upp inom ramen för projektet. Då de svenska
            kvinnojourerna ansökte om pengar för att bygga upp nätverket fick
            de besked om att de skulle avvakta den kommande handlingsplanen
            mot prostitution och människohandel för sexuella ändamål (skr.
            2007/08:167). I handlingsplanen som presenterades av regeringen
            i juli 2008 saknas dock helt skrivningar om pilotprojektet och
            om kvinnojourernas arbete med kvinnor som utsatts för trafficking.
            Det är nu oklart om jourerna kommer att beviljas anslag för detta
            arbete eller inte.
          </p>
          <p xml:id="i-GtVBFqjTkqmwWkAnd8u3ww">
            Med tanke på att regeringen säger sig prioritera frågan om människohandel
            för sexuella ändamål är det anmärkningsvärt att regeringen valt
            att helt bortse ifrån det nordisk-baltiska projektet i handlingsplanen.
          </p>
          <p xml:id="i-JkChAzdtXR2LFR7mtHkVmc">
            Vidare kräver ett fungerande och målinriktat arbete mot trafficking
            att ansvarsfrågan är tydlig. I dag finns, såvitt jag känner till,
            ingen tjänsteman med ansvar för frågan om människohandel för sexuella
            ändamål inom Regeringskansliet, vilket är en uppenbar brist.
          </p>
        </div>
        <div type="ipQuestion">
          <p xml:id="i-R4H3TGZCodSakoaaw7L6Zn">
            Med hänvisning till ovanstående vill jag ställa följande frågor
            till ministern:
            <list rend="ordered">
              <item>
                1. Vilka åtgärder avser ministern att vidta för att det nordisk-baltiska
                projektet mot trafficking ska kunna drivas fortsättningsvis?
              </item>
              <item>
                2. Vilka åtgärder avser ministern att vidta för att kvinnojourerna
                ska kunna bygga upp ett nätverk med specialistkompetens för att
                kunna ta emot kvinnor som utsatts för trafficking?
              </item>
              <item>
                3. Vilka åtgärder avser ministern att vidta för att tydliggöra
                vem inom Regeringskansliet som har ansvar för frågan om människohandel
                för sexuella ändamål på tjänstemannanivå?
              </item>
            </list>
          </p>
        </div>
      </div>
    </body>
  </text>
</TEI>
