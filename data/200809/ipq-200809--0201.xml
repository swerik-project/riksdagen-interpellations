<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0201">
  <teiHeader>
    <fileDesc>
      <titleStmt>
        <title>Sveriges inställning till Frontex kränkningar av asylrätten</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges inställning till Frontex kränkningar av asylrätten till Tobias Billström (m), statsråd om Sveriges inställning till Frontex kränkningar av asylrätten</title>
          <idno type="rdwebb">GW10201</idno>
          <ref type="dokument_url_text">http://data.riksdagen.se/dokument/GW10201/text</ref>
          <ref type="dokument_url_html">http://data.riksdagen.se/dokument/GW10201</ref>
          <ref type="dokumentstatus_url_xml">http://data.riksdagen.se/dokumentstatus/GW10201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MyK9WCWynibUAXCbtSwvmq" corresp="i-mN8mVTBvBYjtHLNThWLo4">
          <date when="2008-12-09"/>
        </correspAction>
        <correspAction type="received" xml:id="i-VY5sN5xGoykVm8qr5n7QC5" corresp="i-KPGvtK4s6Zp3E6XH6vj18n">
          <date when="2008-12-09"/>
        </correspAction>
        <correspAction type="answered" xml:id="i-pdAeGtBpLTRyVzPJRTS4k" corresp="i-KPGvtK4s6Zp3E6XH6vj18n">
          <date when="2009-01-13"/>
        </correspAction>
        <correspContext corresp="i-pdAeGtBpLTRyVzPJRTS4k">
          <ref type="record" target="prot-200809--055">Riksdagens protokoll 2008/09:55 Tisdagen den 13 januari</ref>
          <ref type="recordSection" target="unsetDivId">13 § Svar på interpellation 2008/09:201 om Sveriges inställning till Frontex kränkningar av asylrätten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AZ6ZXRNTTWyR6DBWGS8FxV">
            Interpellation 2008/09:201 Sveriges inställning till Frontex
            kränkningar av asylrätten av Kalle Larsson (v) till statsrådet
            Tobias Billström (m)
          </p>
        </div>
        <div type="ipqSubmissionInfo">
          <p xml:id="i-TX684cwMEu9xSByWKp9NJC">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BS96x1262qpReUDD7BAMop">
            Europeiska byrån för förvaltningen av det operativa samarbetet
            vid Europeiska unionens yttre gränser (Frontex) inrättades genom
            rådets förordning (EG) nr 2007/2004.
          </p>
          <p xml:id="i-EwZvSs88PHYUxfphomkDLa">
            Frontex beskriver själv sina uppgifter på följande sätt: Frontex
            samordnar det operativa samarbetet mellan medlemsstaterna när
            det gäller förvaltningen av de yttre gränserna, bistår medlemsstaterna
            med utbildning av nationell gränsbevakningspersonal, inbegripet
            fastställande av gemensamma utbildningsnormer, genomför riskanalyser,
            följer upp den utveckling inom forskningen som är av betydelse
            för kontrollen och övervakningen av de yttre gränserna, bistår
            medlemsstaterna i situationer som kräver ökat tekniskt och operativt
            bistånd vid de yttre gränserna samt erbjuder medlemsstaterna nödvändigt
            tekniskt stöd till genomförandet av gemensamma insatser för återsändande.
          </p>
          <p xml:id="i-Wwf7MrrvDXZw8tCPF4pNkD">
            Frontex erkänner att många av de irakier som kommer till Europa
            har för avsikt att söka asyl. Trots det talar man om att ”illegal
            immigration” av irakier innebär ett potentiellt hot mot medlemsstaterna.
          </p>
          <p xml:id="i-MpnQMf2xAeFFUzymZHMT9y">
            Frontex stöder gränskontrolloperationer på internationellt vatten
            och inom icke EU-medlemmars territorialvatten. Den gemensamma
            operationen Hera 2007 fokuserade på migration från Västafrika
            till Kanarieöarna i två faser mellan april och augusti och innefattade
            gemensam patrullering till havs med Mauretanien och Senegal. Resultatet
            blev att 1 202 personer stoppades och fördes tillbaka till Afrika
            medan 833 personer ”greps och fördes bort från operationsområdet”.
          </p>
          <p xml:id="i-YD5hsbBKxW8Ao4eUpMSHE5">
            Det är uppenbart att för Frontex är det främsta beviset på framgång
            att så många människor som möjligt hindrats från att nå EU. Men
            det finns stark anledning att misstänka – för att uttrycka sig
            mycket återhållsamt – att Frontex bryter mot non-refoulement-principen.
            Vet Frontex hur många av dem som stoppats som hade skyddsbehov?
            Var det någon som bereddes möjlighet att söka asyl? Vad har hänt
            med dem nu? Frontex lämnar statistik över hur många som har stoppats
            och återsänts till ett transitland eller ibland till och med till
            hemlandet. Varför lämnar man inga uppgifter om hur många av dessa
            migranter som sökt asyl och fått tillgång till ett asylförfarande?
          </p>
          <p xml:id="i-4pehgQNgfFRjXdbr5SFqVn">
            Mot denna bakgrund vill jag fråga statsrådet Billström:
          </p>
          <p xml:id="i-9xMNgRsoo1NugabaYMzFb3">
            Är statsrådet beredd att i EU verka för att i användningen av
            medel från EU:s fond för yttergränserna prioritera utbildning
            av gränsbevakningspersonalen i vilka implikationer det medför
            ur asylrättslig synpunkt att hindra människor att nå EU:s territorium?
          </p>
          <p xml:id="i-94gLJFaQRF12nwxANwC8Ex">
            Är statsrådet beredd att i EU verka för en oberoende övervakning
            genom internationella organisationer och genom frivilligorganisationer
            av den kontroll Frontex genomför vid gränsen och före gränsen?
          </p>
          <p xml:id="i-G3qdsVQwP58y6mYJ1AvXBV">
            Är statsrådet beredd att i EU verka för att medel från EU:s fond
            för yttergränserna ska användas för humanitära insatser för migranter
            som befinner sig i fara eller har skadats eller traumatiserats
            under färden?
          </p>
          <p xml:id="i-RVFj9ChUDnZqwxU1fhUUVZ">
            Är statsrådet beredd att i EU verka för att Frontex alltid ska
            följa EU:s lagstiftning inklusive Schengens Borders Code, asylprocedurdirektivet
            och sin egen grundförordning och i enlighet därmed aldrig delta
            i operationer utanför EU:s gränser?
          </p>
          <p xml:id="i-Gu5nvLukhBcDMBrovbC3m4">
            Är statsrådet beredd att i EU verka för att det skapas ett rättsligt
            regelverk och mekanismer så att Frontex kan göras ansvarigt för
            brott mot asylrätten och andra mänskliga rättigheter?
          </p>
          <p xml:id="i-UMH75rzfgTp4MZuqQyTYmx">
            Är statsrådet beredd att i EU verka för att Frontex mandat ändras
            så att det klart fastslås att skydd för flyktingar och andra skyddsbehövande
            och iakttagande av mänskliga rättigheter är en integrerad del
            av förvaltningen av EU:s yttergränser?
          </p>
          <p xml:id="i-N6HosYtJ7DLDVaGhrHtW6k">
            Är statsrådet beredd att i EU verka för att Frontex i varje operativ
            plan inkluderar praktiska åtgärder för att tillförsäkra att personer
            som kan vara i behov av skydd identifieras och får tillträde till
            en asylprocedur?
          </p>
          <p xml:id="i-KXbR8YtouMMS6CX6zU1BDb">
            Är statsrådet beredd att i EU verka för att Frontex ingår överenskommelser
            om samarbete med internationella och nationella organisationer
            som arbetar för flyktingars rättigheter?
          </p>
          <p xml:id="i-6qbcd29NnGPPw3HMGziz6p">
            Är statsrådet beredd att i EU verka för demokratisk insyn i Frontex
            genom skapandet av ett oberoende organ för kontroll av Frontex
            samt genom samråd med Europaparlamentet om dess arbetsprogram?
          </p>
          <p xml:id="i-S7REJWmxeMHiccAqTsgT5W">
            Är statsrådet beredd att i EU verka för att Frontex ska åläggas
            att publicera regelbundna rapporter om hur dess arbete påverkar
            grundläggande rättigheter?
          </p>
          <p xml:id="i-YLZUq6mbp6WR7j2rSLZY6u">
            Är statsrådet beredd att i EU verka för att dessa rapporter ska
            innehålla uppgifter om hur många personer som fått tillträde till
            en asylprocedur i samband med Frontex aktiviteter och om deras
            öde som hindrats att komma in i EU?
          </p>
        </div>
      </div>
    </body>
  </text>
</TEI>
