<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0112">
  <teiHeader>
    <fileDesc>
      <titleStmt>
        <title>Vård till papperslösa</title>
        <author>Ericson, Gunvor G (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård till papperslösa till Göran Hägglund (kd), socialminister om Vård till papperslösa</title>
          <idno type="rdwebb">GW10112</idno>
          <ref type="dokument_url_text">http://data.riksdagen.se/dokument/GW10112/text</ref>
          <ref type="dokument_url_html">http://data.riksdagen.se/dokument/GW10112</ref>
          <ref type="dokumentstatus_url_xml">http://data.riksdagen.se/dokumentstatus/GW10112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund (Kd)</persName>
            <state type="partyAffiliation" ref="unknown">
              <desc>Kd</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson (Mp)</persName>
            <state type="partyAffiliation" ref="unknown">
              <desc>Mp</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson (Fp)</persName>
            <state type="partyAffiliation" ref="unknown">
              <desc>Fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-74FmPJed5HpSHr1cSyehrc" corresp="i-7YbH6oTUwG4Qn94QEVE6as">
          <date when="2008-11-12"/>
        </correspAction>
        <correspAction type="received" xml:id="i-KEMHEoKWYqkpBoND4wohyg" corresp="i-8BTYtQ95yRpC5syyC4aHoY">
          <date when="2008-11-12"/>
        </correspAction>
        <correspAction type="answered" xml:id="i-3UkAEvn14LxT3XCZ7hrkD5" corresp="i-8BTYtQ95yRpC5syyC4aHoY">
          <date when="2008-12-09"/>
          <time when="20:22:49" dur="PT257S"/>
        </correspAction>
        <correspContext corresp="i-s2vRN27aXx4Sm5J7k1r9d">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-MG6Bh5pYRPRVAUaKUKW6Dr" type="discussed" corresp="i-7YbH6oTUwG4Qn94QEVE6as">
          <date when="2008-12-09"/>
          <time when="20:25:38" dur="PT328S"/>
        </correspAction>
        <correspContext corresp="i-MG6Bh5pYRPRVAUaKUKW6Dr">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-9EpnWahLWksjwadznGEq3W" type="discussed" corresp="i-nX9ipUS8FhkbQHkWWytwf">
          <date when="2008-12-09"/>
          <time when="20:29:38" dur="PT328S"/>
        </correspAction>
        <correspContext corresp="i-9EpnWahLWksjwadznGEq3W">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-KF8jng5xvLT3bGZtuqtTTt" type="discussed" corresp="i-8BTYtQ95yRpC5syyC4aHoY">
          <date when="2008-12-09"/>
          <time when="20:33:38" dur="PT338S"/>
        </correspAction>
        <correspContext corresp="i-KF8jng5xvLT3bGZtuqtTTt">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-FSAtXD3gqgfDS4BxGWtFgy" type="discussed" corresp="i-7YbH6oTUwG4Qn94QEVE6as">
          <date when="2008-12-09"/>
          <time when="20:37:48" dur="PT431S"/>
        </correspAction>
        <correspContext corresp="i-FSAtXD3gqgfDS4BxGWtFgy">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-BaakRVrySfkQoUCLfKQ2bK" type="discussed" corresp="i-8BTYtQ95yRpC5syyC4aHoY">
          <date when="2008-12-09"/>
          <time when="20:42:00" dur="PT279S"/>
        </correspAction>
        <correspContext corresp="i-BaakRVrySfkQoUCLfKQ2bK">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-NAWmNujaUGyqN4suaLM2Yc" type="discussed" corresp="i-7YbH6oTUwG4Qn94QEVE6as">
          <date when="2008-12-09"/>
          <time when="20:43:30" dur="PT189S"/>
        </correspAction>
        <correspContext corresp="i-NAWmNujaUGyqN4suaLM2Yc">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
        <correspAction xml:id="i-ViDAciUYmT4Tq3V2LYtF8C" type="discussed" corresp="i-8BTYtQ95yRpC5syyC4aHoY">
          <date when="2008-12-09"/>
          <time when="20:45:10" dur="PT195S"/>
        </correspAction>
        <correspContext corresp="i-ViDAciUYmT4Tq3V2LYtF8C">
          <ref type="record" target="prot-200809--045">Riksdagens protokoll 2008/09:45 Tisdagen den 9 december</ref>
          <ref type="recordSection" target="unsetDivId">12 § Svar på interpellation 2008/09:112 om vård till papperslösa</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7w1sEsg5MooENqrtFVgZHc">
            Interpellation 2008/09:112 Vård till papperslösa av Gunvor G
            Ericson (mp) till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-GDLxPV7zD9zskJXFaaUDLr">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VEP1d3my52Fsr2roUkVJVR">
            Vad hände med den utlovade utredningen? I vårens debatt inför
            beslut om lagstiftning för papperslösa sade både fp och kd att
            en utredning ska tillsättas för att lösa de papperslösas rätt
            till vård.
          </p>
          <p xml:id="i-Ge3YqjmnnMHUVoEdvkYgUM">
            Men det var tydligt att det fanns en skiljelinje mellan å ena
            sidan Moderaterna och Centerpartiet och å andra sidan Folkpartiet
            och Kristdemokraterna.
          </p>
          <p xml:id="i-E9BLRXnQczp6zF6DSAaizE">
            Chatrine Pålsson Ahlgren (kd) sade i debatten den 20 maj 2008
            (utdrag ur kammarens protokoll):
          </p>
          <p xml:id="i-TAe167aeRkucP1R2emyyEz">
            ”Vi samarbetar mycket aktivt i den här frågan, och vi är överens
            om att tillsätta en utredning. I den delen kan man inte forcera,
            utan vi gör det allra bästa.
          </p>
          <p xml:id="i-2odUErij2FVNaZA6deBozs">
            Det är inte förrän under de senare månaderna som Socialdepartementet
            har varit det departement som verkligen har ansvar för frågan,
            för den har tangerat två tre departement. Men jag har en sådan
            tilltro till Sveriges socialminister att jag är övertygad om att
            det här nu kommer att gå bra. Vi kommer snart att se att en utredning
            tillsätts …”
          </p>
          <p xml:id="i-JeWYzS2Mu2jcFNhwa962Ce">
            Migrationsminister Tobias Billström (m) sade i samma debatt:
          </p>
          <p xml:id="i-M8y46vXRq1goyAwdkJVrmL">
            ”Det finns problem med att erbjuda människor som saknar tillstånd
            att vistas i landet tillgång till det svenska välfärdssystemet.
            Därför tycker jag att det är viktigt att man väger av de här frågorna.
          </p>
          <p xml:id="i-7Ay9AvfaxRYPPaKwHigtNn">
            Ett system som innebär att vissa myndigheter har uppdraget att
            verkställa avvisnings- och utvisningsbeslut samtidigt som andra
            myndigheter ska erbjuda dessa människor fullständig hälso- och
            sjukvård kan uppfattas som ganska inkonsekvent.”
          </p>
          <p xml:id="i-JXz8HWTost2V9RTadxFBXm">
            Det verkar nu som om denna oenighet har lamslagit regeringen,
            eftersom utredningen ännu inte kommit i gång och direktiv inte
            ens är klara.
          </p>
          <p xml:id="i-PqFfCm19hXSK2tDKaxRWVN">
            De svenska utvandrarna på 1800-talet hade förmodligen kallats
            olagliga om de migrerat i dag, liksom de personer som nu i skrangliga
            båtar försöker ta sig till Europa. Vissa behöver skydd av politiska
            skäl och är då enligt folkrätten flyktingar. Andra behöver skydd
            av ekonomiska skäl och kallas då i stället för olagliga invandrare.
            Miljöpartiet anser att det inte går att dela upp människors skyddsbehov
            på detta sätt. Det finns inga illegala människor. Det finns människor
            som flyr av en eller annan orsak och som har behov av att få bosätta
            sig i ett annat land, permanent eller temporärt. Vi tror inte
            att någon för skojs skull riskerar livet på Medelhavet, i ett
            långtradarsläp eller i något lastutrymme på en båt.
          </p>
          <p xml:id="i-3QRkWvnDuQ6tq3QM5zUp6H">
            Människor flyr till Sverige i förhoppning om att kunna skapa
            ett bättre liv här med förbättrade livschanser för sig och sina
            anhöriga. De som kommer hit ska få ett värdigt bemötande som präglas
            av humanitet, omtanke och empati.
          </p>
          <p xml:id="i-9SF1wkPv87gu2V7nzfuYqq">
            Sverige har ett av Europas mest restriktiva regelverk när det
            gäller tillgång till vård för asylsökande och gömda flyktingar.
            Det gjorde de moderatledda regeringspartierna till lag i våras.
            Den lag som nu gäller från den 1 juli 2008 innebär att endast
            akutsjukvård ska ges till asylsökande. De gömda eller avvisade
            flyktingarna – de papperslösa – nämns inte alls.
          </p>
          <p xml:id="i-LK2kuJwEMVih5Rg9iX9p94">
            Konsekvensen av beslutet är att en av de mest utsatta och sårbara
            grupperna i samhället ska fortsätta att diskrimineras i vården.
            Gömda barn under 18 år har rätt till sjukvård på samma villkor
            som andra i Sverige men får ofta inte det på grund av oklara rutiner
            i vården och bristfällig kunskap.
          </p>
          <p xml:id="i-5HwEVe4fwhjMQh7xT4w2p1">
            Problem när man inte får vård
          </p>
          <p xml:id="i-LRUEr72kpwk2ksy1h4wezZ">
            Föreningen Läkare mot aids pekade i sitt remissyttrande angående
            lagrådsremissen om smittspridning på viktiga aspekter. De skriver:
            ”Alltför ofta vågar inte gömda personer söka sig till sjukvården
            på grund av kostnader och oro för att vårdpersonal i strid mot
            sekretesslagen kommer att kontakta polisen. Detta, menar de, kan
            leda till att allvarliga och smittsamma sjukdomar som exempelvis
            hivinfektion och tuberkulos förblir oupptäckta och obehandlade
            längre än nödvändigt med ökat lidande och ökad smittspridning
            som konsekvens.” Det är en oro som jag delar.
          </p>
          <p xml:id="i-UJkAz3ny4VTAtEcr144Ybh">
            Den begränsade sjukvård som kunnat erbjudas vuxna asylsökande
            och det faktum att gömda personer inte har rätt till sjuk- och
            tandvård gör att människor inte får vård i tid. Detta leder till
            onödigt lidande och ökade kostnader. Verkligheten i dag får ofta
            ödesdigra konsekvenser för den som inte vågar söka vård eller
            inte har råd att betala. Människor dör helt i onödan på grund
            av att de inte sökt vård i tid eller får livslånga men. Barn föds
            för tidigt och med olika medicinska komplikationer som kräver
            dyr vård på grund av att de blivande mammorna inte gått på regelbundna
            kontroller och fått förebyggande insatser från mödravården.
          </p>
          <p xml:id="i-DcJDShgXK4oUibnU2tSYEA">
            Ett annat problem är att många föräldrar på grund av rädsla för
            att bli angivna inte vågar ta med barnen till den offentliga vården.
            Så trots att gömda barn har rätt till sjuk- och hälsovård finns
            det en risk att de inte får tillgång till vård på grund av föräldrarnas
            rädsla.
          </p>
          <p xml:id="i-RPBi2mzahg5xutiRwJyB5R">
            Barn kan också fara illa på grund av exempelvis föräldrars fysiska
            eller psykiska ohälsa. När föräldrar själva är svårt sjuka är
            det inte ovanligt att de brister i sin förmåga till ett gott föräldraskap.
            Därför är det inte förenligt med barnens bästa att inte behandla
            barnens föräldrar så att de kan fungera som föräldrar, till exempel
            vid psykisk ohälsa eller sjukdom.
          </p>
          <p xml:id="i-835pprDUTKJZzXrZe3N217">
            Yrkesetiken för vårdpersonal ställer starka och entydiga krav
            på rätt till vård på lika villkor, vilket försätter personal i
            dilemmat att antingen följa lagen eller den medicinska etiken.
            World Medical Association (WMA) har i Lissabondeklarationen från
            1981 tagit upp patientens rätt i förhållande till staten eller
            annan vårdgivare. Här uppmanas läkaren att alltid se till patientens
            bästa. I Lissabondeklarationen anges följande:
          </p>
        </div>
        <div type="ipQuestion">
          <p xml:id="i-7aQjohdq2zjiirywP2TGvJ">
            ”Läkare och andra personer eller organ som tillhandahåller hälso-
            och sjukvård har ett samlat ansvar för att erkänna och upprätthålla
            dessa rättigheter. Närhelst lagstiftning, regeringsåtgärder eller
            annan administration eller institution förnekar en patient dessa
            rättigheter, bör läkare vidta lämpliga åtgärder för att säkerställa
            eller återupprätta dem.
            <list rend="ordered">
              <item>
                1) Rätt till medicinsk vård av god kvalitet:
              </item>
            </list>
          </p>
          <p xml:id="i-MgQiUg6MD5pDeSsAVBtp9M">
            a) Varje patient har, utan åtskillnad, rätt till lämplig medicinsk
            vård.
          </p>
          <p xml:id="i-712Wr9iY25UFJPgkZCKcCa">
            b) Varje patient har rätt att bli behandlad av en läkare som
            patienten vet är fri att göra egna kliniska och etiska bedömningar
            utan inblandning utifrån.
          </p>
          <p xml:id="i-S51k5yhaL91gi2UG1u1wEr">
            c) Patienten ska alltid bli behandlad på det sätt som bäst gynnar
            honom eller henne. Den behandling som ges ska uppfylla allmänt
            vedertagna medicinska principer.”
          </p>
          <p xml:id="i-QSc5tCvv6gpzf6WXN2jRE5">
            Sverige i den humanitära bottenligan
          </p>
          <p xml:id="i-2KK4a4wF7bDaDjzQdDbS7X">
            Inom EU förs en diskussion om papperslösas rätt till hälso- och
            sjukvård. Organisationen Picum som företräder denna grupp har
            gjort en kartläggning av läget i elva EU-länder. Där ligger Österrike
            och Sverige i botten och utmärker sig genom att inte ge någon
            subventionerad sjukvård alls till papperslösa.
          </p>
          <p xml:id="i-DQ2ogo3DkTc43eSwGppygV">
            Regeringens lag från i våras tar inte hänsyn till den kraftiga
            kritik som FN:s särskilda rapportör för rätten till hälsa, Paul
            Hunt, har riktat mot Sverige. Han har uppmärksammat den situation
            som i dag råder i Sverige för papperslösa och asylsökande. Han
            påpekar bland annat att mänskliga rättigheter inte är förknippade
            med medborgarskap. Han sade vid en hearing i riksdagen om vård
            till papperslösa: ”Att lagfästa ett system som är orättvist och
            diskriminerande är fundamentalt fel, det behövs ett nytt förslag.”
            I inledningstalet sade han: ”Vi vet alla att papperslösa är bland
            de mest sårbara i Sverige. De är precis den sorts missgynnade
            grupp som de mänskliga rättigheterna är till för att försvara.
            Vi förväntar oss av diktaturer att de ska bete sig illa. När demokratier
            gör det är det därför ofta svårare att se.”
          </p>
          <p xml:id="i-8U5JYnmrTprTw7FjxJDzw6">
            Flertalet länder i Europa har en annan inställning till papperslösas
            tillgång till hälso- och sjukvård än vad Sverige har; exempelvis
            har Belgien, Spanien och Italien lagar som ger papperslösa fri
            eller subventionerad hälso- och sjukvård. Spanien subventionerar
            både akut och icke akut sjukvård till papperslösa, Italien betalar
            akutsjukvård och ger behandling vid infektionssjukdomar som tuberkulos
            och hiv gratis till papperslösa.
          </p>
          <p xml:id="i-Q85rXVifDQRqwCFbkofW6Z">
            Vårens beslut ger olika rättigheter i olika landsting
          </p>
          <p xml:id="i-5YY5yRAt1p7XqPHGTNML7H">
            Vårens beslut att anta proposition 2007/08:105 Lag om hälso-
            och sjukvård åt asylsökande m.fl. har inte inneburit att Sverige
            tar till sig FN:s kritik.
          </p>
          <p xml:id="i-M7wgL1vkD96qY8ziHg3niS">
            Särbehandlingen av papperslösa och asylsökande innebär också
            att svensk hälso- och sjukvårdspersonal utsätts för ett orimligt
            dilemma när de tvingas frångå principen att ge vård utifrån behov.
            Det strider mot sjukvårdspersonalens yrkesetiska grundregler.
          </p>
          <p xml:id="i-Qccb4zUBZS2BWWWN1FLnFt">
            En lagstiftning som särbehandlar eller utestänger vissa grupper
            är inte förenlig med grundläggande mänskliga rättigheter om lika
            värde och icke-diskriminering.
          </p>
          <p xml:id="i-CookJSBZYWqZhWq2yNvH4R">
            Miljöpartiet de gröna menar att regeringen åtminstone borde ha
            fört en diskussion om dels att vuxna asylsökande enbart har tillgång
            till akut hälso- och sjukvård, dels problemet med att papperslösa
            vuxna människor som befinner sig i Sverige inte har tillgång till
            hälso- och sjukvård. Akut sjukvård kan de inte nekas men de får
            en räkning efteråt som de oftast inte har möjlighet att betala.
          </p>
          <p xml:id="i-JzhDdRk9HcmGL1BjwwDuwq">
            Trots riksdagens beslut om lag saknar i dag asylsökande och papperslösa
            alltså möjlighet att få hälso- och sjukvård på samma villkor som
            den övriga befolkningen. Dessa personer, oftast med begränsade
            ekonomiska resurser, marginaliserade och utsatta, har inte råd
            att söka vård och kan bli nekade om de inte kan betala. Miljöpartiet
            de gröna anser inte detta vara förenligt med humanitära krav utan
            anser att alla asylsökande och papperslösa ska ha rätt till hälso-
            och sjukvård samt tandvård.
          </p>
          <p xml:id="i-PwbkNQGsZeVFLk1tNuvnFh">
            I den nu gällande lagen saknas också ett folkhälsoperspektiv
            vad gäller vuxna asylsökande och papperslösa. Det saknas en diskussion
            om hälso- och sjukvård i relation till mänskliga rättigheter och
            det etiska dilemmat som hälso- och sjukvårdens personal försätts
            i, och att de i många fall inte kan arbeta utifrån den grundläggande
            principen om vård utifrån behov och beprövad erfarenhet. Det ska
            inte heller vara vårdens uppgift att väga in faktorer som ekonomisk,
            social, politisk eller religiös tillhörighet, etnisk bakgrund,
            kön och liknande faktorer eller ens vederbörandes status i förhållande
            till gällande utlänningslagstiftning.
          </p>
          <p xml:id="i-CKhyoTR6bgPqNPG5U4MtE4">
            Socialstyrelsen har krävt att regeringen ska utreda frågan. I
            många landsting har man tröttnat på att vänta och ger nu flyktingarna
            vård trots luckorna i lagstiftningen. Men olika regler gäller
            i olika landsting och – framför allt – människor ges inte vård
            utifrån behov utan beroende på vem man är.
          </p>
          <p xml:id="i-CxMJmsXE7aZbWjbZexjTvE">
            Är det inte dags att stå upp för människors lika värde?
          </p>
          <p xml:id="i-7Kqeb1DJ8Tp1C5pmNEub4q">
            Många organisationer, stora som små och av olika slag, står bakom
            upprop och manifestationer och krav på att även papperslösa människor
            ska ha rätt till hälso- och sjukvård. Men regering efter regering
            hävdar styvnackat att det inte är möjligt. Blundar regeringen
            för kritiken?
          </p>
          <p xml:id="i-2AM27qetxqk45DwBSGnSbD">
            Det är återigen dags att slå fast principen om människors lika
            värde och allas rätt till vård utifrån behov, grundad på vetenskap
            och beprövad erfarenhet.
          </p>
          <p xml:id="i-MRsaB2oYcCJSN6aSFcEfeM">
            En lagstiftning som särbehandlar eller utestänger vissa grupper
            är inte förenlig med de mänskliga rättigheterna om lika värde
            och icke-diskriminering. Miljöpartiet menar att asylsökande och
            papperslösa ska ha samma tillgång till subventionerad hälso- och
            sjukvård som personer bosatta i landet och man ska inte blanda
            ihop det med migrationspolitik.
          </p>
          <p xml:id="i-8xFTQ2fouJPjuZWKPzMiN">
            I kammardebatten inför beslutet i våras spretade åsikterna bland
            regeringspartierna om vilka som ska ha rätt till sjukvård i Sverige
            som nämnts ovan. Det hänvisades till en utredning i frågan men
            regeringspartierna var inte tydliga om innehåll i utredningen
            eller om det över huvud taget blir någon utredning. Migrationsminister
            Billström sade: ”Jag tycker själv att en rimlig balans i den här
            diskussionen kan nås genom att ge vård till barn samt mödravård.
            En sådan eventuell utvidgning bör bli föremål för den eventuella
            utredning som nu diskuteras i Regeringskansliet.” (ur protokoll
            den 20 maj 2008). Direktiv för utredning är nu, drygt fem månader
            senare, ännu inte klara.
          </p>
          <p xml:id="i-8bwo4LgqcTuBYefoJB1LUB">
            Det är uppenbart att svårigheter inom regeringen gjort att utredningen
            ännu inte kommit i gång drygt fem månader efter riksdagens beslut
            om Lag om hälso- och sjukvård åt asylsökande m.fl. (prop. 2007/08:105).
          </p>
          <p xml:id="i-MTm4LashKDr4DFPy7UMawh">
            Miljöpartiet anser, med tanke på den diskussion som länge förts,
            att det är anmärkningsvärt att papperslösas hälsosituation inte
            tas på allvar av regeringen.
          </p>
        </div>
        <div type="ipQuestion">
          <p xml:id="i-4pwbK4YoW3ZDQBLgGNatzz">
            Med anledning av ovanstående vill jag ställa följande frågor
            till socialministern:
            <list rend="ordered">
              <item>
                1. Vilka initiativ kommer ministern att ta för att en tidsplan
                blir allmänt känd för direktiv till utredningen att utreda hur
                papperslösa och asylsökande ska få tillgång till hälso- och sjukvård
                på i allt väsentligt lika villkor som övriga invånare?
              </item>
              <item>
                2. Vilka åtgärder kommer ministern att vidta för att en utredning
                snarast ska tillsättas?
              </item>
            </list>
          </p>
        </div>
      </div>
    </body>
  </text>
</TEI>
