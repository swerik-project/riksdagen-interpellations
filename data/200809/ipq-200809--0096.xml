<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0096">
  <teiHeader>
    <fileDesc>
      <titleStmt>
        <title>Stärkt integritet vid smygfilmningssituationer</title>
        <author>Johnsson, Eva (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt integritet vid smygfilmningssituationer till Beatrice Ask (m), justitieminister om Stärkt integritet vid smygfilmningssituationer</title>
          <idno type="rdwebb">GW1096</idno>
          <ref type="dokument_url_text">http://data.riksdagen.se/dokument/GW1096/text</ref>
          <ref type="dokument_url_html">http://data.riksdagen.se/dokument/GW1096</ref>
          <ref type="dokumentstatus_url_xml">http://data.riksdagen.se/dokumentstatus/GW1096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4ZdT3cRpUqSBcZCGKXaji</idno>
            <persName>Eva Johnsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Beatrice Ask</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FbFbYJGdQbBjamGBXWboTr" corresp="i-W4ZdT3cRpUqSBcZCGKXaji">
          <date when="2008-11-06"/>
        </correspAction>
        <correspAction type="received" xml:id="i-BHgKkJiFwWHAZKS9XVLPMC" corresp="i-PRHkYxGCaT2cbJpjjfnRtn">
          <date when="2008-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RtfxReweW5KTQMD3GUQvQt">
            Interpellation 2008/09:96 Stärkt integritet vid smygfilmningssituationer
            av Eva Johnsson (kd) till justitieminister Beatrice Ask (m)
          </p>
        </div>
        <div type="ipqSubmissionInfo">
          <p xml:id="i-AHjNovRfAGyuoq5BmUz1p1">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YEZoLX7Zd8szv7hdzmLH4X">
            Rätten till personlig integritet och att få bli lämnad i fred
            har av Europadomstolen uttolkats som att det innebär ett skydd
            mot att bli fotograferad eller avlyssnad och att få fotografier,
            filmer eller ljudinspelningar av privat karaktär publicerade eller
            använda för irrelevanta syften. Skyddet omfattar personer när
            de utövar aktiviteter som tillhör privatlivet och då oavsett var
            dessa aktiviteter utspelar sig.
          </p>
          <p xml:id="i-4dh2sXGfkgvshGAzcRg9X5">
            I den svenska lagstiftningen finns inget generellt förbud mot
            filmning och fotografering utan samtycke av enskilda personer.
            Gällande allmän kameraövervakning reglerar i vissa avseenden lagarna
            (1988:150, 1995:1506) användningen av fasta kameror, men dessa
            lagar berör över huvud taget inte handmanövrerade kameror. Tekniken
            har i detta avseende gått snabbt framåt. I dag finns möjlighet
            att filma och fotografera från många mobiltelefoner. Fotograf-
            och filmmöjlighet torde i dag ses som standard i de mobiltelefoner
            som säljs. Teknikutvecklingen har också inneburit att tekniken
            blivit mindre och mer lätthanterlig, vilket i sin tur innebär
            att det blir lättare att fotografera och filma utan samtycke.
            Ett visst skydd mot filmning och fotografering finns redan i dag
            och regleras under lagen om ofredande (4 kap. 7 § BrB). För att
            bestämmelserna om ofredande ska vara tillämpliga när en person
            utsätts för filmning eller fotografering har i allmänhet ansetts
            krävas att denne varit medveten om filmningen och verkligen blivit
            störd av förfarandet. Frågan har prövats i ett flertal uppmärksammade
            rättsfall. I ett flertal fall har just det faktum att personen
            inte varit medveten om filmandet förrän i efterhand varit direkt
            avgörande för utgången av rättsfallet. Trots uppenbar kränkning
            av den personliga integriteten då film eller foton blivit publicerade
            av i huvudsak kvinnor under intima situationer, aktiviteter som
            tillhör privatlivet, har det inte lett till påföljder för vare
            sig filmandet eller publiceringen. Det är nu hög tid att få till
            stånd en lag som på ett bättre sätt överensstämmer med Europadomstolens
            uttolkningar och den nya tekniken som ger en helt ny dimension
            av smygfotografering och smygfilmning.
          </p>
          <p xml:id="i-DdhjrQk9gcjWwPKKhJTbCq">
            Mot bakgrund av vad som anförts vill jag fråga justitieministern:
          </p>
          <p xml:id="i-QR9Rsojk78z7hCLye4vfZ2">
            Vad avser justitieministern att göra för att säkra att svensk
            lag på ett bättre sätt än nu överensstämmer med Europadomstolens
            uttolkningar gällande integritetskränkande fotografering, filmning
            och ljudinspelning?
          </p>
        </div>
      </div>
    </body>
  </text>
</TEI>
