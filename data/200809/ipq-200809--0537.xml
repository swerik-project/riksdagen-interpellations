<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0537">
  <teiHeader>
    <fileDesc>
      <titleStmt>
        <title>Kommuners upphandling av avfallshantering</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommuners upphandling av avfallshantering till Mats Odell (kd), statsråd om Kommuners upphandling av avfallshantering</title>
          <idno type="rdwebb">GW10537</idno>
          <ref type="dokument_url_text">http://data.riksdagen.se/dokument/GW10537/text</ref>
          <ref type="dokument_url_html">http://data.riksdagen.se/dokument/GW10537</ref>
          <ref type="dokumentstatus_url_xml">http://data.riksdagen.se/dokumentstatus/GW10537</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-172qkuw7JcJ87GwrX9hmta" corresp="i-CNBy5dFgNNyEozHVpAj93c">
          <date when="2009-05-14"/>
        </correspAction>
        <correspAction type="received" xml:id="i-G2FSFRUfm14s272RDBihLo" corresp="i-QrnhMBZLsGdbeBasmoTLpZ">
          <date when="2009-05-14"/>
        </correspAction>
        <correspAction type="answered" xml:id="i-SXUiiEWYF1zL6K9wZnVqpT" corresp="i-QrnhMBZLsGdbeBasmoTLpZ">
          <date when="2009-06-22"/>
        </correspAction>
        <correspContext corresp="i-SXUiiEWYF1zL6K9wZnVqpT">
          <ref type="record" target="prot-200809--136">Riksdagens protokoll 2008/09:136 Måndagen den 22 juni</ref>
          <ref type="recordSection" target="unsetDivId">5 § Svar på interpellation 2008/09:537 om kommuners upphandling av avfallshantering</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RERWYzYJCTYUwdQWQLVkCc">
            Interpellation 2008/09:537 Kommuners upphandling av avfallshantering
            av Jacob Johnson (v) till statsrådet Mats Odell (kd)
          </p>
        </div>
        <div type="ipqSubmissionInfo">
          <p xml:id="i-Aen1KX3wVJxyBfJzT19cw5">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PQKMm5QU4zn8yLDRd2iCVh">
            Tiden går. För ett år sedan tog jag i en interpellation upp frågan
            om konsekvenserna av kammarrättens utslag i det så kallade Sysavfallet.
            I debatten framkom att regeringen skulle analysera och utreda
            frågan samt återkomma. ”Vi har ingen tid att förlora,” sade statsrådet
            Odell i debatten. I en skriftlig fråga i december 2008 frågade
            jag Mats Odell när han avsåg att presentera regeringens analys
            och fick det korta svaret att analysarbete pågick och att det
            då ännu inte var avslutat.
          </p>
          <p xml:id="i-2reD9jVeLonznq3cuLovAs">
            Man kan naturligtvis ha olika åsikter om innebörden i ”ingen
            tid att förlora”, men enligt min åsikt överskrider ett år med
            råge ”ingen tid”. Därför vill jag i denna interpellation ta upp
            frågan igen med tanke på frågans stora principiella och ekonomiska
            betydelse.
          </p>
          <p xml:id="i-WeDd2HrjDh8ieGyN35zBbw">
            Bakgrunden är att för nu drygt fem år sedan anslöt sig kommunerna
            Simrishamn och Tomelilla till Sydskånes avfallsaktiebolag, Sysav.
            Ett antal företag i avfallsbranschen anmälde kommunerna till länsrätten
            för att kommunerna enligt LOU borde ha upphandlat den del av avfallsansvaret
            som nu omfattas av samarbetet inom Sysav.
          </p>
          <p xml:id="i-XMfh6z1Tks4mmNYoZotJdH">
            Länsrätten gav de klagande entreprenörerna rätt. Kommunerna överklagade
            domen och hävdade att de samverkade inom ramen för kommunallagens
            bestämmelser.
          </p>
          <p xml:id="i-TfCCUPM2EoQXSLzC6nz4cd">
            Kammarrätten fastställde länsrättens domslut och kommunerna fullföljde
            sitt överklagande till Regeringsrätten som i mars 2008 bekräftade
            att Simrishamn respektive Tomelilla skulle ha upphandlat avfallstjänsten
            enligt lagen om offentlig upphandling. Domen innebar att kommuner
            inte kan betrakta samägande i till exempel Sysav som ”egen regiverksamhet”
            bland annat eftersom Sysav är ett aktiebolag som drivs enligt
            affärsmässiga principer.
          </p>
          <p xml:id="i-6dEurVGFGtAn56huJzkJyQ">
            Regeringsrätten ansåg att det inte finns lagligt utrymme för
            kommuner att göra undantag från upphandlingskrav när det handlar
            om köp av varor och tjänster från egna bolag.
          </p>
          <p xml:id="i-Mw1Z1B4C8oHDbWUXMMjsh3">
            Regeringsrättens dom får självklart stora konsekvenser inom avfallsområdet
            för de berörda kommunerna men även för andra former av kommunsamarbeten
            i bolagsform.
          </p>
          <p xml:id="i-MmDLD3M5p747hXHVZd1Ehu">
            Regeringsrättens dom försvårar allvarligt för kommunerna att
            effektivt samverka i kommunallagens anda. SKL, Sveriges Kommuner
            och Landsting, framförde redan för ett år sedan via sin ordförande
            Anders Knape att nuvarande nationell lagstiftning måste ses över
            så att de så kallade Teckalkriterierna enligt EG-domstolens praxis
            kan tillämpas även i Sverige. Dessa kriterier säger att företag
            som på ett visst sätt är knutna till den upphandlande myndigheten
            kan undantas från upphandlingsreglerna.
          </p>
          <p xml:id="i-4yCH4tgR4SFwiZYmGGTEXs">
            Regeringsrättens tolkning av EG-rätten har även ifrågasatts av
            oberoende jurister som anser att Teckalkriteriernas tillämplighet
            inte är villkorad till nationell lagstiftning. Annorlunda uttryckt
            anser de att Sverige borde kunna tillämpa dessa undantag utan
            egen nationell lagstiftning. Det kan även hävdas att Regeringsrätten
            inte gör en total avvägning av tillämplig svensk lagstiftning
            såsom kommunallagen, miljöbalken och aktiebolagslagen.
          </p>
        </div>
        <div type="ipQuestion">
          <p xml:id="i-31m71HjENUzyjrs3VHERwQ">
            Mot bakgrund av vad som anförts vill jag fråga statsrådet:
            <list rend="ordered">
              <item>
                1. Kommer statsrådet att presentera de fördjupade analyserna
                av ”exakt vilka konsekvenser domarna kommer att få på den kommunala
                sektorn och marknadens aktörer” respektive ”vilket utrymme EG-rätten
                egentligen ger oss på detta område”?
              </item>
              <item>
                2. Avser statsrådet att ta initiativ för att se över den aktuella
                lagstiftningen på svensk och EU-nivå?
              </item>
              <item>
                3. Vilket initiativ avser statsrådet att ta för att kompensera
                kommunernas bristande möjlighet till effektiv samverkan, vilket
                är en av konsekvenserna av Regeringsrättens dom i Sysavmålet?
              </item>
            </list>
          </p>
        </div>
      </div>
    </body>
  </text>
</TEI>
