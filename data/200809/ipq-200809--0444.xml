<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0444">
  <teiHeader>
    <fileDesc>
      <titleStmt>
        <title>Regeringens syn på studentinflytande</title>
        <author>Damberg, Mikael (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringens syn på studentinflytande till Lars Leijonborg (fp), statsråd om Regeringens syn på studentinflytande</title>
          <idno type="rdwebb">GW10444</idno>
          <ref type="dokument_url_text">http://data.riksdagen.se/dokument/GW10444/text</ref>
          <ref type="dokument_url_html">http://data.riksdagen.se/dokument/GW10444</ref>
          <ref type="dokumentstatus_url_xml">http://data.riksdagen.se/dokumentstatus/GW10444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6SZqvVZQTWYg2HVEyxtKsb" corresp="i-Spsbo7A5zikEeUY3JEYcNV">
          <date when="2009-04-02"/>
        </correspAction>
        <correspAction type="received" xml:id="i-Km7jiNwTicfQtyY5xiLGiv" corresp="i-NZES3NTTAs3ZaBTU3RVkYE">
          <date when="2009-04-02"/>
        </correspAction>
        <correspAction type="answered" xml:id="i-5FKVSTd3JmQLPXNnfbeyz3" corresp="i-NZES3NTTAs3ZaBTU3RVkYE">
          <date when="2009-05-05"/>
        </correspAction>
        <correspContext corresp="i-5FKVSTd3JmQLPXNnfbeyz3">
          <ref type="record" target="prot-200809--111">Riksdagens protokoll 2008/09:111 Tisdagen den 5 maj</ref>
          <ref type="recordSection" target="unsetDivId">2 § Svar på interpellationerna 2008/09:438, 444, 445 och 465 om studentinflytande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DiSycQCbgd7TeryNsE8gq3">
            Interpellation 2008/09:444 Regeringens syn på studentinflytande
            av Mikael Damberg (s) till statsrådet Lars Leijonborg (fp)
          </p>
        </div>
        <div type="ipqSubmissionInfo">
          <p xml:id="i-WUFEnzYkTynAr3m9pQcWW9">
            den 2 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Px4wfoG1R4zMZwN6TvNm9P">
            Sverige har i dag inom ramen för vårt högskolesystem ett unikt
            studentinflytande på alla nivåer, från den enskilda kursen till
            den nationella arenan. Studenternas inflytande bidrar i stor utsträckning
            till att bevaka och utveckla kvaliteten i den högre utbildningen.
            Lärosätena vittnar samstämmigt om den positiva roll som studenternas
            medverkan har för kvalitetsarbetet. Riksdagspartierna, till exempel
            nu senast i Studiesociala kommittén, lyssnar och värderar de synpunkter
            och underlag som studenternas företrädare arbetar fram. Det har
            tidigare funnits en bred politisk enighet om värdet i ett starkt
            studentinflytande. Att föra en dialog med olika gruppers företrädare
            har varit en god svensk tradition som förstärkt både kvaliteten
            och legitimiteten i olika beslut.
          </p>
          <p xml:id="i-RtZaEhKRDKodndnWxc9mJ9">
            Samtliga politiska partier ställde sig också bakom tillsättandet
            av en utredning som skulle gå till botten med hur kårobligatoriet
            skulle kunna avvecklas med ett bibehållet och utvecklat studentinflytande.
            Regeringens utredningsdirektiv slog fast: ”Utredaren skall utifrån
            en kartläggning av konsekvenserna av obligatoriets avveckling
            föreslå nödvändiga åtgärder för att säkerställa och stärka ett
            modernt studentinflytande och en god studiesocial verksamhet vid
            universitet och högskolor.” Erland Ringborg har i betänkandet
            Frihet för studenter – om hur kår- och nationsobligatoriet kan
            avskaffas (SOU 2008:11) utvecklat vad som krävs för att studentinflytandet
            ska kunna bibehållas vid ett avvecklande.
          </p>
          <p xml:id="i-Fzr4PUwtsvKhp4UuHfFByw">
            Men av någon anledning har regeringen nu kastat viktiga delar
            av utredarens förslag i papperskorgen och helt ignorerat remissinstanserna.
            Regeringen föreslår att studentkårerna bara ska få behålla en
            femtedel av sina nuvarande genomsnittliga intäkter genom ett nytt
            statligt stöd. I Obligatorieutredningens betänkande föreslogs
            ett tre gånger så högt belopp till studentmedverkan, utöver en
            ersättning till lärosätena för deras förstärkta studiesociala
            ansvar. Studentkårer och högskolor runt om i Sverige vittnar om
            vilka dramatiska effekter som kommer att uppstå om regeringens
            förslag skulle förverkligas.
          </p>
          <p xml:id="i-MgSsC9UWePNiMkT2DNTgWJ">
            Jag vill med anledning av detta fråga:
          </p>
          <p xml:id="i-RgnmwpARXFebuzja4UKYiQ">
            Vilka är skälen till att statsrådets och regeringens bedömning
            av det stöd som krävs för att vidmakthålla studentinflytandet
            skiljer sig så mycket från utredarens bedömning?
          </p>
          <p xml:id="i-6qavd41Se5tFXqVWAkjRpZ">
            Vilka effekter på studentinflytandet räknar statsrådet med att
            en avveckling av kårobligatoriet i enlighet med propositionen
            kommer att få?
          </p>
          <p xml:id="i-WBRUWdng8BJkChNoydiDVh">
            Ser statsrådet någon risk i att myndigheter, regeringar och politiska
            partier kan få en sämre dialog med studenterna och ett försämrat
            kunskapsunderlag om förutsättningarna för studenternas organisering
            att bedriva ett professionellt och oberoende arbete försämras?
          </p>
        </div>
      </div>
    </body>
  </text>
</TEI>
