<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0324">
  <teiHeader>
    <fileDesc>
      <titleStmt>
        <title>Religiösa skolor</title>
        <author>Kakabaveh, Amineh (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religiösa skolor till Jan Björklund (fp), utbildningsminister om Religiösa skolor</title>
          <idno type="rdwebb">GW10324</idno>
          <ref type="dokument_url_text">http://data.riksdagen.se/dokument/GW10324/text</ref>
          <ref type="dokument_url_html">http://data.riksdagen.se/dokument/GW10324</ref>
          <ref type="dokumentstatus_url_xml">http://data.riksdagen.se/dokumentstatus/GW10324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund (Fp)</persName>
            <state type="partyAffiliation" ref="unknown">
              <desc>Fp</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh (V)</persName>
            <state type="partyAffiliation" ref="unknown">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="answered" xml:id="i-ECKEwsXeMiKd3p2nvYXVW">
          <date when="2009-02-20"/>
          <time when="10:49:10" dur="PT365S"/>
        </correspAction>
        <correspAction type="answered" xml:id="i-TH3c88qHMa5nSuFoCdYe3L">
          <date when="2009-02-20"/>
        </correspAction>
        <correspAction type="received" xml:id="i-LpD1PXiGSR5XLUafKL9DUU" corresp="i-AvFShRZVEyBV61S19AKNGK">
          <date when="2009-02-11"/>
        </correspAction>
        <correspAction type="sent" xml:id="i-JZ9aXqwVAykeJ1SQBhQYz9" corresp="i-548HUVvKe8n48M3pQmFeUC">
          <date when="2009-02-11"/>
        </correspAction>
        <correspContext corresp="i-ECKEwsXeMiKd3p2nvYXVW">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-FHPjdcvAH5a7KH8Swnup4G" type="discussed" corresp="i-548HUVvKe8n48M3pQmFeUC">
          <date when="2009-02-20"/>
          <time when="10:53:47" dur="PT350S"/>
        </correspAction>
        <correspContext corresp="i-FHPjdcvAH5a7KH8Swnup4G">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-BwQP3KVDgKyPoHAjih1nEa" type="discussed" corresp="i-AvFShRZVEyBV61S19AKNGK">
          <date when="2009-02-20"/>
          <time when="10:58:08" dur="PT331S"/>
        </correspAction>
        <correspContext corresp="i-BwQP3KVDgKyPoHAjih1nEa">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-12gnh6aVGbE5X1AZFXKfqS" type="discussed" corresp="i-548HUVvKe8n48M3pQmFeUC">
          <date when="2009-02-20"/>
          <time when="11:02:10" dur="PT337S"/>
        </correspAction>
        <correspContext corresp="i-12gnh6aVGbE5X1AZFXKfqS">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-DqLSY2XhRGGcS6aGV7VKUT" type="discussed" corresp="i-AvFShRZVEyBV61S19AKNGK">
          <date when="2009-02-20"/>
          <time when="11:06:18" dur="PT253S"/>
        </correspAction>
        <correspContext corresp="i-DqLSY2XhRGGcS6aGV7VKUT">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-4vEDNmTzCLXcY53hakacwK" type="discussed" corresp="i-548HUVvKe8n48M3pQmFeUC">
          <date when="2009-02-20"/>
          <time when="11:09:05" dur="PT227S"/>
        </correspAction>
        <correspContext corresp="i-4vEDNmTzCLXcY53hakacwK">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
        <correspAction xml:id="i-7L3noPeyVoKJdhDSA8LwaC" type="discussed" corresp="i-AvFShRZVEyBV61S19AKNGK">
          <date when="2009-02-20"/>
          <time when="11:11:23" dur="PT290S"/>
        </correspAction>
        <correspContext corresp="i-7L3noPeyVoKJdhDSA8LwaC">
          <ref type="record" target="prot-200809--074">Riksdagens protokoll 2008/09:74 Fredagen den 20 februari</ref>
          <ref type="recordSection" target="unsetDivId">10 § Svar på interpellation 2008/09:324 om religiösa skolor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sgpt8ihbLD3hNBC5E4TgMv">
            Interpellation 2008/09:324 Religiösa skolor av Amineh Kakabaveh
            (v) till utbildningsminister Jan Björklund (fp)
          </p>
        </div>
        <div type="ipqSubmissionInfo">
          <p xml:id="i-LUTdkH2Af4gMdL5XnBxzEs">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GTMv9xW9QzXX1V9Dj19omX">
            Frågan om religiösa skolor handlar om religionsfriheten där principen
            att varje människa själv ska ha rätt att välja livsåskådning är
            fundamental. I de religiösa eller konfessionella privata skolorna
            och förskolorna har barn och elever inte den rätten.
          </p>
          <p xml:id="i-RDVp7bAKWkCqFwsD5Aa66t">
            I läroplanerna för grund- och gymnasieskolan (Lpo 94 och Lpf
            94) stadgas att undervisningen ska vara icke-konfessionell. Nästan
            alla religioner är missionerande och det ingår därför i deras
            verksamhet att övertyga andra människor. Ur elevens perspektiv
            kan man fråga sig om det är någon skillnad om påverkan sker under
            lektionstid eller på rasten. Syftet är detsamma – att eleverna
            ska anamma en viss trosinriktning. Möjligheten för eleverna att
            själva ta ställning blir starkt kringskuren.
          </p>
          <p xml:id="i-6Qj936W9ME1ZnkXffDWZFH">
            För barn i förskolan finns inget skydd alls mot religiös indoktrinering
            och med regeringens politik kommer ännu fler tvivelaktiga verksamheter
            för barn i förskoleåldern att kunna etableras med hjälp av skattemedel.
          </p>
          <p xml:id="i-AuzfaDRqvjikxwifQH5tAw">
            Verksamheten i de religiösa skolorna handlar inte bara om religiös
            förkunnelse och att få barnen att bekänna sig till en ideologi.
            Ett annat viktigt syfte är att barnen också ska fostras in i religionen.
            På ytan skiljer sig kanske inte reglerna åt i en religiös och
            en sekulär skola. I ett religiöst sammanhang blir dock regler
            lätt till dogmer, som inte går att diskutera eller ha invändningar
            mot. Exempelvis lydnad och respekt för auktoriteter får långtgående
            konsekvenser i en kontext där en gud är den högsta auktoriteten.
            Denna fostran sker också genom social kontroll och isolering från
            det övriga samhället. Den religiösa skolan är en del av denna
            isolering, som hindrar eleverna att få intryck och influenser
            från det omgivande samhället. Detta hindrar dem från att bilda
            en egen uppfattning och fatta egna beslut såväl i religiösa frågor
            som i viktiga samhällsfrågor.
          </p>
          <p xml:id="i-EB9ox7vkCVFK9WawejGcBi">
            I ett sekulärt och demokratiskt land som Sverige förväntas alla
            dess invånare omfattas av normen om allas lika värde och lika
            behandling. Sverige är ett av de första länderna i världen som
            antagit och implementerat FN:s barnkonvention i sin lagstiftning.
            Konventionens barnperspektiv ska därmed alltid stå i centrum och
            beaktas i alla beslut som tas på alla nivåer i samhället och inom
            familjen. Barnperspektivet innebär att alla barn och ungdomar,
            oavsett ursprung, har rätt till utbildning, lek och utveckling.
            Vidare har de rätt till skydd mot alla former av övergrepp, fysiska
            såväl som psykiska. Barnperspektivet finns implementerat i den
            svenska skolans värdegrund som följaktligen vilar på ett fundament
            av demokrati, mänskliga rättigheter och allas lika värde. Skolans
            arbete med pojkars och flickor lika villkor utgår från att jämställdhet
            är en mänsklig rättighet i enlighet med FN:s konvention om de
            mänskliga rättigheterna och konventionen om avskaffande av all
            slags diskriminering av kvinnor.
          </p>
          <p xml:id="i-VSoRoKVoq7zrYo5A7ivzfC">
            Barns rättighet att själva bilda sin identitet fri från religiös
            indoktrinering borde vara given. Religionen får aldrig tillåtas
            komma in och styra barns och ungdomars utveckling, liv och hälsa.
            Men det är ett faktum att religionen tyvärr har en stor påverkan
            på barns liv i dagens Sverige. Enligt skollagen ska verksamheten
            i skolan ”utformas i överensstämmelse med grundläggande demokratiska
            värderingar. Särskilt skall den som verkar inom skolan främja
            jämställdhet mellan könen samt aktivt motverka alla former av
            kränkande behandling såsom mobbning och rasistiska beteenden.”
            Enligt skollagen är alla barn mellan 7 och 16 år skolpliktiga
            och undervisning i grundskolan är obligatorisk för alla barn i
            Sverige. Ingen har rätt att hindra ett barn att delta i den obligatoriska
            undervisningen, inte ens barnets föräldrar. Med detta anser vi
            att barnets rättighet att själv utveckla sin identitet utan religiös
            indoktrinering måste ges ett tydligare uttalat aktivt stöd från
            skolans sida.
          </p>
          <p xml:id="i-RcGebz8GBZ9iqHkStvCuB8">
            De flesta religiösa urkunder uttrycker föreställningar som inte
            går att förena med läroplanens skrivningar om demokrati. Många
            religiösa samfund tolkar dessutom dessa skrifter på ett extremt
            sätt. Det kan till exempel gälla förhållandet mellan män och kvinnor
            och synen på homosexualitet.
          </p>
          <p xml:id="i-AJnCbL3bE7r1Uf4RMAyFNF">
            Utbildningsminister Jan Björklund har i olika sammanhang kritiserat
            religiösa skolor men har inte velat gå så långt att han ifrågasätter
            deras existens. Han har bland annat sagt att religiösa skolor
            är okej om de religiösa inslagen är frivilliga och inte är närvarande
            i undervisningen. Han har också uttalat sig om att kraven på dem
            som startar och finansierar skolor ska bli hårdare så att aktörer
            med extrema åsikter ska kunna stoppas. Dessutom menar han att
            tätare inspektioner från Skolinspektionen innebär en förbättring.
          </p>
          <p xml:id="i-LR21Z5d6jdLAz6BpoXzmUQ">
            Trots att ministern menar sig ha lösningarna är det inte helt
            klart vilka åtgärder det handlar om och hur de ska kunna förhindra
            religiös indoktrinering. Enligt redan gällande styrdokument ska
            undervisningen vara icke-konfessionell, så det är oklart hur det
            ska utvecklas. Frågan är också om det över huvud taget finns utrymme
            för frivillighet i en skolmiljö präglad av ideologisk ensidighet
            och social kontroll. Hårdare kontroll av dem som driver skolorna
            är givetvis bra, men hur ska de stoppas? Ska det finnas ett register
            över alla fundamentalister? Fler inspektioner kan också vara bra,
            men om lagstiftningen inte erbjuder något skydd för eleverna blir
            det ett slag i luften. Det finns också stora möjligheter för en
            skola att dölja det man inte vill att inspektionen ska upptäcka.
            Det saknas också förslag från regeringen om hur de religiösa inslagen
            inom barnomsorg och skola ska kunna kontrolleras och stävjas.
          </p>
        </div>
        <div type="ipQuestion">
          <p xml:id="i-TNmCM3dtJHGwZP16sJWSFd">
            Jag vill därför ställa följande frågor till utbildningsministern:
            <list rend="ordered">
              <item>
                1. Vilka konkreta åtgärder kommer utbildningsministern att vidta
                för att förhindra religiös påverkan i förskolan och skolan?
              </item>
              <item>
                2. Hur kommer utbildningsministern att agera för att frivilliga
                inslag i de konfessionella skolorna inte ska innehålla otillbörlig
                religiös påverkan?
              </item>
              <item>
                3. Kan utbildningsministern ge några exempel på aktörer med extremistiska
                åsikter som ska förbjudas att starta skolor?
              </item>
              <item>
                4. Kommer utbildningsministern att verka för att avskaffa religiösa
                förskolor och liknande?
              </item>
            </list>
          </p>
        </div>
      </div>
    </body>
  </text>
</TEI>
