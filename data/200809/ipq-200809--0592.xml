<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0592">
  <teiHeader>
    <fileDesc>
      <titleStmt>
        <title>Åtaganden i Baltic Sea Action Plan</title>
        <author>Johnson, Jacob (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtaganden i Baltic Sea Action Plan till Andreas Carlgren (c), miljöminister om Åtaganden i Baltic Sea Action Plan</title>
          <idno type="rdwebb">GW10592</idno>
          <ref type="dokument_url_text">http://data.riksdagen.se/dokument/GW10592/text</ref>
          <ref type="dokument_url_html">http://data.riksdagen.se/dokument/GW10592</ref>
          <ref type="dokumentstatus_url_xml">http://data.riksdagen.se/dokumentstatus/GW10592</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-H592WJyzrpAScLbT7A5yFY" corresp="i-CNBy5dFgNNyEozHVpAj93c">
          <date when="2009-08-25"/>
        </correspAction>
        <correspAction type="received" xml:id="i-9ho9MRXW1zoyqZdGH3UxEr" corresp="i-8KGHHqnCbosJuiWXSVH5vU">
          <date when="2009-09-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8HkrE8qxp5UFdk7Q2AUoGo">
            Interpellation 2008/09:592 Åtaganden i Baltic Sea Action Plan
            av Jacob Johnson (v) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-AqSUaZSqtnhZEYSKWTxQiQ">
            den 25 augusti
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JBkPGXeTk2FqhTMnsBwwiK">
            I november 2007 antog miljöministrarna runt Östersjön en strategi
            (Baltic Sea Action Plan) för att uppnå en god miljöstatus i Östersjön,
            Öresund och Kattegatt till år 2021. Strategin behandlar fyra huvudsegment
            – övergödning, farliga ämnen, biologisk mångfald och maritima
            frågor (sjöfart, olyckor med mera).
          </p>
          <p xml:id="i-D9KNmP9kV9ZHcWk7fJ69P5">
            I juli redovisade Naturvårdsverket ett stort antal åtgärder för
            att uppnå detta mål. Det största, svåraste och mest kostsamma
            problemet är övergödningen. Denna post står för över 90 procent
            av de uppskattade kostnaderna. Planen innebär för svensk del bland
            annat att de av människan påverkade utsläppen av kväve ska minska
            med 21 000 ton och av fosfor med 290 ton till Östersjön, Öresund
            och Kattegatt. De föreslagna åtgärderna från Naturvårdsverket
            och andra berörda myndigheter (främst Jordbruksverket) beräknas
            innebära en minskning med ca 15 400 ton kväve och ca 170 ton fosfor.
            Det saknas alltså antagligen ytterligare åtgärder för att nå målet.
          </p>
          <p xml:id="i-Ds8JMZLxp37wX3VQ8NjPPg">
            Naturvårdsverket bedömer att Sverige kan uppfylla sina åtaganden
            i planen utom när det gäller utsläppen av kväve till Kattegatt
            och fosfor till Egentliga Östersjön. 48 procent av kväveutsläppen
            i Kattegatt och 45 procent av de antropogena fosforutsläppen i
            Egentliga Östersjön kommer från jordbruket. Ett förslag som diskuteras
            i rapporten är omlokalisering av djurproduktion från kustnära
            områden till inlandsområden i och med att stallgödseln från djurproduktionen
            är en av orsakerna till övergödningsproblematiken. Även minskad
            animalieproduktion är en möjlig väg för att minska övergödningen.
          </p>
          <p xml:id="i-7UuBMpq2pv9aZhKcYEzkK5">
            De föreslagna åtgärderna handlar i huvudsak om förstärkning av
            redan pågående arbeten som Greppa näringen, utvidgade stödområden
            och höjda ersättningar för fånggrödor och vårbearbetning, minskad
            och förbättrad hantering av stallgödsel, högre ersättningar och
            utökade arealer för skyddszoner, anläggande av våtmarker med mera.
            Rapporten lyfter även fram reducerad jordbearbetning, det vill
            säga direktsådd utan plöjning, vilket förhindrar att jorden läggs
            bar under en lång tid med risk för erosion och läckage som följd.
            Ytterligare ett förslag som föreslås i rapporten, och som Vänsterpartiet
            länge lyft fram, är anläggning av musselodlingar för rening av
            vatten. En musselodling per ytenhet plockar bort mycket mer kväve
            och fosfor än en våtmark. Investeringar för mellan 0,5 och 1 miljard
            till musselodlingar skulle enligt beräkningar ge samma reningseffekt
            som investeringar för drygt 5 miljarder inom jordbruket.
          </p>
          <p xml:id="i-AzViSprFKUXVJQZ4ETSTPc">
            Positivt är också att rapporten som en potentiell åtgärd tar
            upp ”minskad kvävegödsling under ekonomiskt optimal nivå” som
            en potentiell åtgärd. En 30 procents minskad användning av gödsel
            (brödveteodlingarna undantagna) beräknas minska utsläppen av kväve
            i haven med 10 procent av det svenska betinget. I dag gödslas
            jordarna efter vad som är företagsekonomiskt optimalt utan hänsyn
            till konsekvenserna på miljön. Om man däremot tar hänsyn till
            den kostnad som uppstår i och med övergödningen så ju blir beräkningen
            annorlunda. Genom att fördela kostnaderna för övergödningen på
            förorenarna, jordbruket i detta fall, skulle användningen av gödsel
            med största sannolikhet minskas drastiskt.
          </p>
          <p xml:id="i-3QcyBQu6Adai8R1yAGf2hN">
            I dag går 43 procent av EU:s budget till jordbruksstöd. Dessvärre
            så är det enbart 10 procent av denna budget på drygt 1 000 miljarder
            kronor som går till det ekologiska lantbruket. Resten går till
            utvecklandet av storskaliga djurfabriker och industriella jordbruk.
            Det vill säga till den typ av verksamhet som genererar de problem
            man försöker komma till rätta med genom Baltic Sea Action Plan.
            Vänsterpartiet har länge drivit frågan att Sverige bör agera för
            att EU:s gemensamma jordbrukspolitik reformeras till att främst
            gynna omställningen till ekologiska jordbruk och djurhållning
            som säkras mot näringsläckage samt införa ytterligare åtgärder
            för att minska näringsläckaget till havsmiljön. I dagsläget fungerar
            miljöpolitiken kontraproduktivt då man stöder den verksamhet som
            skapar de största problemen.
          </p>
          <p xml:id="i-KQrhK7pMvUNiGozeGSvsZe">
            Vänsterpartiet föreslår även ökade stöd för miljöförbättrande
            åtgärder inom jordbruket. Finansieringen klaras genom en skattehöjning
            på handelsgödsel och bekämpningsmedel med 20 procent. Detta främjar
            även det ekologiska jordbruket och minskar mängden kemikalier
            i såväl marker som vattendrag och hav. I ett ekologiskt jordbruk
            anpassas även storleken på djurhållningen till hur mycket foder
            man kan odla, vilket minskar mängden gödsel och därmed också läckage
            av näringsämnen. Även förflyttningar av stora djurhållningar från
            läckagebenägna och kustnära områden bör prövas, bland annat för
            att minska kvävebelastningen på Kattegatt.
          </p>
          <p xml:id="i-7BTmhGQMNLkduQQ6YY6hBL">
            De sammanlagda kostnaderna bedöms av Naturvårdsverket till ca
            5 miljarder kronor per år för att nå hela det preliminära åtagandet.
            Men ett återställande av Östersjöns ekologiska status – 1950-talet
            är referensperiod – bör ses som en investering och som en avbetalning
            av den miljöskuld efterkrigstidsgenerationen dragit på sig. Det
            värde som våra hav förser oss med genom ekosystemtjänster överstiger
            många gånger kostnaderna för bevarande. Även om osäkerheten är
            stor vid beräkningen av kostnaderna och att en del av kostnaderna
            finansieras av EU via landsbygdsprogrammet så pekar allt på att
            staten måste öka sina insatser.
          </p>
        </div>
        <div type="ipQuestion">
          <p xml:id="i-PVpehk3Atm16rTttiiKPjo">
            Mot bakgrund av ovanstående vill jag fråga miljöminister Andreas
            Carlgren:
            <list rend="ordered">
              <item>
                1. Vad avser miljöministern att ta för initiativ för att Sverige
                ska klara sina åtaganden enligt Baltic Sea Action Plan vad gäller
                fosforutsläppen i Östersjön?
              </item>
              <item>
                2. Vad avser miljöministern att ta för initiativ för att Sverige
                ska klara sina åtaganden enligt Baltic Sea Action Plan vad gäller
                kväveutsläppen i Kattegatt?
              </item>
              <item>
                3. Vilka åtgärder avser miljöministern att vidta för att principen
                förorenaren ska betala ska gälla bland annat för jordbrukets bidrag
                till övergödningen av Östersjön och Kattegatt?
              </item>
              <item>
                4. Är miljöministern beredd att föreslå strukturella förändringar
                av det svenska jordbruket för att klara de svenska åtagandena
                enligt Baltic Sea Action Plan?
              </item>
              <item>
                5. Avser ministern att i budgeten för 2010 finansiera nödvändiga
                statliga insatser för att klara de svenska åtagandena enligt Baltic
                Sea Action Plan?
              </item>
              <item>
                6. Avser ministern att i budgeten för 2010 redovisa finansiering
                av nödvändiga statliga insatser för att klara de svenska åtagandena
                för att klara övergödningen till år 2016?
              </item>
            </list>
          </p>
        </div>
      </div>
    </body>
  </text>
</TEI>
