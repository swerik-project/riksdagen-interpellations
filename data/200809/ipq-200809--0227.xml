<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200809--0227">
  <teiHeader>
    <fileDesc>
      <titleStmt>
        <title>Kvinnors asylskäl</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors asylskäl till Tobias Billström (m), statsråd om Kvinnors asylskäl</title>
          <idno type="rdwebb">GW10227</idno>
          <ref type="dokument_url_text">http://data.riksdagen.se/dokument/GW10227/text</ref>
          <ref type="dokument_url_html">http://data.riksdagen.se/dokument/GW10227</ref>
          <ref type="dokumentstatus_url_xml">http://data.riksdagen.se/dokumentstatus/GW10227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KyqzVPrKrG7bpzX1X6JSCh" corresp="i-mN8mVTBvBYjtHLNThWLo4">
          <date when="2008-12-19"/>
        </correspAction>
        <correspAction type="received" xml:id="i-JbaLbVcjBYqQ1CkEbHnbPk" corresp="i-KPGvtK4s6Zp3E6XH6vj18n">
          <date when="2008-12-19"/>
        </correspAction>
        <correspAction type="answered" xml:id="i-C93hxX2HEA6ytwvz3Cv8G9" corresp="i-KPGvtK4s6Zp3E6XH6vj18n">
          <date when="2009-01-20"/>
        </correspAction>
        <correspContext corresp="i-C93hxX2HEA6ytwvz3Cv8G9">
          <ref type="record" target="prot-200809--059">Riksdagens protokoll 2008/09:59 Tisdagen den 20 januari</ref>
          <ref type="recordSection" target="unsetDivId">8 § Svar på interpellation 2008/09:227 om kvinnors asylskäl</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ln6TXvw5N4BqyWBaBfUT6T">
            Interpellation 2008/09:227 Kvinnors asylskäl av Kalle Larsson
            (v) till statsrådet Tobias Billström (m)
          </p>
        </div>
        <div type="ipqSubmissionInfo">
          <p xml:id="i-Jnb6xQ7vDNa4EX6ad34HG8">
            den 19 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FyXcWS4L9fEU8dogaeQH5z">
            Det råder allvarliga könsorättvisor i asylprocessen. Detta är
            ett faktum som riksdagen har konstaterat sedan lång tid.
          </p>
          <p xml:id="i-THhM9YRmJRCTLizyrnNp7G">
            En studie som Röda Korset nyligen genomfört belyser den allvarligt
            bristande kompetens som råder hos Migrationsverket om könsrelaterad
            förföljelse, om kvinnors egna asylskäl och om förhållanden i detta
            avseende i de länder varifrån asylsökande kvinnor kommer. Man
            konstaterar att en stor majoritet av asylhandläggarna inte följer
            de bestämmelser som riksdagen beslutat om och att många av dem
            inte ens känner till vilka regler som gäller.
          </p>
          <p xml:id="i-XXYg9TxuBWcRyMXSXx5Qde">
            Det handlar om de bestämmelser om flyktingskap och förföljelse
            på grund av kön och sexuell läggning som infördes med den nya
            utlänningslagen 2006. I och med detta införlivas nu könsrelaterad
            förföljelse som en del av Genèvekonventionens flyktingbegrepp.
            Härigenom har svensk lagstiftning erkänt att förföljelse på grund
            av kön eller sexuell läggning är asylskäl i sig.
          </p>
          <p xml:id="i-JM1pAZZr2DxQntiiTnj7jo">
            Härefter har också särskilda riktlinjer tagits fram i Migrationsverkets
            Utlänningshandbok om hur utredningar som rör kvinnors asylskäl
            ska gå till.
          </p>
          <p xml:id="i-WR2ihUFUjGcYyczJJhsp8j">
            Enligt Röda Korsets rapportering är dock särskilt de utredningar
            som görs om kvinnor som kommer tillsammans med sin familj mycket
            bristfälliga. Ofta utreds över huvud taget inte om kvinnorna har
            egna asylskäl. Bara i en tredjedel av de fall som studerats har
            kvinnorna fått frågan om de har några önskemål om utredarens,
            tolkens eller det offentliga biträdets kön. Frågor om könsrelaterad
            förföljelse har genomgående utelämnats.
          </p>
          <p xml:id="i-JvA27qFvhkzXVHABkpxpNK">
            Dessa brister medför att de asylskäl som kvinnor bär med sig
            systematiskt förbises och att asylsökande kvinnor därmed berövas
            en rättssäker prövning.
          </p>
          <p xml:id="i-4mLf5eUYuCC8cZ2qg92C1T">
            Ytterligare en aspekt av denna problematik handlar om den rättstillämpning
            som gäller om så kallad uppskjuten invandringsprövning. Den praxis
            som i dag är gällande på detta område innebär att utländska kvinnor
            som misshandlats av sin man under den tvååriga prövotiden för
            permanent uppehållstillstånd oftast blivit utvisade från Sverige
            om de brutit upp från förhållandet. Detta har medfört att många
            kvinnor sett sig tvingade att stanna kvar i förhållanden trots
            misshandel från mannens sida, eftersom en utvisning skulle leda
            till svåra konsekvenser i hemlandet.
          </p>
          <p xml:id="i-69JaHnKqk9aPPgFLJpUaJM">
            Riksdagen beslutade 2006 att det fanns skäl att närmare studera
            tillämpningen av nämnda bestämmelse i syfte att klarlägga huruvida
            skyddet för kvinnor och barn uppnår en godtagbar nivå.
          </p>
          <p xml:id="i-Nhd9GwTC2R7Rcft52pKAiz">
            Det är glädjande att det äntligen genomförts en utvidgning av
            flyktingbegreppet till att omfatta även förföljelse på grund av
            kön i enlighet med det synsätt som Vänsterpartiet länge förespråkat.
            Men för att detta ska ha någon verkan måste migrationsmyndigheterna
            följa lagstiftningen.
          </p>
        </div>
        <div type="ipQuestion">
          <p xml:id="i-HHS8MAafnMd55vv7gz4PHm">
            Jag vill mot bakgrund av vad som anförts fråga statsrådet Tobias
            Billström följande:
            <list rend="ordered">
              <item>
                1. På vilket sätt är statsrådet beredd att verka för att stärka
                genuskompetensen i asylprocessen i stort?
              </item>
              <item>
                2. Vilka åtgärder avser statsrådet att vidta för att tydliggöra
                att det ska vara ett mål för Migrationsverkets verksamhet att
                integrera ett genusperspektiv i asylprocessen?
              </item>
              <item>
                3. På vilket sätt avser statsrådet att verka för att Migrationsverket
                ska tillhandahålla obligatorisk utbildning om kvinnors asylskäl?
              </item>
              <item>
                4. Vilka åtgärder avser statsrådet att vidta för att förbättra
                länderkunskapen hos migrationsmyndigheterna angående könsrelaterad
                förföljelse?
              </item>
              <item>
                5. Är statsrådet beredd att genomföra en utvärdering av tillämpningen
                av den nya lagbestämmelsen om flyktingstatus på grund av förföljelse
                på grund av kön eller sexuell läggning?
              </item>
              <item>
                6. På vilket sätt avser statsrådet att verka för att komma till
                rätta med missförhållandena när det gäller den tvååriga prövotiden
                i ärenden som uppskjuten invandringsprövning?
              </item>
              <item>
                7. Vilka åtgärder avser statsrådet att vidta för att den som
                utsatts för människohandel för sexuella ändamål och som därav
                hyser en välgrundad fruktan för förföljelse ska kunna beredas
                skydd i Sverige?
              </item>
            </list>
          </p>
        </div>
      </div>
    </body>
  </text>
</TEI>
