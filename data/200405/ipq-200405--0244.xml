<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0244">
  <teiHeader>
    <fileDesc>
      <titleStmt>
        <title>papperslösa i Sverige</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>papperslösa i Sverige till statsrådet Hans Karlsson om papperslösa i Sverige</title>
          <idno type="rdwebb">GS10244</idno>
          <ref type="dokument_url_text">http://data.riksdagen.se/dokument/GS10244/text</ref>
          <ref type="dokument_url_html">http://data.riksdagen.se/dokument/GS10244</ref>
          <ref type="dokumentstatus_url_xml">http://data.riksdagen.se/dokumentstatus/GS10244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TkVokquHsGcLQzccJuEuyv" corresp="i-9CH1KbWwyrj8DRqAQB3Fza">
          <date when="2004-12-07"/>
        </correspAction>
        <correspAction type="received" xml:id="i-JyYGswePpBuFU1macyCWcm">
          <date when="2004-12-07"/>
        </correspAction>
        <correspAction type="answered" xml:id="i-BLJf7afK6tGZg4oTkThv2C">
          <date when="2005-01-20"/>
        </correspAction>
        <correspAction type="received" xml:id="i-VhoyRkHqTVsRUVggq3DMxi" corresp="i-WMD43YDAt2Efk5C5qFXnaQ">
          <date when="2004-12-07"/>
        </correspAction>
        <correspAction type="answered" xml:id="i-5brU2xWHjyPjTRLgN53zQB" corresp="i-8NR1Z8tejozuay7fUnQPDP">
          <date when="2005-01-20"/>
        </correspAction>
        <correspContext corresp="i-5brU2xWHjyPjTRLgN53zQB">
          <ref type="record" target="prot-200405--061">Riksdagens protokoll 2004/05:61 Torsdagen den 20 januari</ref>
          <ref type="recordSection" target="unsetDivId">9 § Svar på interpellation 2004/05:244 om papperslösa i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F529syuM1pQ3KZNXzk6oBQ">
            Interpellation 2004/05:244 av Gustav Fridolin (mp) till statsrådet
            Hans Karlsson om papperslösa i Sverige
          </p>
        </div>
        <div type="ipqSubmissionInfo">
          <p xml:id="i-8Yw4dXhRSGdw9mjUXEF87d">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DmDx68RZqnjaGhVbyvJu3u">
            Förra sommaren avslöjades att en grupp människor som arbetade
            för Svenskt Stål AB arbetade under oacceptabla former. Personerna
            i fråga hade tillfälliga arbetstillstånd och var anställda av
            en tysk entreprenör som anlitades av SSAB. De tjänade mellan 5,70
            och 8 kr i timmen och det hände att de fick arbeta nattskift 21
            nätter i sträck utan vilodag. Skyddsutrustningen de hade att tillgå
            var undermålig. Det var först när en av de anställda dog som medarbetarnas
            utsatthet uppmärksammades och fackförbunden engagerade sig för
            att få stopp på övergreppen. Dessa medarbetare hade arbetat sida
            vid sida med sina svenska kolleger under en längre tid, men under
            helt andra förhållanden än kollegerna, som var organiserade i
            traditionella svenska fackförbund och skyddade av kollektivavtal.
            Tyvärr är dessa människors situation inte helt ovanlig i Sverige
            i dag.
          </p>
          <p xml:id="i-UgF2ggj1jyPHgxS4YLkgNB">
            Det handlar om papperslösa, människor som lever och arbetar i
            Sverige men som saknar alla de rättigheter som vi i dag tar för
            givna. Barn som inte får gå i skolan, vuxna som exploateras på
            en rättslös arbetsmarknad, människor som förnekas rätten till
            bostad. Uppgifterna om hur många papperslösa som lever i Sverige
            varierar, men de lägsta siffrorna talar om 5 000 personer.
          </p>
        </div>
        <div type="ipQuestion">
          <p xml:id="i-PkWfEsmhCPXCTJpyfsQYfR">
            De papperslösa arbetarna kan delas in i fem olika kategorier
            <list rend="unordered">
              <item>
                1.de som efter avslag på ansökan om asyl- eller uppehållstillstånd
                gått under jorden
              </item>
              <item>
                2.de som kommit hit på turistvisum men som arbetar i landet och
                som stannat kvar efter det att visat gått ut
              </item>
              <item>
                3.de som har tillfälliga arbets- eller uppehållstillstånd
              </item>
              <item>
                4.flyktingar som sökt asyl och vars ansökan är under beredning,
                och som därav är undantagna från kravet på arbetstillstånd
              </item>
              <item>
                5.de som kommit till landet som säsongsarbetare.
              </item>
            </list>
          </p>
          <p xml:id="i-6JT9RigEMEmVwvzAvr32gw">
            Det finns många exempel på extrema missförhållanden på den svenska
            arbetsmarknaden. Arbetare som inte får anställningskontrakt och
            som lever under ständigt hot att få sparken. Människor som tvingas
            acceptera skadliga arbetsförhållanden och en usel lön eftersom
            hotet om avvisning avskräcker dem från att ställa krav.
          </p>
          <p xml:id="i-WBLtKg9HWiGKfp8Aq6khoe">
            Deras barn förvägras rätten till utbildning, en fundamental mänsklig
            rättighet. Många av dessa människor står utanför hela det sociala
            skyddsnätet och har inte möjlighet att söka vård när de blir sjuka
            eller skadar sig. De lever i en rättslös värd där de inte har
            någon möjlighet att vända sig till polisen då de blivit utsatta
            för brott. En sexuellt utnyttjad kvinna kan inte vända sig till
            polisen @ då kastas hon ut ur landet.
          </p>
          <p xml:id="i-NufVFTcBv4ZM2oy8W88SqY">
            Papperslösa arbetar inom alla områden, inom byggbranschen och
            jordbrukssektorn, på städföretag och restauranger, som bärplockare
            och säsongsarbetare. Efterfrågan på billig och foglig arbetskraft
            finns både inom den öppna, legala arbetsmarknaden och inom den
            informella sektorn och i hushållen.
          </p>
          <p xml:id="i-4ieohGhqcDJ7VoG9wXHmfW">
            Socialdemokraterna har genom historien kämpat för arbetarnas
            rättigheter, och använder en retorik som låter påskina att man
            arbetar för de mest utsatta i samhället, men i realiteten står
            man för en hård och inhuman flyktingpolitik som tvingar fram en
            ny underklass i fullständig rättslöshet.
          </p>
          <p xml:id="i-25RbXTqXvWtca8NqfMuuPS">
            I Sverige beviljas extremt få, knappt 1 %, asyl i första instans.
            Inom EU ligger den siffran på mellan 10 och 30 %, i vårt grannland
            Danmark på 22 %. Sverige är också känt för långa handläggningstider.
            Den långa väntan får enorma konsekvenser på många olika sätt,
            en av de värsta aspekterna är apatiska flyktingbarn. Systemet
            tvingar människor att leva i ovisshet under många år, vilket leder
            till oro och passivisering. Många människor som befinner sig i
            väntan försöker under den tiden aktivt förbättra sin levnadssituation
            genom att söka sig ett arbete och hamnar då på en arbetsmarknad
            med extremt tuffa villkor. Människor som kommer att bidra till
            den svenska tillväxten, men som lever utanför välfärdssystemet.
          </p>
          <p xml:id="i-ArgiRHF6HSTjs4BYmnT3KH">
            Den svenska flyktingpolitiken leder alltså till att många människor
            går under jorden efter avvisningsbeslut. Sverige har fällts av
            FN:s tortyrkommitté nio gånger för att man avvisat flyktingar
            till länder där de riskerar tortyr. Inget annat land i världen
            har fällts så många gånger. Det faktum att det är så svårt att
            få asyl i Sverige trots skyddsbehov, gör att människor tvingas
            gå under jorden och ordna sin försörjning på den rättslösa arbetsmarknaden,
            i stället för att få asyl och tillgång till de rättigheter och
            skyldigheter som gäller för oss andra som bor här i landet.
          </p>
          <p xml:id="i-NbtiVedohezBxxSfBVFsUS">
            FN:s migrantarbetarkonvention som trädde i kraft förra sommaren
            syftar till att förbättra situationen för migrantarbetare världen
            över. Konventionen förpliktigar de länder som ratificerat den
            att garantera att grundläggande mänskliga rättigheter upprätthålls
            också för de människor som lever tillfälligt i landet. Den svenska
            regeringen har valt att inte ratificera konventionen. Hade konventionen
            gällt i Sverige skulle den svenska regeringen vara tvungen att
            åtgärda många av de problem som beskrivits vad gäller situationen
            för papperslösa. En skyldighet och möjlighet som den svenska regeringen
            valt bort.
          </p>
          <p xml:id="i-LKfkhr3rGrjqepycN8rFjR">
            För att de universella mänskliga rättigheterna ska gälla för
            alla anser Miljöpartiet att svenska staten under en begränsad
            tid ska utfärda en engångsamnesti för de som befinner sig i asylprocessen,
            eller har genomgått asylprocessen och varit i landet tolv månader
            eller längre utan permanent uppehållstillstånd. Detta oavsett
            om man är gömd eller ej. Detta följs rimligen av en bortre gräns
            på lika många månader i asylhandläggningen. Genom denna reform
            skulle i dag gömda människor få samma rättigheter och skyldigheter
            som vi andra och kunna lämna en situation av total rättslöshet.
            De får möjlighet att söka arbete hos seriösa arbetsgivare, de
            får tillgång till vård och barnen får tillgång till utbildning.
            En åtgärd av detta slag skulle dessutom innebära en enorm möjlighet
            till nystart för Migrationsverket och den nya instans- och processordning
            som planeras och som då blir av med hela den eftersläpning i handläggningen
            som Migrationsverket dragits med i många år.
          </p>
          <p xml:id="i-Cawg751GB845cXC2DGQxtC">
            Undertecknande och efterlevnad av konventionen om migrantarbetares
            rättigheter i kombination med denna amnesti för flyktingar kommer
            att leda till en förbättrad levnadssituation för många människor,
            samt innebära att Sverige tar ett stort steg mot avskaffandet
            av denna nya underklass.
          </p>
          <p xml:id="i-GYUrMkzJLtygGWyoyMcpkc">
            Mot bakgrund av det anförda vill jag fråga arbetsmarknadsministern:
          </p>
          <p xml:id="i-JWpxxMz7d66EXZAf6QvSeS">
            Vilka åtgärder avser statsrådet att vidtaga för att förbättra
            de papperslösa arbetarnas ställning på arbetsmarknaden?
          </p>
          <p xml:id="i-LnjR7ivN5p4v9qmt5UL4pV">
            Avser statsrådet att verka för att Sverige ratificerar konventionen
            om migrantarbetares rättigheter?
          </p>
          <p xml:id="i-CBqHArDjwcrdZsHuRmfXbB">
            Avser statsrådet att verka för att en engångsamnesti utfärdas
            enligt det anförda?
          </p>
        </div>
      </div>
    </body>
  </text>
</TEI>
