<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0273">
  <teiHeader>
    <fileDesc>
      <titleStmt>
        <title>barnens rätt vid skilsmässor</title>
        <author>Lindgren, Ulrik (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barnens rätt vid skilsmässor till justitieminister Thomas Bodström om barnens rätt vid skilsmässor</title>
          <idno type="rdwebb">GS10273</idno>
          <ref type="dokument_url_text">http://data.riksdagen.se/dokument/GS10273/text</ref>
          <ref type="dokument_url_html">http://data.riksdagen.se/dokument/GS10273</ref>
          <ref type="dokumentstatus_url_xml">http://data.riksdagen.se/dokumentstatus/GS10273</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSoE59R8vSeGm31iRSvpAz</idno>
            <persName>Ulrik Lindgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KARP6r4yT3XgSvFGnAd39U" corresp="i-XSoE59R8vSeGm31iRSvpAz">
          <date when="2004-12-20"/>
        </correspAction>
        <correspAction type="received" xml:id="i-RahUwJR5kPr64no6bcLnRR" corresp="i-STyFs6Gu3boin31eFp1bNM">
          <date when="2005-01-07"/>
        </correspAction>
        <correspAction type="answered" xml:id="i-54BUB6v8VDnYwfdkrapj8R" corresp="i-STyFs6Gu3boin31eFp1bNM">
          <date when="2005-01-21"/>
        </correspAction>
        <correspContext corresp="i-54BUB6v8VDnYwfdkrapj8R">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">16 § Svar på interpellation 2004/05:273 om barnens rätt vid skilsmässor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DayhCk49NFgBskEhN18sj6">
            Interpellation 2004/05:273 av Ulrik Lindgren (kd) till justitieminister
            Thomas Bodström om barnens rätt vid skilsmässor
          </p>
        </div>
        <div type="ipqSubmissionInfo">
          <p xml:id="i-5y8vx68ycVMMXvcMPGuZaH">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2HEQbcX78XjtTqcRrCRwRH">
            Varje år drabbas drygt 50 000 barn och ungdomar av att deras
            föräldrar skiljer sig eller separerar. I många fall leder separationen
            till en lång och utdragen rättsprocess där barnet, som det tvistas
            om, sällan får komma till tals.
          </p>
          <p xml:id="i-S3JiiMxRjC3rm8Tm2Krkq">
            Genom vårdnadsreformen 1998 gavs domstolar rätt att, med utgångspunkt
            av barnets bästa, förordna om gemensam vårdnad trots att en av
            parterna motsatte sig härom. I debatten som följde befarades att
            man slentrianmässigt skulle döma till gemensam vårdnad även i
            de fall där den ena föräldern gjort sig skyldig till våldsbrott
            mot sin familj. Härigenom skulle såväl den skadelidande föräldern
            som barnet hamna i en mycket prekär situation. Flera remissinstanser,
            däribland Riksförbundet mot Sexuella Övergrepp, pekade på att
            "en öppning för gemensam vårdnad mot en förälders vilja innebär
            ett stort hot mot misshandlade kvinnor och att föräldrar som kämpar
            för att skydda sina barn ställs inför en än mer hopplös situation
            än i dag."
          </p>
          <p xml:id="i-U2pXr3mfEQdrvUYFtj9txa">
            Socialstyrelsen har nu i mål om vårdnad, boende och umgänge granskat
            661 domar från 1999 och 505 domar från 2002 som en uppföljning
            av ändringarna i föräldrabalken. I genomsnitt handlar det om 1,6
            barn per mål, sammanlagt 1 068 barn år 1999 och 786 barn år 2002.
            De flesta av barnen var mellan fyra och tolv år gamla.
          </p>
          <p xml:id="i-JJ7UrozYY5HZaUvMhEQ3x1">
            Rapporten bekräftar det många omvittnat. Bara i cirka en femtedel
            av domarna är barnets inställning tydlig och i hälften av fallen
            framgår inte barnets åsikt eller vilja över huvud taget! Rapporten
            anger att "i knappt hälften av målen döms till gemensam vårdnad
            mot en förälders vilja, ibland även när våld förekommit och samarbetsproblemen
            förefaller vara stora". Att man förordnat om gemensam vårdnad
            trots att våldet inom familjen dokumenterats genom fällande dom
            får anses högst anmärkningsvärt, särskilt mot bakgrund av förarbetsuttalandena
            vari anges att en förälder torde vara olämplig som vårdnadshavare
            i de fall han gjort sig skyldig till våld mot barnet eller mot
            den andre föräldern.
          </p>
          <p xml:id="i-Hry5R31Fr9yLGX8yyZyDd8">
            Barnombudsmannen har i rapporter pekat på vikten av att barnet
            verkligen blir hört och får sin vilja uttryckt i den rättsliga
            processen. Enligt artikel 12 i FN:s konvention om barnets rättigheter
            (barnkonventionen) ska barn ha rätt att uttrycka sin mening i
            alla frågor som rör det och barnets åsikter ska tillmätas betydelse
            i förhållande till barnets ålder och mognad.
          </p>
          <p xml:id="i-3AZTbzGSqo2V5ETcFoZCDr">
            Vad tänker statsrådet vidta för åtgärder för att barnet verkligen
            ska få sin vilja uttryckt och få ett reellt inflytande i utformandet
            av vårdnad, boende och umgänge vid sina föräldrars skilsmässa?
          </p>
        </div>
      </div>
    </body>
  </text>
</TEI>
