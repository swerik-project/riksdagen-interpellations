<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0357">
  <teiHeader>
    <fileDesc>
      <titleStmt>
        <title>ett svenskt deltagande i Natos snabbinsatsstyrka</title>
        <author>Widman, Allan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ett svenskt deltagande i Natos snabbinsatsstyrka till försvarsminister Leni Björklund om ett svenskt deltagande i Natos snabbinsatsstyrka</title>
          <idno type="rdwebb">GS10357</idno>
          <ref type="dokument_url_text">http://data.riksdagen.se/dokument/GS10357/text</ref>
          <ref type="dokument_url_html">http://data.riksdagen.se/dokument/GS10357</ref>
          <ref type="dokumentstatus_url_xml">http://data.riksdagen.se/dokumentstatus/GS10357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <persName>Allan Widman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-411NHuqct6SGVDTLqPtQg3" corresp="i-BUYvEhrSc9gnHcd6iS4eDJ">
          <date when="2005-02-03"/>
        </correspAction>
        <correspAction type="answered" xml:id="i-HrhxzuZn1ZPtGDrqC71gAQ">
          <date when="2005-02-17"/>
        </correspAction>
        <correspAction type="received" xml:id="i-MVEzdwP6AMFY5FmHZFKZ7A" corresp="i-CcdZckB2ErC625pmVtogZg">
          <date when="2005-02-03"/>
        </correspAction>
        <correspAction type="answered" xml:id="i-MPdiNbNHwpRDQpbr8yhDBd" corresp="i-CcdZckB2ErC625pmVtogZg">
          <date when="2005-02-17"/>
        </correspAction>
        <correspContext corresp="i-MPdiNbNHwpRDQpbr8yhDBd">
          <ref type="record" target="prot-200405--078">Riksdagens protokoll 2004/05:78 Torsdagen den 17 februari</ref>
          <ref type="recordSection" target="unsetDivId">13 § Svar på interpellation 2004/05:357 om ett svenskt deltagande i Natos snabbinsatsstyrka</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CNqdh3gr4u3JYNQ1a3be8K">
            Interpellation 2004/05:357 av Allan Widman (fp) till försvarsminister
            Leni Björklund om ett svenskt deltagande i Natos snabbinsatsstyrka
          </p>
        </div>
        <div type="ipqSubmissionInfo">
          <p xml:id="i-Fwrvxevx6UHMAcyzJmuyEN">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KVNYnGmDQi4LuqChmxKGGe">
            Krigen i före detta Jugoslavien avslöjade tydligt frånvaron av
            verkningsfulla instrument för att hantera kriser med militära
            inslag i Europa. Det blev startskottet för en fördjupad gemensam
            utrikes- och säkerhetspolitik, och en europeisk, EU-ledd, krishanteringsförmåga.
            Europa kommer genom bland annat det nya fördraget i högre grad
            samla sig till åtgärder av såväl civil som militär karaktär för
            att hantera kriser och konflikter i vårt närområde.
          </p>
          <p xml:id="i-HH962aGi5CFufmwVxmomT7">
            EU-länderna har beslutat om samarbete för krishantering i vilket
            de militära medlen är centrala. Samarbetet är frivilligt, och
            regeringen och en stor riksdagsmajoritet har redan bejakat det.
            Sverige har tidigare beslutat att delta med militär personal i
            EU-insatser i Makedonien och Kongo.
          </p>
          <p xml:id="i-RHP5BMLomfg6XubPXsXUKD">
            EU har under 2004 satt upp nya mål för att stärka sin förmåga
            att hantera kriser och konflikter runtom i världen. Under 2003
            lanserades ett initiativ för att stärka snabbinsatsförmågan. Förslaget
            innebär att så kallat battle groups, stridsgrupper, upprättas
            och ska kunna användas för krishantering samt konfliktförebyggande,
            humanitära insatser, fredsbevarande och fredsframtvingande insatser.
            Kort sagt alla uppdrag som omfattas av de så kallade Petersbergsuppgifterna.
            En stridsgrupp ska omfatta ca 1 500 man och ska kunna vara på
            plats i ett krisområde inom tio dagar efter att beslut tagits
            i rådet. De medlemsländer som bidrar till styrkan sätter upp en
            egen stridsgrupp eller gör det tillsammans med annat medlemsland.
          </p>
          <p xml:id="i-S4VkfRpyEsLWRu2s9mdQjv">
            Vid försvarsministrarnas ministerrådsmöte den 22 november 2004
            tillkännagavs att Sverige, tillsammans med Finland och Norge,
            planerade att bidra till EU:s så kallade snabbinsatsstyrka. Sverige
            kommer att ta det övergripande ansvaret för denna styrka som beräknas
            vara operativ den 1 januari 2008. Senare har även Estland inbjudits
            att delta i den skandinaviska styrkan.
          </p>
          <p xml:id="i-Wfbtvwyvcgb8vhMUxXDK4e">
            På Natotoppmötet i Prag 2002 presenterades planerna på att inom
            Nato bilda en egen förmåga till snabba krishanteringsinsatser,
            Nato Response Force (NRF). Parallellt med EU bygger även Nato
            upp förband som med kort varsel ska kunna förflyttas över stora
            avstånd. Utgångspunkten är ett beslut av berörda länders regeringar
            eller parlament. Styrkan kommer att ha uppnått full kapacitet
            oktober 2006. Då kommer 21 000 soldater vara beredda att rycka
            in med mellan fem och trettio dagars varsel. Vid denna tidpunkt
            blir det också möjligt för Natos partnerländer att anmäla sig
            till styrkeregistret. Nato utesluter dock inte att partnerländer
            bidrar till en eventuell insats även före oktober 2006.
          </p>
          <p xml:id="i-SSr7fUb7nUjEjY4zs6SYFP">
            Ett angeläget mål måste vara att inkludera så många länder som
            möjligt i den internationella krishanteringen. Precis som EU:s
            snabbinsatsstyrka främst är ägnad att stärka FN:s roll har NRF
            ett motsvarande syfte. Huruvida bidragande länder är medlemmar
            i den organisation som sätter upp förmågan blir därför av underordnad
            betydelse. På samma sätt som icke-medlemmen Norge nu bidrar till
            EU:s snabbinsatsförmåga, bör därför Sverige bidra med förband
            till NRF. Det ligger i Europas och även Sveriges intresse att
            det ömsesidiga beroendet ökar när det gäller uppbyggnaden av internationell
            krishanteringsförmåga. Det ökar förtroendet mellan länder och
            motverkar unilateralt agerande. Inte minst starkare transatlantiska
            relationer bidrar på detta sätt till fred och säkerhet i vår värld.
          </p>
          <p xml:id="i-URqjPYwcuFLe6BnKkRMxKV">
            Frågan om eventuella samövningar mellan NRF och EU:s battle groups,
            liksom frågan om möjlighet för partnerländer som Sverige att delta
            i dessa övningar, är en just nu aktuell diskussion. Samövningar
            för att undvika dubblering och främja samordning mellan EU:s snabbinsatsstyrka
            och NRF skulle vara välkommet, liksom Sveriges deltagande i dessa
            övningar.
          </p>
        </div>
        <div type="ipQuestion">
          <p xml:id="i-Bg3qzRQxd16mfG6PLrsft9">
            Mot bakgrund av det ovan anförda önskar jag ställa följande frågor
            till försvarsministern:
            <list rend="unordered">
              <item>
                1. Är försvarsministern beredd att låta Sverige i framtiden,
                i någon form, bidra till Natos snabbinsatsstyrka, Nato Response
                Force?
              </item>
              <item>
                2. Avser försvarsministern att arbeta för att Sverige som partnerland,
                ska delta i samövningar mellan EU:s battle groups och NRF?
              </item>
            </list>
          </p>
        </div>
      </div>
    </body>
  </text>
</TEI>
