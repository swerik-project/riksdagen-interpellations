<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0480">
  <teiHeader>
    <fileDesc>
      <titleStmt>
        <title>de bortförda barnen</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>de bortförda barnen till utrikesminister Laila Freivalds om de bortförda barnen</title>
          <idno type="rdwebb">GS10480</idno>
          <ref type="dokument_url_text">http://data.riksdagen.se/dokument/GS10480/text</ref>
          <ref type="dokument_url_html">http://data.riksdagen.se/dokument/GS10480</ref>
          <ref type="dokumentstatus_url_xml">http://data.riksdagen.se/dokumentstatus/GS10480</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Annelie Enochson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Tc3Gmq2R5WhJen1s9SmvWx" corresp="i-TECanR77Prb79DHwPvLitN">
          <date when="2005-03-18"/>
        </correspAction>
        <correspAction type="received" xml:id="i-BKiJ1NfFqgu4MBZY7gxAPC" corresp="i-4CwyNH4xXJhZj5wdBAzmSY">
          <date when="2005-03-18"/>
        </correspAction>
        <correspAction type="answered" xml:id="i-FYX1FPpy5eib1xWCWbMBze" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-FYX1FPpy5eib1xWCWbMBze">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">11 § Svar på interpellation 2004/05:480 om de bortförda barnen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V1u1xBhkT9CvyY3rYbDcu9">
            Interpellation 2004/05:480 av Annelie Enochson (kd) till utrikesminister
            Laila Freivalds om de bortförda barnen
          </p>
        </div>
        <div type="ipqSubmissionInfo">
          <p xml:id="i-88Xxarv9CFip9MsJ2xXjcZ">
            den 18 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DsGRNt19cVDPomBN9q8nhv">
            I dag är ca 100 svenska barn bortförda eller kvarhållna i utlandet
            mot en förälders vilja. I några fall vet inte ens föräldern om
            barnet lever. Enligt UD har antalet ärenden under den senaste
            femårsperioden fördubblats.
          </p>
          <p xml:id="i-U9jmpgjLfJVPrADaDyhmbe">
            Sverige har skrivit under barnkonventionen där det står att barnets
            bästa ska sättas främst. I konventionens artikel 11 sägs vidare
            att medlemsländerna ska bekämpa att barn olovligen förs bort eller
            hålls kvar i ett annat land än hemlandet. Sverige har även skrivit
            under Haagkonventionen där det står "ändamålet med konventionen
            är att säkerställa ett snabbt återförande av barn som olovligen
            har förts ut eller kvarhållits i en fördragsanslutande stat".
          </p>
          <p xml:id="i-V32tVmLvPx6tT9Tj5NhkP">
            Det finns fyra handläggare på UD som handlägger frågan om alla
            dessa bortförda barn. När man pratar med föräldrar till dessa
            bortrövade barn så är de besvikna över att de inte blir bemötta
            på ett tillfredsställande sätt utan med nonchalans från UD. De
            menar att de själva fått jobba hårt för att få kontakt med ansvarig
            handläggare och för att få veta vad som händer med barnen.
          </p>
          <p xml:id="i-UACGGGoniUPM6kR3wi1He2">
            Vid mina kontakter med ambassadpersonal i olika länder har det
            framkommit att alla tycker att just frågan om bortrövade barn
            tillhör de jobbigaste, svåraste och tyngsta arbetsuppgifterna.
            Det är därför anmärkningsvärt att UD inte har mer personal och
            en högre utbildning för dessa tunga uppgifter som att få hem de
            bortrövade barnen.
          </p>
          <p xml:id="i-Pobrn22inaDGVjkyFFk6YT">
            Många av föräldrarna vittnar om vilken oerhört svår ekonomisk
            situation de hamnar i när deras barn blir bortrövade. Det är många
            som inte kan få rättshjälp eftersom de ligger precis ovanför gränsen
            för en årsinkomst på 240 000 kr. UD uppmanar föräldrarna att skaffa
            advokater för att de ska kunna få hjälp med att få hem sina barn.
            Att avlöna en svensk och kanske även utländsk advokat är självklart
            mycket kostsamt.
          </p>
          <p xml:id="i-9zZQ78NXRBTw7JWC88HtyP">
            Den mycket svåra ekonomiska situationen uppstår i ett läge när
            föräldrarna samtidigt är oerhört utsatta, oroliga och vilsna.
            De lever i ett trauma, i en katastrof där deras barn är bortrövade,
            kidnappade. I kontakten med föräldrarna krävs det därför en stor
            grad av empati, medmänsklighet och engagemang. Personalen på UD
            måste kunna hantera denna stress och bistå psykologiskt. Därför
            borde det vara en självklarhet att alla föräldrar till dessa bortrövade
            barn får en personlig handläggare och konkreta handlingsplaner
            för varje ärende. Dessa handlingsplaner ska läggas upp i samråd
            med föräldrarna. Handläggarna ska vara anträffbara och ha informationsplikt
            minst var 14:e dag för att informera föräldrarna om hur långt
            ärendet kommit.
          </p>
          <p xml:id="i-27Z8iyKSVmfBki3BsHesLu">
            Det borde även vara en självklarhet att Sveriges olika ambassader
            hjälper till med att översätta material åt föräldrarna utan kostnad.
            Det finns ca 2 500 anställda inom UD, människor med stor språkkompetens.
            Dessa borde ha som prioriterad uppgift att ta hand om svenska
            medborgare, var i världen de än befinner sig, och att få hem bortrövade
            barn borde komma främst.
          </p>
          <p xml:id="i-K1SAoVrQZJK1pHrHULcNrk">
            Det är inte rimligt att det ska vara så lätt att röva bort ett
            barn från Sverige. Det kan starkt ifrågasättas om Utrikesdepartementet
            sköter sitt uppdrag när inte tillräckligt med personal avsätts
            för att hjälpa dessa våra minsta medborgare.
          </p>
          <p xml:id="i-UGdvyb5TNEba5yg7eMVZWN">
            Vilka åtgärder avser statsrådet att vidta så att föräldrar till
            bortförda barn får den hjälp som krävs för att få hem sina barn?
          </p>
          <p xml:id="i-JhELCzbuDDPu6rfXRuhDhX">
            Avser statsrådet att vidta åtgärder så att föräldrar till bortförda
            barn får rättshjälp, trots att kravet på högsta årsinkomst överskrids?
          </p>
          <p xml:id="i-XkrRXZf8ChgH7ghwRVBVZp">
            Avser statsrådet att vidta åtgärder så att föräldrar till bortförda
            barn får en personlig handläggare med informationsplikt och att
            en konkret handlingsplan upprättas i varje ärende?
          </p>
          <p xml:id="i-NS5i75KqnfjbYvitFwTgBk">
            Avser statsrådet att vidta åtgärder så att föräldrar till bortförda
            barn får hjälp med översättning av dokument utan någon kostnad?
          </p>
          <p xml:id="i-DtYnBQKtuCTBTv19GShjKc">
            Avser statsrådet att vidta åtgärder för att utöka antalet anställda
            som handhar frågor om bortförda barn inom Utrikesdepartementet?
          </p>
        </div>
      </div>
    </body>
  </text>
</TEI>
