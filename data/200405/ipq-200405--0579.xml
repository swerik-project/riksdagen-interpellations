<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0579">
  <teiHeader>
    <fileDesc>
      <titleStmt>
        <title>den nya MR-lagstiftningen i Turkiet</title>
        <author>Lundström, Sten (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den nya MR-lagstiftningen i Turkiet till utrikesminister Laila Freivalds om den nya MR-lagstiftningen i Turkiet</title>
          <idno type="rdwebb">GS10579</idno>
          <ref type="dokument_url_text">http://data.riksdagen.se/dokument/GS10579/text</ref>
          <ref type="dokument_url_html">http://data.riksdagen.se/dokument/GS10579</ref>
          <ref type="dokumentstatus_url_xml">http://data.riksdagen.se/dokumentstatus/GS10579</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YaN1jaPx75LMCzcGaN8cCm</idno>
            <persName>Sten Lundström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E7VtrEJ8EdJTR9LGW6EkJJ" corresp="i-YaN1jaPx75LMCzcGaN8cCm">
          <date when="2005-05-11"/>
        </correspAction>
        <correspAction type="received" xml:id="i-LtvaEetNEQubgT6J3JUt1q" corresp="i-4CwyNH4xXJhZj5wdBAzmSY">
          <date when="2005-05-11"/>
        </correspAction>
        <correspAction type="answered" xml:id="i-ftcq9CnyCcg82Jz4LGg2N" corresp="i-4CwyNH4xXJhZj5wdBAzmSY">
          <date when="2005-05-30"/>
        </correspAction>
        <correspContext corresp="i-ftcq9CnyCcg82Jz4LGg2N">
          <ref type="record" target="prot-200405--129">Riksdagens protokoll 2004/05:129 Måndagen den 30 maj</ref>
          <ref type="recordSection" target="unsetDivId">4 § Svar på interpellation 2004/05:579 om den nya MR-lagstiftningen i Turkiet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NfQzaKmZRV33n8UW5xgx5p">
            Interpellation 2004/05:579 av Sten Lundström (v) till utrikesminister
            Laila Freivalds om den nya MR-lagstiftningen i Turkiet
          </p>
        </div>
        <div type="ipqSubmissionInfo">
          <p xml:id="i-XADMiDt643YEjow8BLRhHk">
            den 11 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V2DHtejUeuBaq4nB2PFJDq">
            Ordföranden för det kurdiska partiet Dehaps kommitté för rättvisa
            och mänskliga rättigheter, Orphan Mirogolu, meddelar i en rapport
            att fem människor i Sirnak dött till följd av tortyr under de
            två första månaderna 2005. Det är de grövsta brotten begångna
            mot Dehapmedlemmars mänskliga rättigheter som han rapporterar.
          </p>
          <p xml:id="i-6f1EPgkmKRn2goWdLC3ukb">
            Sedan följer en lång lista av MR-brott som begåtts mot Dehapmedlemmar
            i en rad städer såsom Erzincan, Bursa, Aydin, Diyarbakir, Bitlis,
            Siirt, Mardin, Mus, Urfa, Mersin, Izmir, Manisa, Antep, Kars och
            Istanbul. Detta inträffar alltså vid en tidpunkt då Turkiet genomfört
            en rad förändringar i den turkiska lagstiftningen som ansetts
            så genomgripande att landet beviljats förhandlingsdatum för ett
            medlemskap i EU.
          </p>
          <p xml:id="i-GMRXuukoQU63WQN2iKxBmq">
            Men det är inte bara Dehappartiets medlemmar som drabbats av
            MR-brott begångna av turkiska myndigheter. En nationalistisk,
            för att inte säga chauvinistisk, våg sveper över Turkiet. Två
            pojkar, 12 och 14 år gamla, släpar den turkiska flaggan på marken
            under det kurdiska nyårsfirandet den 21 mars. Militärledningen
            förklarar för nationen att landsförrädarna ska "läxas upp". Med
            andra ord: ytterligare våldsdåd är att vänta. Majoriteten av medierna
            deltar i den nationalistiska hysterin.
          </p>
          <p xml:id="i-9s8GUke2KrxkNmajnbkeu8">
            Anhöriga och vänner till fängslade har under decennier delat
            ut flygblad till stöd för fängslade vänner och familjemedlemmar
            utanför fängelseportarna. Plötsligt samlas en folkmassa. Lynchstämning
            mot flygbladsutdelarna uppstår. Polisen lyckas skydda dem, men
            anklagar dem sedan för att de förorsakat lynchstämning. Ingen
            i lynchmobben ställs inför rätta.
          </p>
          <p xml:id="i-5QgKtV1vPKDU1HBC9divEc">
            Författaren Orhan Pamuk talade i en schweizisk tidning om det
            folkmord på armenier, assyrier/syrianer och kaldéer, som inträffade
            i det ottomanska riket 1915 och under de närmast följande åren.
            "Ingen vågar tala om det, därför måste jag göra det", förklarade
            Pamuk. Sedan dess har Pamuk utsatts för hotelser av militärer
            och andra myndighetspersoner. Guvernören i Isparta har sänt ut
            uppmaningar till samtliga skolor och bibliotek att bränna Pamuks
            böcker @ en uppmaning som i alla europeiska länder väcker fasaväckande
            minnen till liv. Enligt den nya turkiska strafflagen är det straffbart
            att tala om det som hände 1915 som ett folkmord. Likaledes är
            det enligt 35 § i strafflagen förbjudet att säga att Turkiet borde
            lämna Cypern.
          </p>
          <p xml:id="i-97U217osoFUsqaMyY1ZWfF">
            Människorättsorganisationen IHD har publicerat en rapport om
            kränkningar av de mänskliga rättigheterna under 2004. Enligt denna
            rapport var antalet personer som utsattes för tortyr 1 040 under
            2003. Under 2002, 2001 och 2000 var antalet tortyrfall 876, 862
            respektive 594. Antalet utomrättsliga avrättningar under 2004
            var 47 och 44 år 2003. Antalet åtalade för olämpliga politiska
            yttranden har likaledes ökat.
          </p>
          <p xml:id="i-X8QFQ7Pw6YZKVSsy3epXpi">
            Det turkiska rättsväsendet fungerar på ett sätt som skapar rättsosäkerhet.
          </p>
          <p xml:id="i-7DkDd47ewtysqAJbY3roVZ">
            Nazime Ceren Salmanoglu, 16 år, och Fatma Deniz Polattas, 19
            år, anklagades i mars 1999 för att tillhöra PKK. De våldtogs,
            hängdes i armarna och misshandlades. Under tortyr tvingades de
            medge att de var medlemmar i PKK. Dessa bekännelser låg till grund
            för långa fängelsedomar. Nazime frigavs i slutet av förra året
            på grund av ändringar som vidtagits i den turkiska brottsbalken.
            Fatma Deniz Polattas är fortfarande fängslad.
          </p>
          <p xml:id="i-S1ENx5KnWGpDFqbCz24oF2">
            Fyra poliser åtalades senare för tortyren. Rättegången sköts
            upp 30 gånger. Rättsprocessen och utredningarna har varit undermåliga.
            Grundliga psykiatriska bedömningar bekräftade tortyr och våldtäkt.
            Domstolen avvaktade därefter under 28 månader rapporter från Turkiets
            rättsmedicinska institut. Domstolen avfärdade sedan fallet "i
            brist på bevis". Minst en medlem i ledningen för det institut
            som utfört den rättsmedicinska undersökningen har tidigare fått
            disciplinära straff för att ha mörklagt tortyr. I ett så korrupt
            system skapas inget förtroende för myndigheter och domstolar.
          </p>
          <p xml:id="i-GeEAo7pDDu8wPMqVpMc6Ac">
            Den assyrisk/syrianska och kaldéiska minoriteten i landet utsätts
            på olika sätt för diskriminering och förföljelser. Turkiska staten
            genomförde 1984 konventionsstridiga konfiskationer av fastigheter
            tillhörande dessa minoriteter. Man har omvandlat kyrkor till moskéer.
            År 2000 förstörde myndigheterna i Midyat ett helt kvarter med
            omkring 50 historiskt värdefulla hus tillhörande assyrier, syrianer,
            armenier och greker. Stiftelser av armenier, assyrier/syrianer
            och kaldéer behandlas inte på samma sätt som turkiska utan diskrimineras
            på olika sätt.
          </p>
          <p xml:id="i-CvgzZi1adQ3hpV6YksvQND">
            De brott mot mänskliga rättigheter jag räknat upp vittnar om
            ett utifrån europeisk utgångspunkt djupt liggande och allvarligt
            systemfel när det gäller den turkiska statens sätt att fungera.
            Det handlar inte bara om att ändra i lagböckerna. Det som står
            i dem måste också tillämpas. Sker inte detta är de ändringar som
            genomförts i den turkiska lagstiftningen på senare tid inte något
            som man kan fästa något avseende vid i samband med kommande förhandlingar
            inför ett turkiskt medlemskap i EU.
          </p>
        </div>
        <div type="ipQuestion">
          <p xml:id="i-JY1fJ9P8KUykR94NmRm9R8">
            Jag vill fråga utrikesministern:
            <list rend="unordered">
              <item>
                1. Vilka initiativ avser utrikesministern att vidta för Sveriges
                del och inom EU för att förmå den turkiska regeringen och dess
                myndigheter att tillämpa den lagstiftning som nyligen togs för
                att förbättra situationer när det gäller mänskliga rättigheter
                i landet?
              </item>
              <item>
                2. Vilka initiativ avser utrikesministern att vidta för Sveriges
                del och inom EU för att förmå Turkiet att ta ytterligare steg
                när det gäller att utveckla demokratin och rättssäkerheten?
              </item>
              <item>
                3. Vilka initiativ avser utrikesministern att vidta för Sveriges
                del och inom EU för att förmå den turkiska regeringen och turkiska
                myndigheter att tillgodose de etniska minoriteternas rättigheter
                när det gäller rätten till liv, arbete och egendom?
              </item>
              <item>
                4. Vilka initiativ avser utrikesministern att vidta för Sveriges
                del och inom EU för att förmå den turkiska regeringen och dess
                myndigheter att upphöra med förföljelserna av oppositionella partier
                och grupper?
              </item>
              <item>
                5. Vilka initiativ avser utrikesministern att vidta för Sveriges
                del och inom EU för att Turkiet i framtiden redovisar metoder
                och resultat när det gäller implementeringen av den nya MR-lagstiftningen?
              </item>
            </list>
          </p>
        </div>
      </div>
    </body>
  </text>
</TEI>
