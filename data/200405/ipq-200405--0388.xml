<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0388">
  <teiHeader>
    <fileDesc>
      <titleStmt>
        <title>villkoren för hemförsäkringen</title>
        <author>Johansson, Lars (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>villkoren för hemförsäkringen till justitieminister Thomas Bodström om villkoren för hemförsäkringen</title>
          <idno type="rdwebb">GS10388</idno>
          <ref type="dokument_url_text">http://data.riksdagen.se/dokument/GS10388/text</ref>
          <ref type="dokument_url_html">http://data.riksdagen.se/dokument/GS10388</ref>
          <ref type="dokumentstatus_url_xml">http://data.riksdagen.se/dokumentstatus/GS10388</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <persName>Lars Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-F3tp9BRxSGtyvhtJAjsAtB" corresp="i-H5HJUuQkcmeBKzDKgSJFMx">
          <date when="2005-02-16"/>
        </correspAction>
        <correspAction type="received" xml:id="i-SSPDmXoUJfqcaP28XnKfm8" corresp="i-STyFs6Gu3boin31eFp1bNM">
          <date when="2005-02-16"/>
        </correspAction>
        <correspAction type="answered" xml:id="i-VHuxL4d3dPV5dM94X9rzwi" corresp="i-9fdWbFK67588CD12XaNZBq">
          <date when="2005-03-04"/>
        </correspAction>
        <correspContext corresp="i-VHuxL4d3dPV5dM94X9rzwi">
          <ref type="record" target="prot-200405--085">Riksdagens protokoll 2004/05:85 Fredagen den 4 mars</ref>
          <ref type="recordSection" target="unsetDivId">3 § Svar på interpellation 2004/05:388 om villkoren för hemförsäkringen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TRFHF5RW6e1zcrGcxGHKCd">
            Interpellation 2004/05:388 av Lars Johansson (s) till justitieminister
            Thomas Bodström om villkoren för hemförsäkringen
          </p>
        </div>
        <div type="ipqSubmissionInfo">
          <p xml:id="i-2icSf6ATXmGgEQcWSc3YBP">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LQejM2esgYnEBude8Jo83P">
            Nyligen har Länsförsäkringar beslutat att kraftigt höja självrisken
            för hyresgäster som bor i området Gärdsås i Bergsjön i Göteborg.
            Hyresgästerna får självrisken höjd med omkring 400 %, vilket handlar
            om flera tusen kronor för en enskild hyresgäst. Länsförsäkringar
            motiverar beslutet med att området är skadedrabbat med bland annat
            många inbrott.
          </p>
          <p xml:id="i-3FSPFgLpebaG3Tx1zgR6kR">
            Gärdsås är ett område där medelinkomsten är låg och arbetslösheten
            hög. Det är därmed människor med små inkomster som nu drabbas
            av de höjda självriskerna, medan boende i mer välbärgade områden
            får betala betydligt mindre.
          </p>
          <p xml:id="i-Gny3QgWioKb3iZ5EPRtjsD">
            Hela tanken med försäkringar är att sprida riskerna hos en större
            grupp av individer. Ifall försäkringsbolagen kraftigt snävar in
            de områden eller de grupper av försäkringstagare som ska täcka
            kostnaderna kommer det innebära att vissa grupper får sina villkor
            kraftigt försämrade.
          </p>
          <p xml:id="i-6y5CthFN8bK6LiutZECvN7">
            De boende i det nu aktuella området som drabbas kan än så länge
            lösa problemet genom att byta försäkringsbolag. Länsförsäkringar
            förnekar inte heller att syftet med den kraftiga höjningen av
            självrisken kan vara att skrämma bort denna grupp kunder från
            bolaget.
          </p>
          <p xml:id="i-UNiPNMbbLDN1fiAabQQK5">
            Men om ett försäkringsbolag försöker bli av med olönsamma grupper,
            genom att försämra villkoren för dessa, är risken uppenbar att
            även andra bolag följer efter. Resultatet kan då bli att vissa
            grupper, bland annat människor som bor i socialt utsatta områden,
            står utan möjlighet att teckna en hemförsäkring. Det är en situation
            som redan råder i vissa länder.
          </p>
          <p xml:id="i-9ibQsmK8sqQ97cjQYyk19P">
            Det kan inte vara acceptabelt för samhället. Alla människor måste
            ha rätt till den trygghet som det innebär att ha en hemförsäkring.
            Även om skadefrekvensen och försäkringsbolagens kostnader varierar
            mellan olika områden, måste det rimliga vara att riskerna sprids
            på ett sådant sätt att villkoren inte blir orimliga för vissa
            grupper.
          </p>
          <p xml:id="i-AQU4M83JkMgzLTBsjKtB4K">
            Masoud Kamali, professor i socialt arbete vid Uppsala universitet,
            anser att Länsförsäkringars höjning av självrisken är diskriminering,
            eftersom det innebär att en viss grupp i samhället missgynnas.
          </p>
          <p xml:id="i-KspPfAJ83tMTYxasfuZ8f5">
            Avser ministern att vidta några åtgärder för att förhindra att
            försäkringsbolag missgynnar vissa grupper i samhället?
          </p>
          <p xml:id="i-UwJXtc7ueCQ7CccNQr9mRa">
            Vad tänker ministern göra för att säkerställa att alla människor
            har rätt till den trygghet som det innebär att ha en hemförsäkring?
          </p>
          <p xml:id="i-WPmQWXFC3t7Ho5i6zcZQ9E">
            Avser ministern att verka för att en statlig myndighet ges i
            uppdrag att kontrollera villkoren för försäkringstagare?
          </p>
        </div>
      </div>
    </body>
  </text>
</TEI>
