<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0648">
  <teiHeader>
    <fileDesc>
      <titleStmt>
        <title>regeringens stöd till ROKS</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens stöd till ROKS till statsrådet Jens Orback om regeringens stöd till ROKS</title>
          <idno type="rdwebb">GS10648</idno>
          <ref type="dokument_url_text">http://data.riksdagen.se/dokument/GS10648/text</ref>
          <ref type="dokument_url_html">http://data.riksdagen.se/dokument/GS10648</ref>
          <ref type="dokumentstatus_url_xml">http://data.riksdagen.se/dokumentstatus/GS10648</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-H5BG2iG4kPtkyRpS8yM2R8" corresp="i-SKjAmNScZ7eZ3a8Xy1J8hs">
          <date when="2005-05-23"/>
        </correspAction>
        <correspAction type="answered" xml:id="i-XsuaY8L2XaDheWkdr447zV">
          <date when="2005-06-08"/>
        </correspAction>
        <correspAction type="received" xml:id="i-SQ33hsvX5SxaKSKgj5UvjJ" corresp="i-UEQA68w6PM78ttj4KfvgwE">
          <date when="2005-05-24"/>
        </correspAction>
        <correspAction type="answered" xml:id="i-WEdouMMFH7wjbBHuMHXf9J" corresp="i-UPW2cbGnTUbMZaKTrot5Bh">
          <date when="2005-06-08"/>
        </correspAction>
        <correspContext corresp="i-WEdouMMFH7wjbBHuMHXf9J">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">25 § Svar på interpellation 2004/05:648 om regeringens stöd till Roks</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MTQGJtZkfRGYU8DkgwevbL">
            Interpellation 2004/05:648 av Maria Larsson (kd) till statsrådet
            Jens Orback om regeringens stöd till ROKS
          </p>
        </div>
        <div type="ipqSubmissionInfo">
          <p xml:id="i-LmH1b4pRFe1zUyYTAVoHLs">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9fskJ5YLVQ8i8GBFTqSWJh">
            Sveriges Television har i två program, Dokument inifrån den 15
            och den 22 maj, skildrat hur den radikala feminism som förespråkas
            av ledarna för Riksorganisationen för kvinnojourer (ROKS) har
            blivit den dominerande i den svenska politiska debatten. Utmärkande
            för ROKS radikalfeminism är fokuseringen på könskrig och ett vurmande
            för Valerie Solanas SCUM-manifest som proklamerar att män är en
            biologisk olycka och att det goda samhället uppnås först när de
            utrotats.
          </p>
          <p xml:id="i-EFC6k6XpNinfYdqAZZ3Cdp">
            ROKS syn på arbetet för jämställdhet har uppnått sin unika position
            i samhällsdebatten på grund av regeringens, och framför allt förra
            jämställdhetsministern Margareta Winbergs, stöd. ROKS ledning
            har haft en unik position i det nationella rådet för kvinnofrid
            och organisationen får årligen många miljoner kronor i stöd av
            regeringen.
          </p>
          <p xml:id="i-E18zET6yyucU5PPjK2PRyX">
            Trots att ROKS inte är den enda organisationen för kvinnojourer
            i Sverige och trots att många lokala kvinnojourer inte stöder
            ROKS politiska uppfattning, har regeringen gett ROKS och dess
            ledning en position av språkrör för Sveriges kvinnor.
          </p>
          <p xml:id="i-Smv69an4joQi3GZCDNSsiH">
            Varför har ROKS fortsatt den starka position i jämställdhetsarbetet
            som de har och varför fortsätter miljonstödet till denna politiserade
            centralorganisation år efter år? Vore det inte bättre att ge pengarna
            till kommunerna så att de bättre kan stödja de lokala organisationer
            som dagligen gör en fantastisk insats i arbetet för att hjälpa
            misshandlade kvinnor?
          </p>
          <p xml:id="i-UxwDK95KZr1p7tnUKB1kCo">
            SVT:s program skildrar utförligt hur ROKS och sedermera regeringen
            intagit en avvisande hållning till insatser för att hjälpa män
            som slår att sluta slå. Detta trots att Socialstyrelsen visat
            att internationella erfarenheter från bland annat Kanada pekar
            på att en majoritet av de män som får hjälp slutar att slå. Dokument
            inifrån berättade även om liknande erfarenheter från Norge.
          </p>
          <p xml:id="i-9pXDwcK2L9rLat9NDVKK93">
            Även i Sverige finns positiva erfarenheter av olika påverkansprogram
            som till exempel Fredman i Malmö. Fredman är en gruppverksamhet
            som syftar till att medvetandegöra mäns ansvar, attityder och
            värderingar samt att hjälpa män som slår att hitta alternativ
            till våldet. Programmet innefattar ett två timmars gruppmöte per
            vecka under ett år. Under perioden 1995 till våren 2002 hade Fredman
            kontakt med 111 män. Ungefär 70 % av dessa fullföljde programmet.
          </p>
          <p xml:id="i-9x4DLMErJsWFUjVsmxBbED">
            Den brist på agerande från regeringens sida som har blivit resultatet
            av det nära samarbetet med ROKS leder alltså till att många kvinnor
            i dag utsätts för våld som hade kunnat undvikas om regeringen
            haft en mer nyanserad bild av verkligheten.
          </p>
          <p xml:id="i-LXc2vPiQ9MHJP2jiAjdVJA">
            I det första avsnittet av dokumentären, den 15 maj, medverkade
            bland andra regeringens expert på kvinnohandel och prostitution
            Gunilla Ekberg. Hon fick i inslaget frågor rörande en incident
            då en kvinnojour sägs ha tvingat med sig två unga flickor på en
            resa mot deras vilja. Gunilla Ekberg vägrade svara på frågorna,
            och valde i stället, då hon uppfattade att kameran var avstängd,
            att hota den kvinnliga journalisten. Regeringens tjänsteman påpekade
            att journalisten "inte skulle räkna med någon hjälp från kvinnojourerna"
            för det fall hon skulle misshandlas av en man, eftersom "det blir
            så när man sviker". "Sveket" bestod i att kritiskt granska kvinnojourerna
            och deras verksamhet.
          </p>
          <p xml:id="i-GL4vJkJgvSFGn1DF41bcTr">
            Gunilla Ekbergs agerande passerar gränsen för vad som är acceptabelt
            för en statlig tjänsteman i en demokrati. Med hänsyn till Gunilla
            Ekbergs position och uppdrag är hennes villkorande av hjälp från
            kvinnojourer sällsynt allvarligt. Det antyder att regeringens
            jämställdhetsarbete är avhängigt lojalitet gentemot ROKS och att
            ifrågasättande av den radikalfeministiska normen kan komma att
            bestraffas.
          </p>
        </div>
        <div type="ipQuestion">
          <p xml:id="i-DjSpZMCeqP3cTmDTGGSTnU">
            Mot bakgrund av detta vill jag fråga jämställdhetsministern:
            <list rend="unordered">
              <item>
                Vilka åtgärder avser statsrådet att vidta för att bygga upp en
                verksamhet, liknande den i Kanada och Norge, för att hjälpa män
                som slår att sluta slå?
              </item>
              <item>
                Vilka åtgärder avser statsrådet att vidta för att avbryta det
                ekonomiska stödet till det starkt politiserade ROKS och i stället
                låta kommunerna administrera stödet för kvinnojourer till väl
                fungerande verksamheter runtom i landet?
              </item>
              <item>
                Vilka åtgärder avser statsrådet att vidta mot bakgrund av Gunilla
                Ekbergs agerande?
              </item>
            </list>
          </p>
        </div>
      </div>
    </body>
  </text>
</TEI>
