<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0201">
  <teiHeader>
    <fileDesc>
      <titleStmt>
        <title>skatte- och momsfusk</title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skatte- och momsfusk till finansminister Pär Nuder om skatte- och momsfusk</title>
          <idno type="rdwebb">GS10201</idno>
          <ref type="dokument_url_text">http://data.riksdagen.se/dokument/GS10201/text</ref>
          <ref type="dokument_url_html">http://data.riksdagen.se/dokument/GS10201</ref>
          <ref type="dokumentstatus_url_xml">http://data.riksdagen.se/dokumentstatus/GS10201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RJBveKghugRqoZVUVNA9Ex" corresp="i-EgqHRHVoW5y9USDYuNoYuA">
          <date when="2004-11-24"/>
        </correspAction>
        <correspAction type="received" xml:id="i-8NaFd2AoE5sTmgw6Ffgc9z" corresp="i-HNvivTxAPySuVXe8X3z3LJ">
          <date when="2004-11-24"/>
        </correspAction>
        <correspAction type="answered" xml:id="i-SRNLo82TR7PXdoqSot8HYh" corresp="i-HNvivTxAPySuVXe8X3z3LJ">
          <date when="2005-01-21"/>
        </correspAction>
        <correspContext corresp="i-SRNLo82TR7PXdoqSot8HYh">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">19 § Svar på interpellation 2004/05:201 om skatte- och momsfusk</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6RLFw4GxRwzQNSZk7PgN81">
            Interpellation 2004/05:201 av Hillevi Larsson (s) till finansminister
            Pär Nuder om skatte- och momsfusk
          </p>
        </div>
        <div type="ipqSubmissionInfo">
          <p xml:id="i-HMjfcUFG3dPVY6L1VUoXU9">
            den 24 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3cuCShv9getMG1NspCN6rh">
            Skattefusk är ett allmänt känt problem. Även om det är svårt
            att uppskatta hur utbrett problemet är så gör en del bedömningar
            gällande att minst 100 miljarder undandras det offentliga i förlorade
            skatteintäkter varje år, ej inkluderat det bortfall momsbedrägerier
            skapar. Det är inte bara ett stort ekonomiskt bortfall för staten,
            där viktiga resurser som skulle kunna användas för att bland annat
            förbättra välfärden går förlorade; skattefusk drabbar också alla
            de hederliga företagare och arbetsgivare som följer reglerna,
            då de drabbas av en illojal och osund konkurrens.
          </p>
          <p xml:id="i-CeLu7j1wCprvwrVDUEJsL5">
            Skattefusket skapar en spilleffekt, där hela branscher blir infekterade
            på grund av att enstaka individer snedvrider konkurrensen med
            illegala metoder. Taxinäringen, pizzerior och övriga pubar och
            restauranger, frisörer, bygg-, skrot- och däckbranschen är exempel
            på branscher där skattefusk ofta förekommer. Följden har blivit
            att de laglydiga konkurreras ut och att överetablering uppstår,
            vilket ytterligare förvärrar konkurrensen @ och i förlängningen
            skattefusket. En grund för att komma till bukt med problemet är
            raka och tydliga regler och att missbruket kan stävjas direkt.
          </p>
          <p xml:id="i-4CD79ksN4Z1Vsae4iwzWSg">
            Fusket är mest utbrett i kontantbranscher. I restaurangbranschen
            är till exempel fusk med kassaapparaten i särklass vanligast.
            Det vill säga, man registrerar inte försäljningen, "bongar inte".
            Det finns en rad avancerade tekniker, alltifrån att pengarna stoppas
            i en särskild kassa till avancerad manipulation med kassaapparaternas
            datorer, där inmatningarna automatiskt körs om med speciella krympningsprogram.
            De pengar som "frigörs" genom fusket blir en "svart budget", som
            löper parallellt med den vita. Från denna budget köps och säljs
            varor och tjänster som är nödvändiga, men som det skulle vara
            för dyrt att betala skatt och moms på. Genom att manipulera kassaapparater
            undanhåller restaurangägare varje år miljonbelopp från beskattning.
            Det visar de utredningar som Ekobrottsmyndigheten, Länsstyrelsen
            i Stockholms län och Skatteverket gjort.
          </p>
          <p xml:id="i-8fp6x8mVuS769mT8k9DCjD">
            En stor del av den svarta ekonomin utgörs av svartarbete. I en
            undersökning som nyligen gjordes i Skåne svarade över hälften
            av de tillfrågade att de kände någon som har anlitat svart arbetskraft.
            Det finns anledning att tro att situationen är liknande på andra
            håll i landet. Ofta brister det i fråga om kontrollen av vilka
            personer som befinner sig på en arbetsplats och under vilka anställningsformer.
            Delvis krävs tillräckliga resurser för att göra detta på ett effektivt
            sätt, men det krävs också nya grepp för att ta itu med fusket.
            En kartläggning av Skatteverket konstaterade att handeln med svart
            arbetskraft är mycket omfattande. Ett antal stora härvor är identifierade
            med förgreningar över hela landet, dock med en stark anknytning
            till storstadsregionerna, Stockholm, Göteborg och Malmö.
          </p>
          <p xml:id="i-H4UQVg6TaDisNhQMzrA24w">
            Till detta krävs enklare bevisföringsregler så att man kommer
            åt de skyldiga. Dessutom måste polis och skattemyndighet få tillräckliga
            resurser för att hinna kontrollera verksamheterna och utreda brott.
            Sanktionerna bör också på ett bättre sätt fylla en avskräckande
            funktion, och exempelvis kunna knytas direkt till den specifika
            näringen.
          </p>
          <p xml:id="i-FPEP4UFM9D5XQSSEB2Y9G2">
            Som exempel kan nämnas krog- och restaurangbranschen och kontroll
            knuten till alkoholtillstånd, då de flesta krögare och restaurangägare
            är ytterst angelägna om att kunna servera alkohol till sina kunder.
            I dag är det kommunerna som bestämmer över alkoholtillstånden.
            Det är olika vilka krav som då ställs. Ofta räcker det med att
            företaget har verksamhet och inte har registrerad skatteskuld.
            Många problem kan förebyggas om man får in uppgifter om dessa
            företags tidigare förehavanden. Utöver detta bör den som vill
            ha alkoholtillstånd kunna presentera en lista över de anställda
            med personnummer. Om detta inte sker, eller om det sker på ett
            sätt som inte är trovärdigt, bör alkoholtillstånd inte ges.
          </p>
          <p xml:id="i-RzPbAPrKPpHiNVYwe8ah4r">
            Skattemyndigheten bör också ges utökade befogenheter så att den
            närsomhelst kan besöka verksamheter och inspektera vilka som arbetar
            där. Är det andra än de som angetts på listan över anställda bör
            effektiva sanktioner kunna vidtas. När det gäller krog- och restaurangbranschen
            bör man som exempel se över möjligheten att direkt dra in alkoholtillståndet
            om svartarbete upptäcks.
          </p>
          <p xml:id="i-H8Wo6jDFqUBw8iYmD2y6xu">
            Vidare bör möjligheten att samköra olika register beaktas som
            ett sätt att komma åt problemet med svartjobb. I den tidigare
            nämnda undersökningen ställde sig en stor majoritet av de tillfrågade
            positiva till att myndigheter ska kunna samköra register för att
            bevisa fusk med exempelvis bidrag. Blir man i dag ertappad med
            att arbeta svart samtidigt som man tar emot bidrag blir det i
            praktiken ofta ingen påföljd. En sanktion för att motverka detta
            skulle kunna vara att den som ertappas med att jobba svart bör
            kunna stängas av från a-kassan eller sjukkassan under en period.
          </p>
          <p xml:id="i-UfLpzAdeXEFKM57BQEjbCv">
            Ett annat växande problem är så kallad karusellhandel, där internationella
            ligor har satt momsbedrägeri i system för att lura till sig miljontals
            kronor från staten. Med hjälp av falska fakturor säljs och köps
            varor av samma personer. Vid karusellhandel sker regelmässigt
            prisdumpning som finansieras genom att minst en näringsidkare
            i ett av transaktionskedjans led inte redovisar den utgående mervärdesskatt
            han eller hon debiterat på sina fakturor. Följden blir att samhället
            går miste om stora momsintäkter. Framför allt är det ett stort
            problem inom livsmedelsbranschen där oseriösa aktörer genom karusellhandel
            samt planerade företagskonkurser undandrar samhället stora summor
            pengar. Enbart i västra Sverige uppskattas det röra sig om flera
            hundra miljoner kronor varje år i undandragen moms.
          </p>
          <p xml:id="i-LMvgLapsAa29hK363VN23Q">
            Stora problem finns också i Malmö. På flera håll i centrala Malmö
            finns det affärer som inte säljer en enda konservburk som är "vit",
            svensk eller lagligt beskattad. Även parallellimport av läskedrycker
            är ett problem. Detta är också ett fusk som skapar problem inom
            andra områden. När man inte får pant på inköpta läskflaskor, ölburkar
            och övriga förpackningar @ som vanligtvis ger pant @ minskar svenska
            folkets förtroende för pantsystemet och nedskräpningen riskerar
            att öka.
          </p>
          <p xml:id="i-2Xrj8pw7zrEdfqLQkA1BJc">
            Görs ingenting åt det utbredda skattefusket och svartarbetet
            är risken stor att välfärden i framtiden är i fara. Det blir dessutom
            svårt att motivera människor att arbeta vitt när deras konkurrenter
            är beredda att ta ut svarta inkomster, utan påföljd. En kraftfull
            bekämpning av svartjobben och skattefusket är nödvändigt för att
            säkra den framtida välfärden.
          </p>
          <p xml:id="i-HJLwTdd1E6utBFxpFND6D1">
            Med anledning av ovanstående vill jag fråga:
          </p>
          <p xml:id="i-TQ2GYrEovqN78GWZSNM2c2">
            Avser finansministern att vidta åtgärder för att skärpa sanktionerna
            mot svartarbete och förbättra kontrollmöjligheterna för att etablera
            bevis om förekomsten av denna form av skattefusk?
          </p>
          <p xml:id="i-UR6FgFHkWgQ7SHv2XYmrkD">
            Vilka åtgärder avser finansministern att vidta för att bekämpa
            förekomsten av momsbedrägerier, bland annat i form av så kallad
            karusellhandel?
          </p>
        </div>
      </div>
    </body>
  </text>
</TEI>
