<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0567">
  <teiHeader>
    <fileDesc>
      <titleStmt>
        <title>biståndet till landsbygden i Afrika</title>
        <author>Andersson, Margareta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>biståndet till landsbygden i Afrika till statsrådet Carin Jämtin om biståndet till landsbygden i Afrika</title>
          <idno type="rdwebb">GS10567</idno>
          <ref type="dokument_url_text">http://data.riksdagen.se/dokument/GS10567/text</ref>
          <ref type="dokument_url_html">http://data.riksdagen.se/dokument/GS10567</ref>
          <ref type="dokumentstatus_url_xml">http://data.riksdagen.se/dokumentstatus/GS10567</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-97ancH8vcZWM84VcKVCDX7</idno>
            <persName>Margareta Andersson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2nr4Ck1VCWovVRo6DDLnJW" corresp="i-97ancH8vcZWM84VcKVCDX7">
          <date when="2005-05-02"/>
        </correspAction>
        <correspAction type="received" xml:id="i-PdChLrkyCvu4zBsHeRTMYd" corresp="i-5rDWSiUBTXy1skSJScN6u3">
          <date when="2005-05-09"/>
        </correspAction>
        <correspAction type="answered" xml:id="i-244z3D82JxkmKwvn1asVCE" corresp="i-5rDWSiUBTXy1skSJScN6u3">
          <date when="2005-05-31"/>
        </correspAction>
        <correspContext corresp="i-244z3D82JxkmKwvn1asVCE">
          <ref type="record" target="prot-200405--130">Riksdagens protokoll 2004/05:130 Tisdagen den 31 maj</ref>
          <ref type="recordSection" target="unsetDivId">13 § Svar på interpellation 2004/05:567 om biståndet till landsbygden i Afrika</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8jkYEJV5c4uF672qVvWBQ3">
            Interpellation 2004/05:567 av Margareta Andersson (c) till statsrådet
            Carin Jämtin om biståndet till landsbygden i Afrika
          </p>
        </div>
        <div type="ipqSubmissionInfo">
          <p xml:id="i-STChdUFUnawaVqTmmJKLXK">
            den 2 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qvt334FemtvdVEzfuDtFi3">
            Afrika är den del av världen där utvecklingen har gått långsammast.
            Många goda exempel finns och samarbetet i Afrikanska unionen bådar
            gott om man lyckas genomföra det man föresatt sig.
          </p>
          <p xml:id="i-PWE6CE4tZUm9ij9LkJeKxi">
            Vid en resa i Etiopien i februari blev jag åter påmind om situationen
            för landsbygdbefolkningen på den väldiga afrikanska kontinenten.
            Människor svälter trots att kontinenten har förutsättningar att
            försörja en mycket större befolkning. Problemen är stora med ineffektiv
            politisk styrning, dålig utbildning för landsbygdsbefolkningen
            med en analfabetism som ligger omkring 80 % i vissa delar och
            jordförstöring på grund av att all skog tidigare har huggits ned
            och därmed öppnat för ökenutbredning. Hiv/aids-problemen är stora
            i de flesta av länderna och det är bara ett fåtal länder som lyckats
            hejda smittspridningen. Framtiden syns mörk då många samhällen
            förlorat stora delar av den arbetsföra befolkningen på grund av
            den sjukdomen men också på grund av malaria och tuberkulos som
            också sprid när fattigdomen breder ut sig.
          </p>
          <p xml:id="i-CvRL53x13vhN5T9akmWJBB">
            Många yngre människor dras till städerna där de tror att de ska
            finna ett bättre liv än det de ser framför sig på landsbygden.
            Detta bidrar till att situationen i städerna också försämras med
            förslumning, våld och prostitution som följd.
          </p>
          <p xml:id="i-4NFyowMkCqkvEQ9GTL5Tx2">
            En kraftfull satsning för att förändra förutsättningarna för
            de 85 % av Afrikas befolkning som bor och livnär sig på landsbygden
            är så vitt jag kan se den enda möjligheten för att få en positiv
            utveckling av hela den afrikanska kontinenten. Jordbrukarbefolkningen
            behöver få en ny framtidstro och nya förutsättningar att försörja
            sig själva och även producera för en lokal marknad. Sedan behövs
            insatser för att även producera för en större marknad för att
            också slippa svält och hungersnöd som med jämna mellanrum drabbar
            flera länder. I dag är försörjningen mycket sårbar och i till
            exempel Etiopien producerar inte landet någon gång tillräckligt
            för den egna befolkningen. Man har heller inte resurser för att
            importera mat eftersom exportinkomsterna inte är särskilt höga.
            Man är beroende av världssamfundets insatser för att förhindra
            svältkatastrofer.
          </p>
        </div>
        <div type="ipQuestion">
          <p xml:id="i-93ktLe5kUxGwhSdQ1Asrqm">
            Med anledning av ovanstående frågar jag statsrådet:
            <list rend="unordered">
              <item>
                1. Vilka åtgärder avser statsrådet att vidta för att svenskt
                bistånd ska medverka till att vissa av Afrikas länders beroende
                av katastrofhjälp ska minska?
              </item>
              <item>
                2. Vilka insatser avser statsrådet att vidta för att svenskt
                bistånd ska medverka till att lantbrukarbefolkningen i till exempel
                Etiopien ska få bättre förutsättningar för att öka matproduktionen?
              </item>
            </list>
          </p>
        </div>
      </div>
    </body>
  </text>
</TEI>
