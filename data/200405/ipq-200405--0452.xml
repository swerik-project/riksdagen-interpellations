<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0452">
  <teiHeader>
    <fileDesc>
      <titleStmt>
        <title>Sveriges stöd till Vitryssland</title>
        <author>Wigström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges stöd till Vitryssland till utrikesminister Laila Freivalds om Sveriges stöd till Vitryssland</title>
          <idno type="rdwebb">GS10452</idno>
          <ref type="dokument_url_text">http://data.riksdagen.se/dokument/GS10452/text</ref>
          <ref type="dokument_url_html">http://data.riksdagen.se/dokument/GS10452</ref>
          <ref type="dokumentstatus_url_xml">http://data.riksdagen.se/dokumentstatus/GS10452</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <persName>Cecilia Wigström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5imyugy6nfCz1Tq5AZQF9o" corresp="i-QhURWkawnPDBf443faKewj">
          <date when="2005-03-09"/>
        </correspAction>
        <correspAction type="received" xml:id="i-2jzUF3ZDUAnjq6dCR9ennv" corresp="i-4CwyNH4xXJhZj5wdBAzmSY">
          <date when="2005-03-09"/>
        </correspAction>
        <correspAction type="answered" xml:id="i-9AaZBC6C8SVN2yr8mD1JYK" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-9AaZBC6C8SVN2yr8mD1JYK">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">9 § Svar på interpellation 2004/05:452 om Sveriges stöd till Vitryssland</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2y7vGWwFi3xrc6ZPKTBL3Y">
            Interpellation 2004/05:452 av Cecilia Wigström (fp) till utrikesminister
            Laila Freivalds om Sveriges stöd till Vitryssland
          </p>
        </div>
        <div type="ipqSubmissionInfo">
          <p xml:id="i-EesxSCdQa9s8ncC8dz3qEF">
            den 9 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Njxz9bfx2hFnKTdbzjsWfo">
            Vitryssland är den enda kvarvarande diktaturen i Europa. I oktober
            2004 hölls parlamentsval och en folkomröstning om avskaffandet
            av den begränsning som innebär att en president bara kan inneha
            posten under två mandatperioder. Inte oväntat röstades inga oppositionella
            in i parlamentet och Lukasjenko vann folkomröstningen med stor
            majoritet. Det innebär sålunda att resultatet i folkomröstningen
            öppnar för obegränsad tid vid makten för Vitrysslands diktator.
          </p>
          <p xml:id="i-F2Z4yEwcptTZ9s4fnWB2zf">
            OSSE riktade anklagelser om valfusk både vad gäller parlamentsvalet
            och folkomröstningen. Efter valet har förtrycket ökat: Fackligt
            engagerade har gripits för att ha hållit möte hemma och ett nytt
            presidentdekret mot människohandel håller på att tas fram med
            förslag om ökad kontroll av människor som vill arbeta eller studera
            utomlands.
          </p>
          <p xml:id="i-5ujdxH6SU8LVuWiE3XLN3E">
            EU och Vitryssland
          </p>
          <p xml:id="i-DPMVcXJfvmYU85GKjzMBBe">
            Från och med maj 2004 blev Vitryssland ett av EU:s nya grannländer
            efter det att de nya medlemsländerna trätt in i unionen. Eftersom
            Vitryssland utvecklats mot en diktatur har EU sedan 1997 lagt
            det ingångna partnerskaps- och samarbetsavtalet på is och landet
            deltar inte fullt ut i den nya grannskapspolitiken. Eftersom utvecklingen
            stadigt går åt fel håll i Vitryssland är det inte sannolikt att
            Vitryssland inom en snar framtid kommer att omfattas av programmet.
            Samtidigt är vi medvetna om att den internationella isoleringen
            av den vitryska politiska ledningen lätt leder till en isolering
            av hela landet och därmed försvårar en förändring.
          </p>
          <p xml:id="i-Pajbi33EfWjZzdTnmJU9YD">
            EU är en viktig aktör i tillskapandet av en utveckling i demokratisk
            riktning i Vitryssland. I slutsatserna från EU-toppmötet den 16@17
            december uttalar Europeiska rådet att EU ska stödja demokratiutvecklingen
            i Vitryssland. Av detta följer emellertid inte att EU formulerat
            några nya målsättningar eller något program för Vitryssland. Folkpartiet
            menar dock att EU:s relation till Vitryssland måste ses över och
            att det är viktigt att det engagemang för demokratiutvecklingen
            som EU:s stats- och regeringschefer uttalat följs upp av en konkret
            handlingsplan. I den strategin bör till exempel ingå upprättandet
            av ett EU-kontor i Minsk, genom vilket stöd till organisationer
            som kämpar för demokrati och mänskliga rättigheter kan kanaliseras.
          </p>
          <p xml:id="i-Lh1oCr6udaum6gYRpDaNfx">
            Sveriges stöd till studentutbyte
          </p>
          <p xml:id="i-Rda2Qn7rv1uirW3smk6bNa">
            Vi lever i en globaliserad värld, där värden som demokrati och
            frihet sprids även till jordens mörkaste hörn. Ett sätt att sprida
            demokrati är att skapa möjligheter för människor att studera i
            ett annat land för att utbyta erfarenheter, idéer och värderingar.
            En viktig byggsten i detta arbete är Svenska institutets så kallade
            Visbyprogram där studenter från bland annat Vitryssland har möjlighet
            att på kort- och långtidsstipendier resa till Sverige för att
            gå kurser i demokrati, mänskliga rättigheter och internationella
            relationer. Studenterna erhåller därmed en unik erfarenhet att
            få en inblick i demokratisk samhällsbyggnad. Erfarenheter som
            de vitryska studenterna i sin tur kan föra vidare till det vitryska
            samhället.
          </p>
          <p xml:id="i-AiXbhMkYMg2FAVkH2bFUiF">
            Emellertid har regeringen under de senaste fyra åren konsekvent
            dragit ned på anslagen till långtidsstipendier för studenter från
            Vitryssland, Ryssland och Ukraina. Detta i en tid då omvärldens
            tydliga stöd för demokrati och mänskliga rättigheter, framför
            allt till det vitryska samhället, är viktigare än någonsin tidigare.
          </p>
          <p xml:id="i-68dz7mnkXGkTmgKuvsPcFa">
            Slopa egeninsatsen för svenska organisationer som verkar i diktaturer
          </p>
          <p xml:id="i-9N29TobXuvR43G7wckWrnG">
            Vad Vitryssland behöver i det här läget är ökade satsningar på
            demokratiutveckling. I stället har det motsatta skett. Från och
            med 2004 försämras villkoren för det svenska demokratibiståndet
            till Vitryssland då Vitrysslandsprogrammet avskaffades. Det innebar
            att svenska föreningar fick möjlighet att tillsammans med vitryska
            samarbetspartner genomföra demokratifrämjande projekt med full
            finansiering från Sida. Utvärderingen visade att många kontakter
            hade upparbetats mellan svenska och vitryska ideella organisationer
            sedan programmet började. Trots det ökande förtrycket i Vitryssland
            avskaffades programmet och föreningar måste nu, i likhet med föreningssamarbeten
            med andra länder, betala 10 % av projektens omsättning.
          </p>
          <p xml:id="i-JgZGnvuMLXM5wikgkXTpWW">
            Detta har inneburit att vissa organisationer avbrutit sitt biståndssamarbete
            med landet. Folkpartiet anser att den så kallade egna insatsen
            för enskilda organisationers demokratiprojekt i diktaturregimer
            som Vitryssland helt bör tas bort.
          </p>
          <p xml:id="i-4nkEygfVrsjpTTk2w7uJ8m">
            Den svenska vapenimporten
          </p>
          <p xml:id="i-NzBcBPwox7q4cbgT9zF2SQ">
            I TV 4:s samhällsmagasin Kalla Fakta måndagen den 7 mars framkom
            återigen att Sverige importerar krigsmateriel från Vitryssland.
            Vid flera tillfällen har svensk militär flugit till Vitryssland
            och köpt lasersikten till den svenska armén. Det är svårt att
            tänka sig en mindre lämplig handelspartner till Sverige än Vitryssland
            och att just Vitryssland har en så exklusiv vapenutrustning som
            tvingar oss att importera krigsmateriel därifrån. Handelsutbytet
            visar på en skrämmande okunnighet om den vitryska diktaturen.
          </p>
        </div>
        <div type="ipQuestion">
          <p xml:id="i-Qw6A4jszy2DDHnFxu6KQxH">
            Med anledning av det ovan sagda vill jag ställa följande frågor
            till utrikesministern:
            <list rend="unordered">
              <item>
                1. Vilka åtgärder avser utrikesministern att vidta för att en
                handlingsplan med konkreta satsningar på demokratiutveckling i
                Vitryssland ska utarbetas på EU-nivå?
              </item>
              <item>
                2. Vilka åtgärder avser utrikesministern att vidta för att stödja
                ett ökat studentutbyte, framför allt utbytet från Vitryssland
                till Sverige, så att fler långtidsstipendier kan inrättas?
              </item>
              <item>
                3. Hur avser utrikesministern att verka för att underlätta enskilda
                organisationers arbete för demokrati och mänskliga rättigheter
                i diktaturer i allmänhet och Vitryssland i synnerhet?
              </item>
              <item>
                4. Vilka åtgärder avser utrikesministern att vidta för att mänskliga
                rättigheter, särskilt press- och mötesfrihet, ska respekteras
                i Vitryssland?
              </item>
              <item>
                5. Vilka åtgärder avser utrikesministern att vidta för att den
                svenska vapenimporten från Vitryssland ska upphöra?
              </item>
            </list>
          </p>
        </div>
      </div>
    </body>
  </text>
</TEI>
