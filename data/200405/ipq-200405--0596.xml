<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0596">
  <teiHeader>
    <fileDesc>
      <titleStmt>
        <title>skogsindustrins konkurrenskraft</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skogsindustrins konkurrenskraft till näringsminister Thomas Östros om skogsindustrins konkurrenskraft</title>
          <idno type="rdwebb">GS10596</idno>
          <ref type="dokument_url_text">http://data.riksdagen.se/dokument/GS10596/text</ref>
          <ref type="dokument_url_html">http://data.riksdagen.se/dokument/GS10596</ref>
          <ref type="dokumentstatus_url_xml">http://data.riksdagen.se/dokumentstatus/GS10596</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2Vj3KMnmZb95QHNTpH7dvU" corresp="i-XcAqMe3ntVBboWUxqACfz">
          <date when="2005-05-17"/>
        </correspAction>
        <correspAction type="answered" xml:id="i-VfppxNPMJDdftiTisBJoam">
          <date when="2005-06-08"/>
        </correspAction>
        <correspAction type="received" xml:id="i-GuBm6SJVoAKxZDFGNRkJyM" corresp="i-PzNviXpYSimQsvSkF9CmDz">
          <date when="2005-05-17"/>
        </correspAction>
        <correspAction type="answered" xml:id="i-NLXALUh1RE2R81DA2kiFHy" corresp="i-PzNviXpYSimQsvSkF9CmDz">
          <date when="2005-06-08"/>
        </correspAction>
        <correspContext corresp="i-NLXALUh1RE2R81DA2kiFHy">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">8 § Svar på interpellation 2004/05:596 om skogsindustrins konkurrenskraft</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TiaisP3YwxTW3Jehoh2ZYQ">
            Interpellation 2004/05:596 av Gunnar Andrén (fp) till näringsminister
            Thomas Östros om skogsindustrins konkurrenskraft
          </p>
        </div>
        <div type="ipqSubmissionInfo">
          <p xml:id="i-Ub4mc1LZDCwgvEqdUQQbuy">
            den 17 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AoxVRmaC3UCsqmx6JFS6p2">
            Vi måste dra lärdomar av tillverkningsföretaget Saabs konkurrensproblem
            i Trollhättan: Det var först då nedläggning av produktionen hotade
            som regeringen insåg att den, och de lika ansvariga företrädarna
            för Vänsterpartiet och Miljöpartiet, åtminstone måste se till
            att infrastrukturen @ vägar och järnvägar @ fungerar konkurrensmässigt
            tillfredsställande för viktiga svenska industriföretag och branscher.
          </p>
          <p xml:id="i-GFbwMTXPMJfiNPjfRRdaT">
            Så beslutades att nya infrastruktursatsningar för över 13 miljarder
            kr skulle göras i Västsverige.
          </p>
          <p xml:id="i-5muvkyYixby8PA6NC8BMnP">
            Samtidigt drogs motsvarande investeringar i andra delar av landet
            tillbaka.
          </p>
          <p xml:id="i-ForNRy6tu13wY3TD9piAN7">
            Den svenska skogsindustrin är en av de fåtal råvarubaserade branscher
            som byggt och bygger upp den svenska välfärden. På många håll
            är skogsindustrin helt avgörande för en bygds framtida välstånd.
          </p>
          <p xml:id="i-6KAn4LZ3vAixdMwkWPVpXN">
            Man skulle kunna välja flera sådana orter, längs Norrlandskusten,
            i Sydöstra Sverige, ja, till och med i Halland.
          </p>
          <p xml:id="i-AFh81wj5J8WMkbKZNvTxKS">
            För att exemplifiera används i denna interpellation Hallstavik,
            i norra delen av Stockholms län men i många avseenden, inte bara
            rent avståndsmässigt, beläget långt ifrån Sergels torg i storstaden.
          </p>
          <p xml:id="i-HGypPcvZgujaXTfSU6QDU2">
            I Hallstavik med några få tusen invånare är Hallsta Pappersbruk
            AB, grundlagt 1913, fortfarande med över tusen anställda och ett
            produktionsvärde över 4 miljarder kronor per år, det helt dominerande
            industriföretaget och den särklassigt störste arbetsgivaren. I
            närområdet finns ingen annan industri eller arbetsgivare utanför
            den skattefinansierade sektorn med mer än dryga femtiotalet anställda.
          </p>
          <p xml:id="i-5fYR37MhVAMkYQi2TGAwp2">
            För att få en föreställning om betydelsen av 4 miljarder kronor
            i intäkter per år, kan man säga att det är ungefärligen lika stor
            omsättning som en svensk stad med 100 000 invånare har.
          </p>
          <p xml:id="i-BDXkjDCDtKWwCBYdDbH3bn">
            Att säkra ett sådant industriföretags fortlevnad är därför inte
            bara ett centralt lokalt och regionalt intresse utan också ett
            viktigt svenskt företags-, näringslivs- och sysselsättningsintresse.
          </p>
          <p xml:id="i-2NjfQ79EhY1sZzwaF83yz9">
            Inom skogsindustrin är råvaru- och energiförsörjningen, utöver
            tillgången på kvalificerad arbetskraft och framsynt forskning
            och exportinriktad marknadsföring, de viktigaste produktionsfaktorerna.
          </p>
          <p xml:id="i-PuXBnxCsEDjETAgB2gZPxU">
            Redan den svenska energipolitiken, särskilt på elförsörjningens
            område, utgör med sin produktionsbegränsningsinriktning via stängningen
            av kärnkraftsreaktorerna Barsebäck 1 och Barsebäck 2, ett allvarligt
            hot mot den svenska skogsindustrins konkurrenskraft.
          </p>
          <p xml:id="i-DEYXn2jD6AV9LqoSPbnLh4">
            I skogsindustrikonkurrentlandet Finland har beslut träffats och
            byggnationen påbörjats av en ny och modern kärnkraftsreaktor @
            landets femte. Diskussioner förekommer också redan om byggande
            av ytterligare en reaktor.
          </p>
          <p xml:id="i-PAYsUnuQb7ERyg9qBaRPYt">
            Bakom denna satsning på ökad tillgång till ekonomiskt konkurrenskraftig,
            hemmaproducerad elektricitet, finns den samlade finländska skogsindustrin,
            med stöd av en betydande majoritet i Finlands riksdag.
          </p>
          <p xml:id="i-PqKZg4F43HsiXpZtbTNKno">
            Den nya finländska kärnkraftsreaktorn, som alltså kan komma att
            bli reaktorerna, kommer att betalas med framtida vinster i den
            finländska skogsindustrin. Bland annat förekommer kvalificerade
            @ låt vara av naturliga skäl icke publika @ beräkningar vad som
            kan komma att inträffa om efterfrågan på finskproducerade skogsbaserade
            produkter @ på allt från sågade trävaror till specialpapperskvaliteter
            med högt förädlingsvärde @ kan erövras från svenska trä- och pappersbruk,
            bland annat till följd av framtida tillgång till billig inhemsk
            elektricitet.
          </p>
          <p xml:id="i-BwRtKUx4xGJUT7VGZvt7aa">
            Råvaruförsörjningen är en annan central faktor för konkurrenskraften.
            Den svenska transportapparaten, och effektiviteten vid skogsavverkningen
            @ vilket inkluderar framsynt återplantering @ håller hög teknisk
            standard och har god konkurrenskraft och är dessutom pålitlig.
          </p>
          <p xml:id="i-JgicT4VFG2eHo7sF499JfW">
            Sammantaget är och har detta varit en viktig svensk konkurrensfördel
            tillsammans med skogsarbetarnas vilja att tillägna sig ny teknik
            med nya produktions- och organisationsmetoder.
          </p>
          <p xml:id="i-8U3iE1CXRhGYxouqdfdw9e">
            Emellertid finns på vissa håll skäl att känna oro på grund av
            eftersatta väginvesteringar, förorsakat av stort slitage på vägar
            och brist på nybyggnad.
          </p>
          <p xml:id="i-Ewz3joLmC32KC4eRRSHLNw">
            Hallstavik befinner sig enligt min mening i ett sådant läge,
            där risken att konkurrenskraften i framtiden urholkas till följd
            av bristande framsynthet såvitt avser tillgängligheten på vägsidan
            är uppenbar.
          </p>
          <p xml:id="i-MChxgLWnew7Ez8ov1mvPdg">
            Till Hallstavik leder i dag två större vägar, dels R 280, dels
            R 76.
          </p>
          <p xml:id="i-LcCF1VGGdmVjqMnjrQYTHR">
            En del av trafiken från E 4 tar av norrut från Rimbo via väg
            R 280 mot Hallstavik. Det rör sig om mycket tunga transporter,
            på en förhållandevis smal och slingrig väg.
          </p>
          <p xml:id="i-23Gyqtfwpjud1g9Amr9uQX">
            Väg R 76 går från Norrtälje via Hallstavik till Gävle och utgör
            i praktiken fortsättning på väg R 280 till Hallstavik.
          </p>
          <p xml:id="i-NyGjfVfM3oGYDN1Ghv2EJL">
            Väg R 280 till och från Hallstavik behöver kraftigt förbättras
            av både säkerhets- och miljöskäl, bland annat för att säkerställa
            transporter av virke till pappersbruket från söder och inte minst
            transporter @ dagligen ett stort antal fullastade långtradare
            @ till de stora tidningstryckerier i Akalla i norra Stockholm
            där tryckningen av Sveriges största dagliga tidningar sker, alla
            beroende av säkra transporter på väg 280.
          </p>
          <p xml:id="i-91iRmxKBa3UFi9yv363fve">
            Vägverket är genom chefen för östra regionen Hans Rode, tidigare
            generaldirektör för föregångaren till Statens energimyndighet
            och dessförinnan kommunalråd (s) i Malmö med ansvar för näringslivsutveckling,
            väl förtrogen med bristerna i kommunikationerna till och från
            Hallstavik. Men Vägverket saknar i denna region medel att ens
            kunna utreda och än mindre att projektera för vad som kan komma
            att behövas för att säkra den framtida konkurrenskraften hos Hallsta
            Pappersbruk med dess betydelse för välfärden, det vill säga jobb
            och sysselsättning, företagande och forskning.
          </p>
          <p xml:id="i-LrwgGAjNaB5scNFbUFWzuA">
            Vi får inte planera så illa att vi får fler Trollhättefall.
          </p>
          <p xml:id="i-FbhvLRknaKtxUCEwbjseKG">
            Hallstavik får inte bli ett nytt Trollhättan.
          </p>
          <p xml:id="i-MbbH7aabMXZu76dSHLgd6N">
            Kommunikationsfrågorna kan påverkas och måste lösas innan katastrofen
            @ nedläggningshot @ är ett faktum.
          </p>
          <p xml:id="i-SbhbrXMzrFB97z25kf2XFA">
            Samma problembeskrivning, inkluderat oro för eltillgången till
            rimligt pris, arbetskraft, kvalificerad forskning, råvaruförsörjning
            och vägtransporter, skulle kunna göras för flera andra orter och
            regioner i Sverige, men Hallstavik får tjäna som åskådningsexempel.
          </p>
          <p xml:id="i-VYHnaokLQwPwRUJ2XFgq91">
            Mot denna bakgrund önskar jag att till chefen för Näringsdepartementet
            få framställa denna interpellation:
          </p>
          <p xml:id="i-4TurPPpXzYzBwVwTe3Mqeo">
            Vilka åtgärder avser statsrådet att, bland annat mot bakgrund
            av den förändrade energipolitiska situationen i det starkt skogsindustripolitiskt
            konkurrerande Finland och de ändrade förhållandena vad gäller
            möjligheterna att klara angelägna trafikinvesteringar för gynnande
            av viktiga näringspolitiska och företagsmässiga behov, vidta för
            att säkra den svenska skogsindustrins framtida konkurrenskraft
            inom områdena råvaruförsörjning, transporter, elkonsumtion, forskning
            och tillgången på kvalificerad arbetskraft?
          </p>
        </div>
      </div>
    </body>
  </text>
</TEI>
