<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0678">
  <teiHeader>
    <fileDesc>
      <titleStmt>
        <title>kvinnoforum</title>
        <author>Qarlsson, Annika (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnoforum till statsrådet Jens Orback om kvinnoforum</title>
          <idno type="rdwebb">GS10678</idno>
          <ref type="dokument_url_text">http://data.riksdagen.se/dokument/GS10678/text</ref>
          <ref type="dokument_url_html">http://data.riksdagen.se/dokument/GS10678</ref>
          <ref type="dokumentstatus_url_xml">http://data.riksdagen.se/dokumentstatus/GS10678</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7ygjYdP5cUGtqDQKE6dje6" corresp="i-NRb4HpaQ87qUwhLNcKt7Gz">
          <date when="2005-05-23"/>
        </correspAction>
        <correspAction type="received" xml:id="i-4RJ1VwLHeNKVaG27bPd5Ga" corresp="i-UEQA68w6PM78ttj4KfvgwE">
          <date when="2005-05-24"/>
        </correspAction>
        <correspAction type="answered" xml:id="i-TFXZLd3X36kE1EN3wZbeRz" corresp="i-WMD43YDAt2Efk5C5qFXnaQ">
          <date when="2005-06-08"/>
        </correspAction>
        <correspContext corresp="i-TFXZLd3X36kE1EN3wZbeRz">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">23 § Svar på interpellation 2004/05:678 om Kvinnoforum</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MLhrUhuSyZKUyA4duNTQ4q">
            Interpellation 2004/05:678 av Annika Qarlsson (c) till statsrådet
            Jens Orback om kvinnoforum
          </p>
        </div>
        <div type="ipqSubmissionInfo">
          <p xml:id="i-9LTngYCwh1j8EVvZxnKkDb">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LLqEw5DWQSYUN6YpVNj1Zo">
            Regeringen har gjort stort nummer av satsningar på kvinnojourer
            och på kvinnors organisering. Därför är det mycket märkligt när
            man får ta del av hur samma regering hanterat och bemöter en organisation,
            Kvinnoforum, som mycket målmedvetet och professionellt har jobbat
            med genderfrågor under mycket lång tid. Samtidigt som stora satsningar
            görs är man beredd att låta Kvinnoforum gå under i stället för
            att betala ut de 4,3 miljoner som varit överenskommet anslag för
            utfört projekt med hänvisning till att regeringen inte har något
            konto att hämta pengarna på.
          </p>
          <p xml:id="i-GjAHF8p1GAwMYkyjtp7ppY">
            Kvinnoforum har sedan start 1988 haft både kvinnor och män både
            i styrelse och bland personal. Kvinnoforums arbete vilar på klassisk
            feministisk grund. Det betyder att även pojkar och män som föds
            in i patriarkala strukturer är målgrupp i Kvinnoforums arbete.
            I utbildning, förändrings- och påverkansarbete, i projekt och
            så vidare utförs arbetet ibland endast av kvinnor men oftast av
            kvinnliga och manliga experter tillsammans. Kvinnoforum har inte
            ideellt arbetande utan kräver lång och djup erfarenhet och kunskap
            för att kunna säkra kvaliteten i alla insatser. Dessa metoder
            skiljer Kvinnoforum från de flesta andra aktörer på området.
          </p>
          <p xml:id="i-2XzHq99ZG9CAXa7bAmVGdQ">
            Kvinnoforum befinner sig i dag i en överlevnadskris. De senaste
            tre åren har Kvinnoforum haft en svår ekonomisk situation beroende
            på att regeringen år 2000 med stöd av en fullständigt felaktig
            utvärdering offentligt anklagade Kvinnoforum för att missköta
            ett pågående arbetsmarknadsprogram. Detta trots att en tidigare
            utvärdering visat på rakt det motsatta. Programmet Kvinnors vägar
            till arbete finansierades till en del av Näringsdepartementet.
            Denna anklagelse ledde till att Kvinnoforum fick ett flertal andra
            anslag indragna samt att förtroendet för verksamheten allvarligt
            skadades. När slutrapport redovisades bad dåvarande statssekreterare
            Lars Grönlund om ursäkt för hur Kvinnoforum hade hanterats av
            Näringsdepartementet. Det femåriga projektet har också därefter
            representerat Sverige i det så kallade Social inclusionprogram
            som bedrivits av Europarådet. Genom det kan konstateras att arbetet,
            som offentligt anklagades för att vara misskött, haft en hög kvalitet
            som varit av stort nationellt och internationellt intresse.
          </p>
          <p xml:id="i-4TSi1vzoXUVMZi6XvugHKG">
            Den ekonomiska förlust som blev resultat av de indragna anslagen,
            4,3 miljoner från Näringsdepartementet, kan aldrig hämtas in av
            en verksamhet som bedriver arbete i projektform. Att Regeringskansliet
            fortfarande ger felaktig information till samarbetsparter och
            finansiärer om att Kvinnoforum inte sköter sina uppdrag försvårar
            deras arbete ytterligare.
          </p>
        </div>
        <div type="ipQuestion">
          <p xml:id="i-PLvEMeJHZgU7Lr5AYQRYkW">
            Om Kvinnoforum tvingas lägga ned får det följande konsekvenser:
            <list rend="unordered">
              <item>
                46 skolflickor med multiproblem ställs på gatan. Planeringen
                är att antalet ska fördubblas till hösten på grund av det behov
                som finns.
              </item>
              <item>
                De flickor och unga kvinnor som kommer till Xist tjejhus har
                ingenstans att ta vägen.
              </item>
              <item>
                Ca 80 större projekt med genderperspektiv avbryts.
              </item>
              <item>
                Stöd för de mest utsatta grupperna (flickor utsatta för hedersrelaterat
                våld, människohandel, tonårsmammor och -pappor, missbrukande kvinnor,
                med mera) tvingas avbrytas och läggas ned.
              </item>
              <item>
                En internationellt väletablerad aktör som samarbetar med EU,
                FN och det internationella civila samhället blir tystad.
              </item>
              <item>
                En av de mest effektiva aktörerna som konkret arbetar inom näringslivet
                med att implementera ett jämställdhets- och genderperspektiv försvinner.
              </item>
              <item>
                Den metod- och ämneskunskap som arbetats upp under 17 år försvinner.
              </item>
              <item>
                En internationellt känd och respekterad aktör försvinner.
              </item>
              <item>
                De mest utsatta grupperna av flickor och kvinnor sviks än en
                gång då det i dag inte finns någon aktör som kan ta över ansvaret
                för de frågor Kvinnoforum arbetar med.
              </item>
            </list>
          </p>
          <p xml:id="i-XjPuv1LsRT21C9fhDjoNvY">
            Det strider mot all rättspraxis att en regering aktivt agerar
            för att krossa en professionell aktör som i 17 år arbetat med
            genderperspektiv, i stället för att värna den. Sedan ett och ett
            halvt år har Kvinnoforum intensivt försökt förhandla med regeringen
            om att få resterande betalning för utfört arbete enligt överenskommelse.
            Men man har fått till svar att inget konto finns för att betala
            ut pengarna.
          </p>
        </div>
        <div type="ipQuestion">
          <p xml:id="i-RkyBY2R9wKARAGEP6MsMoG">
            Mina frågor till statsrådet är:
            <list rend="unordered">
              <item>
                1.Vilka åtgärder avser statsrådet att vidta för att Kvinnoforum
                ska få sitt utlovade anslag för redan utfört arbete?
              </item>
              <item>
                2.Vilka åtgärder ämnar statsrådet vidta för att ett så allvarligt
                rätts- och demokratiövergrepp mot en liten civil samhällelig aktör
                inte ska upprepas?
              </item>
            </list>
          </p>
        </div>
      </div>
    </body>
  </text>
</TEI>
