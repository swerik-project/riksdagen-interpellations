<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0619">
  <teiHeader>
    <fileDesc>
      <titleStmt>
        <title>rånbrott</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rånbrott till justitieminister Thomas Bodström om rånbrott</title>
          <idno type="rdwebb">GS10619</idno>
          <ref type="dokument_url_text">http://data.riksdagen.se/dokument/GS10619/text</ref>
          <ref type="dokument_url_html">http://data.riksdagen.se/dokument/GS10619</ref>
          <ref type="dokumentstatus_url_xml">http://data.riksdagen.se/dokumentstatus/GS10619</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KmjEyFA234bYBFCTHnv4Lu" corresp="i-PyYxwdbw2KYpXyCWKWHmmT">
          <date when="2005-05-20"/>
        </correspAction>
        <correspAction type="received" xml:id="i-AaoyfbZW5XUH9e4qhGgHg6">
          <date when="2005-05-24"/>
        </correspAction>
        <correspAction type="received" xml:id="i-QejrGcC4NqtREpDNaSbpbx" corresp="i-STyFs6Gu3boin31eFp1bNM">
          <date when="2005-05-20"/>
        </correspAction>
        <correspAction type="answered" xml:id="i-7iJhtN3SHk3EGPKaJkhwxi" corresp="i-STyFs6Gu3boin31eFp1bNM">
          <date when="2005-06-10"/>
        </correspAction>
        <correspContext corresp="i-7iJhtN3SHk3EGPKaJkhwxi">
          <ref type="record" target="prot-200405--137">Riksdagens protokoll 2004/05:137 Fredagen den 10 juni</ref>
          <ref type="recordSection" target="unsetDivId">1 § Svar på interpellation 2004/05:619 om rånbrott</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lc97u5ADipVLpC1T9Z5nWP">
            Interpellation 2004/05:619 av Johan Pehrson (fp) till justitieminister
            Thomas Bodström om rånbrott
          </p>
        </div>
        <div type="ipqSubmissionInfo">
          <p xml:id="i-FB3dc1nPU5BPArPYmuHa6q">
            den 20 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NNnLoYR4ve3bX5ZwCootDz">
            Antalet grova rån mot penninginrättningar, värdetransporter och
            affärsverksamhet runtom i Sverige ligger i dag på en oacceptabelt
            hög nivå. Gärningsmännens allt råare behandling av offren visar
            också på en brutal och hänsynslös likgiltighet inför människors
            liv och hälsa som är mycket oroande.
          </p>
          <p xml:id="i-Me7TPUNyJYoW3Do8nxx3yr">
            De drabbade företagen och deras anställda betalar i dag ett högt
            pris för brottsligheten och rånen utgör i förlängningen ett hot
            mot kontantförsörjningen i samhället. Bankerna och värdetransportföretagen
            har på grund av att Riksbanken minskat antalet depåer fått ta
            ett ökat ansvar för kontantförsörjningen. Detta har lett till
            fler och längre transporter vilket ökat rånrisken. För alla företagare
            som drabbas av ett rån innebär det givetvis ett ekonomiskt bortfall.
            För näringsidkare i branscher där det är svårt att teckna en försäkring
            kan ett enda rån få förödande konsekvenser. Men för de allra flesta
            är inte det ekonomiska avbräcket den svåraste konsekvensen utan
            den psykiska påfrestning rånet inneburit. Hotet mot de anställdas
            trygghet får inte underskattas @ ofta används vapen vid rånen.
            Även attrapper av vapen eller bomber används för att hota eller
            skrämma bank- och butikspersonal samt väktare. I dag måste ett
            rån som skett med vapen, för att bedömas som grovt, i de flesta
            fall ha varit skarpladdat. Men för brottsoffret är det av mindre
            betydelse i rånsituationen om vapnet varit skarpladdat eller inte
            @ rädslan och ångesten är ändå lika stor och därför måste större
            hänsyn tas till den rånades upplevelse.
          </p>
          <p xml:id="i-QGto7guEyE7zvokMd2pQ3Z">
            Straffskalan för icke-fullbordat rån måste också höjas. I dag
            är skillnaden mellan straffet för ett fullbordat rån och förberedelsebrott
            orimligt stor. Ett närmande i straffvärde mellan dessa skulle
            ha en återhållande effekt på brottsbenägenheten eftersom riskpremien
            för en strängare påföljd ökar även under förberedelsetiden. Straffen
            för vapenbrott bör också skärpas, då vi de senaste åren kan se
            att antalet vapenbrott stadigt ökat.
          </p>
          <p xml:id="i-EPwUf1XyV7LT8eSQeRGwSF">
            Det räcker dock inte med en hårdare lagstiftning @ det krävs
            också mer resurser och bättre styrning av de brottsbekämpande
            myndigheterna i stort. Polisen svettas i sin ekonomiska tvångströja
            samtidigt som kritiken för dåligt politiskt ledarskap är återkommande.
          </p>
        </div>
        <div type="ipQuestion">
          <p xml:id="i-7x9gLZUUyaPQFwr1geCA8a">
            Med anledning av ovanstående vill jag fråga justitieministern:
            <list rend="ordered">
              <item>
                Vilka åtgärder avser ministern att vidta för att minska antalet
                rån i samhället?
              </item>
              <item>
                Avser ministern att vidta åtgärder för att möjliggöra att döma
                till grovt rån även när rånet skett utan skarpladdat vapen?
              </item>
              <item>
                Avser ministern att vidta åtgärder för att höja straffskalan
                för icke-fullbordat rån?
              </item>
              <item>
                Vilka åtgärder avser ministern att vidta för att möjliggöra för
                de brottsbekämpande myndigheterna att bättre bekämpa denna typ
                av brottslighet?
              </item>
            </list>
          </p>
        </div>
      </div>
    </body>
  </text>
</TEI>
