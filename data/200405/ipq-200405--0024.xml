<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0024">
  <teiHeader>
    <fileDesc>
      <titleStmt>
        <title>statligt stöd till lärlingsutbildningar i Malmö och Lund</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statligt stöd till lärlingsutbildningar i Malmö och Lund till utbildningsminister Thomas Östros om statligt stöd till lärlingsutbildningar i Malmö och Lund</title>
          <idno type="rdwebb">GS1024</idno>
          <ref type="dokument_url_text">http://data.riksdagen.se/dokument/GS1024/text</ref>
          <ref type="dokument_url_html">http://data.riksdagen.se/dokument/GS1024</ref>
          <ref type="dokumentstatus_url_xml">http://data.riksdagen.se/dokumentstatus/GS1024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KxfyYVV6KsLrf4guE1y95G" corresp="i-nX9ipUS8FhkbQHkWWytwf">
          <date when="2004-09-23"/>
        </correspAction>
        <correspAction type="answered" xml:id="i-NMxAjQp2gEMUgvZut13tcR">
          <date when="2004-10-01"/>
        </correspAction>
        <correspAction type="received" xml:id="i-RvGusB318UtfTbWCNWPTg1" corresp="i-PzNviXpYSimQsvSkF9CmDz">
          <date when="2004-09-23"/>
        </correspAction>
        <correspAction type="answered" xml:id="i-BFWjgHkaoxTYD2atsZgnUj" corresp="i-PzNviXpYSimQsvSkF9CmDz">
          <date when="2004-10-01"/>
        </correspAction>
        <correspContext corresp="i-BFWjgHkaoxTYD2atsZgnUj">
          <ref type="record" target="prot-200405--011">Riksdagens protokoll 2004/05:11 Fredagen den 1 oktober</ref>
          <ref type="recordSection" target="unsetDivId">5 § Svar på interpellation 2004/05:24 om statligt stöd till lärlingsutbildningar i Malmö och Lund</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KTETeoaGYKuXjWKCY16Q1o">
            Interpellation 2004/05:24 av Ulf Nilsson (fp) till utbildningsminister
            Thomas Östros om statligt stöd till lärlingsutbildningar i Malmö
            och Lund
          </p>
        </div>
        <div type="ipqSubmissionInfo">
          <p xml:id="i-UDJVopZ73yvdRiLuawDTH6">
            den 23 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TVX29Wc3AxBnAUzprEMq8f">
            Folkpartiet liberalerna har länge drivit kravet på ett införande
            av lärlingsutbildningar. I Sverige går praktiskt taget alla elever
            vidare från grundskolan till gymnasieskolan, men av de elever
            som börjar på gymnasiet är det bara 74 % som avslutar utbildningen.
            Av dessa misslyckas ca 40 % med att uppnå gymnasieskolans mål:
            högskolekompetens. Många ungdomar avslutar gymnasieskolan utan
            att varken ha kunskaper för högre studier eller tillräcklig förberedelse
            för yrkeslivet. Det är naturligtvis mycket allvarligt. Lika viktigt
            som det är att komma in på en utbildning är det att avsluta den.
            Detta gäller särskilt flera av de yrkesförberedande programmen
            och det individuella programmet.
          </p>
          <p xml:id="i-HixZS5avCYVniyLUDLEziC">
            I de flesta länder finns en uppdelning mellan studieförberedande
            utbildningar å ena sidan och lärlings- och yrkesutbildningar å
            andra sidan. Lärlingsutbildningarna kan i många fall vara teoretiskt
            kvalificerade, men också de ungdomar som vill ha en mera praktisk
            inriktning kan få en bra utbildning för yrkeslivet.
          </p>
          <p xml:id="i-MJFLWpUksXqp6JcdcnFNeo">
            Med tanke på gymnasieskolans problem är det därför mycket positivt
            att regeringen nu tycks ha insett att lärlingsutbildningar måste
            införas och därför tillsatt en yrkesdelegation. Tyvärr håller
            regeringen dock fortfarande fast vid föreställningen att alla
            gymnasieutbildningar ska ge högskolebehörighet, vilket gör att
            riktigt praktiskt inriktade lärlingsutbildningar blir omöjliga
            att genomföra. Vad som särskilt bekymrar oss i Folkpartiet är
            att regeringen inte tycks inse vikten av att lärlingsutbildningar
            skyndsamt måste införas och i stor skala. Regeringen har nu i
            stället lämnat över frågan för utredning om hur lärlingsutbildning
            ska införas på nationell basis.
          </p>
          <p xml:id="i-GcDYjzVtqYAoGdGSEB2Vkk">
            Runtom i landet är många kommuner redo att starta lärlingsutbildningar
            på försök. Ett sådant exempel är Malmö och Lund, där man i två
            års tid arbetat med att få i gång ett försök. Kommunerna har med
            sig tre branscher: teknik och metall, hotell och restaurang samt
            livsmedel. Både arbetsgivare och fack stöder projektet. Upplägget
            går ut på att eleverna från och med andra året ska kunna få en
            lärlingsanställning. Tack vare arbetet i Malmö och Lund har vi
            nu ett utmärkt tillfälle att pröva lärlingsmodellen i verkligheten
            och få en möjlighet att utvärdera projektet. Trots det har Utbildningsdepartementet
            sagt nej till försöket och nekat ekonomiskt stöd i form av projektpengar.
            Enligt min mening vore det mycket bättre att pröva lärlingsutbildningarna
            i verkligheten än att uteslutande låta utreda frågan.
          </p>
          <p xml:id="i-63UcxwujuUHdZaEToboCpX">
            Med anledning av ovanstående vill jag fråga utbildningsminister
            Thomas Östros:
          </p>
          <p xml:id="i-5d6t2nTPqYApgmCBj8peuV">
            Avser utbildningsministern att vidta några åtgärder för underlätta
            för kommuner som vill bedriva försöksverksamhet med lärlingsutbildning?
          </p>
          <p xml:id="i-Udhb78LZ2cUKjDjfxDJbhf">
            Avser utbildningsministern att vidta några åtgärder för att försöksverksamhet
            med lärlingsutbildning ska få startas parallellt med yrkesdelegationens
            utredningsarbete?
          </p>
        </div>
      </div>
    </body>
  </text>
</TEI>
