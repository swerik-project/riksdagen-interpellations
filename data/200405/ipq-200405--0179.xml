<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0179">
  <teiHeader>
    <fileDesc>
      <titleStmt>
        <title>vårdplatser i kommunala äldreboenden</title>
        <author>Brus, Sven (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vårdplatser i kommunala äldreboenden till statsrådet Ylva Johansson om vårdplatser i kommunala äldreboenden</title>
          <idno type="rdwebb">GS10179</idno>
          <ref type="dokument_url_text">http://data.riksdagen.se/dokument/GS10179/text</ref>
          <ref type="dokument_url_html">http://data.riksdagen.se/dokument/GS10179</ref>
          <ref type="dokumentstatus_url_xml">http://data.riksdagen.se/dokumentstatus/GS10179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <persName>Sven Brus</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AMd4b4tToHWi5gZvcBL5NW" corresp="i-839FvTzHpvrdX4J7ckfWSt">
          <date when="2004-11-19"/>
        </correspAction>
        <correspAction type="received" xml:id="i-TcAxKhjbGL3Xn96G4mjkhA" corresp="i-SZKUTdtCrCo58yNCQsH76">
          <date when="2004-11-22"/>
        </correspAction>
        <correspAction type="answered" xml:id="i-5KbBeNMrWe36joFEGSGQwL" corresp="i-SZKUTdtCrCo58yNCQsH76">
          <date when="2004-12-17"/>
        </correspAction>
        <correspContext corresp="i-5KbBeNMrWe36joFEGSGQwL">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">13 § Svar på interpellation 2004/05:179 om vårdplatser i kommunala äldreboenden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XSKTEVabAjBZRiDJCpUA7z">
            Interpellation 2004/05:179 av Sven Brus (kd) till statsrådet
            Ylva Johansson om vårdplatser i kommunala äldreboenden
          </p>
        </div>
        <div type="ipqSubmissionInfo">
          <p xml:id="i-AP3aH8xSKGssQYUTeSZv8Y">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DsEzjUbb3tFE9GNkcybENT">
            Behovet av en värdig vård och omsorg om de äldre är en av de
            viktigaste framtidsfrågorna i vårt samhälle. Även om de äldres
            hälsa förbättras och de friska åren blir fler kommer behovet av
            särskilda boendeformer med god vård och omsorg att vara ökande
            med hänvisning till den demografiska utvecklingen de närmaste
            årtiondena. Många äldre människor känner i dag en förklarlig oro
            inför framtiden och en situation med bestående, eller till och
            med allvarligare brist på platser i kommunernas särskilda boenden.
          </p>
          <p xml:id="i-K5n8q2TWTWt1BUMsAhHtfR">
            År 2000 gjordes en kartläggning av Socialstyrelsen och länsstyrelserna
            kring tillgången på platser i särskilt boende för äldre i landets
            kommuner. Hälften av landets kommuner förmådde inte tillhandahålla
            platser i en utsträckning som svarade mot behoven. Inte ens fattade
            biståndsbeslut kunde uppfyllas.
          </p>
          <p xml:id="i-QEYHfcNNtYpcvKtm8eVN94">
            Vid undersökningstillfället befann sig ca 2 800 äldre i landet
            i den situationen att man fått ett biståndsbeslut om särskilt
            boende, men ingen plats. Ytterligare ca 2 000 äldre hade fått
            sina ansökningar avslagna trots att de i själva verket bedömdes
            vara i behov av plats. Denna situation var och är fortfarande
            djupt otillfredsställande med tanke på att de äldre personer som
            väntar på plats också i de flesta fall har mycket omfattande behov
            av vård, omsorg och trygghet.
          </p>
          <p xml:id="i-vE3PV4swmH8THBHKbLMmJ">
            Jag har tidigare interpellerat vid två tillfällen kring situationen
            för de äldre och den konstaterade bristen på vård- och boendeplatser
            i kommunerna. Av interpellationssvaren framgick att regeringen
            avsåg att snarast göra en uppföljande undersökning, vilken i sin
            tur skulle ligga till grund för mera långsiktiga överväganden.
            Statsrådet uttalade också vid det tillfället som sin uppfattning
            att situationen för de äldre var oacceptabel.
          </p>
          <p xml:id="i-HxWhqfyKXjvrRd8qMwmFCK">
            Under 2003 gav regeringen en utredare i uppdrag att analysera
            situationen och föreslå åtgärder som kan bidra till en förbättrad
            rättssäkerhet för enskilda. Därefter har utredningstiden förlängts,
            vilket innebär att utredarens uppdrag ska vara avslutat senast
            den 1 januari 2005. Det är många som emotser utredarens förslag
            och hoppas att de kan ligga till grund för konkreta åtgärder.
            Men enligt min mening behövs också fler åtgärder. Ett problem
            är den kvarboendeprincip som vägleder många kommuner och innebär
            en alltför snabb och ibland oplanerad avveckling av äldreboenden.
          </p>
          <p xml:id="i-PsWatwfB31jvVhj4jMV16F">
            Antalet ej verkställda beslut om särskilt boende har åter ökat
            under år 2003, efter en minskning under de senaste åren. Det finns
            anledning att noga följa denna utveckling framöver, liksom effekterna
            av att kommunerna tillämpar allt striktare krav för beslut om
            särskilt boende. Det finns en relativt stor grupp äldre för vilka
            alternativet med hemtjänst och hemsjukvård inte är lämpligt, till
            exempel personer i behov av tillsyn dygnetrunt. Bristen på platser
            i särskilt boende och i bostäder med särskild service leder till
            att många människor inte får den hjälp i boendet som de är i behov
            av.
          </p>
          <p xml:id="i-2aUAWZjssZkBrg7qhp6SJW">
            Mina fråga till statsrådet blir därför:
          </p>
          <p xml:id="i-QQaywBBfTKPwC9Y7b3j3Rv">
            Vad avser statsrådet att göra för att avhjälpa den omedelbara
            platsbristen i kommunernas äldreboenden?
          </p>
        </div>
      </div>
    </body>
  </text>
</TEI>
