<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0246">
  <teiHeader>
    <fileDesc>
      <titleStmt>
        <title>studiefinansiering på heltid för unga collegestuderande</title>
        <author>Patriksson, Runar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>studiefinansiering på heltid för unga collegestuderande till utbildnings- och kulturminister Leif Pagrotsky om studiefinansiering på heltid för unga collegestuderande</title>
          <idno type="rdwebb">GS10246</idno>
          <ref type="dokument_url_text">http://data.riksdagen.se/dokument/GS10246/text</ref>
          <ref type="dokument_url_html">http://data.riksdagen.se/dokument/GS10246</ref>
          <ref type="dokumentstatus_url_xml">http://data.riksdagen.se/dokumentstatus/GS10246</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqgpadBP4SAf6uA8SRtTMY</idno>
            <persName>Runar Patriksson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LJTYtkgs1mszrNBV6qumrM" corresp="i-QqgpadBP4SAf6uA8SRtTMY">
          <date when="2004-12-08"/>
        </correspAction>
        <correspAction type="received" xml:id="i-2eq6UnShc9Zvx6qV4buXSa" corresp="i-V19ff9MeDZhTGpv5xEprbu">
          <date when="2004-12-08"/>
        </correspAction>
        <correspAction type="answered" xml:id="i-4BPtwAv9DBwxB27AAyAetT" corresp="i-HxcQkHC9fDSzkJWgvdhDEF">
          <date when="2005-01-18"/>
        </correspAction>
        <correspContext corresp="i-4BPtwAv9DBwxB27AAyAetT">
          <ref type="record" target="prot-200405--059">Riksdagens protokoll 2004/05:59 Tisdagen den 18 januari</ref>
          <ref type="recordSection" target="unsetDivId">19 § Svar på interpellation 2004/05:246 om studiefinansiering på heltid för unga collegestuderande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Soi5k4b17zKzvEagRmSbFX">
            Interpellation 2004/05:246 av Runar Patriksson (fp) till utbildnings-
            och kulturminister Leif Pagrotsky om studiefinansiering på heltid
            för unga collegestuderande
          </p>
        </div>
        <div type="ipqSubmissionInfo">
          <p xml:id="i-aHE9nF8DbXSZeHEZEJ46x">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ULk99nW8BV7K4ZrWsz8B7K">
            För att underlätta övergången från folkhögskola, komvux och gymnasium
            till universitet har ett så kallat collegeår införts på många
            håll, bland annat på Molkoms folkhögskola i mitt hemlän Värmland.
            Collegeåret går till så att de studerande tillbringar halva sin
            tid på folkhögskola eller komvux där de studerar och kompletterar
            sina behörigheter samtidigt som de läser universitetskurser på
            halvtid, totalt två stycken tiopoängskurser under året. För den
            grupp som fullföljer collegeåret med godkända resultat finns sedan
            ett stort antal lokala studieplatser med förtur, dock ej personlig
            platsgaranti, för vidare universitetsstudier vid Karlstads universitet.
          </p>
          <p xml:id="i-TYqvy3Fw84wPbiacCn8hY">
            Nu har dock studerande vid Molkoms folkhögskola fått stora problem
            med sin studiefinansiering. Det är nämligen så, att personer som
            inte fyllt 20 år ska finansiera gymnasiala studier med studiehjälp,
            men bara om de på heltid läser inom en sådan skolform som berättigar
            till studiehjälp. De som läser collegeutbildning läser ju bara
            den gymnasiala utbildningen på halvtid. För den andra halvan,
            som ligger på universitetsnivå, är de berättigade till studiemedel.
          </p>
          <p xml:id="i-7FggwFN3iH28ifHEGEyu5W">
            Det här är ett problem som finns över hela landet och Centrala
            studiestödsnämnden (CSN) har vid två tillfällen påtalat problemet
            i sina budgetunderlag till regeringen. CSN föreslår att problemet
            löses genom att collegeåret, liksom högskolebasåret, ger studenterna
            möjlighet att välja om de vill läsa sin utbildning med stöd av
            studiemedel eller studiehjälp.
          </p>
          <p xml:id="i-FvszszMtVY54K7C6o3jVQ5">
            Det är viktigt att regeringen snarast uppmärksammar denna fråga,
            eftersom dagens system diskriminerar yngre studenter. Studerande
            som fyllt 20 år har ju rätt till studiemedel i båda skolformerna.
            Frågan om studiemedel får också följder för andra ekonomiska stödsystem.
            Har man inte rätt till studiehjälp, har man heller inte rätt till
            det inackorderingstillägg som studerande som bor långt från skolan
            annars kan få. Dessutom är det så att för unga studerande som
            inte får studiehjälp drar försäkringskassan in de barnpensioner
            som studerande med avlidna föräldrar har rätt till. Även rätten
            till barnpension i åldersspannet 18@20 år kräver nämligen att
            man har rätt till studiehjälp.
          </p>
          <p xml:id="i-AKSq38dd7y4hbxzQquVfGL">
            För mig och Folkpartiet liberalerna förefaller det inte rimligt
            att unga personer som läser ett collegeår på heltid bara ska få
            ett halvt studiemedel från CSN. Systemet är diskriminerande, eftersom
            ungdomarna får studiemedel om högskolan själv ordnar repetitionskurser
            i gymnasieämnen och kallar dem basår eller collegeår. För att
            collegeutbildningen ska kunna bli en bra rekryteringsväg till
            universitetet för fler unga utan akademiska familjetraditioner
            vore det bra om regelverket för studiestöd av olika slag harmonierades,
            så att man även i åldersgruppen 18@20 år kunde genomföra dessa
            studier med en vettig totalfinansiering.
          </p>
          <p xml:id="i-G4ajonU44TgomrXAQWKTgg">
            Jag vill mot ovanstående bakgrund fråga vilka åtgärder statsrådet
            ämnar vidta för att personer under 20 år ska kunna bedriva collegeutbildning
            med en studiefinansiering som är likvärdig med den som äldre studerande
            och studerande inom andra skolformer får.
          </p>
        </div>
      </div>
    </body>
  </text>
</TEI>
