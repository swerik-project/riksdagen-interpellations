<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0668">
  <teiHeader>
    <fileDesc>
      <titleStmt>
        <title>effekthöjningar för kärnkraft</title>
        <author>Wetterstrand, Maria (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>effekthöjningar för kärnkraft till samhällsbyggnadsminister Mona Sahlin om effekthöjningar för kärnkraft</title>
          <idno type="rdwebb">GS10668</idno>
          <ref type="dokument_url_text">http://data.riksdagen.se/dokument/GS10668/text</ref>
          <ref type="dokument_url_html">http://data.riksdagen.se/dokument/GS10668</ref>
          <ref type="dokumentstatus_url_xml">http://data.riksdagen.se/dokumentstatus/GS10668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FvpsLGyVJwy2VnAqBbfthX</idno>
            <persName>Maria Wetterstrand</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ARXEGZFPWCKYDCjrrjmH8D" corresp="i-FvpsLGyVJwy2VnAqBbfthX">
          <date when="2005-05-23"/>
        </correspAction>
        <correspAction type="received" xml:id="i-Y7C1ZzNg7w3cdv3eePz9ud" corresp="i-GFJcxAB9fyzG2VN1HakscJ">
          <date when="2005-05-24"/>
        </correspAction>
        <correspAction type="answered" xml:id="i-NnEDtzvGPvoMxe8BKdWYx" corresp="i-GFJcxAB9fyzG2VN1HakscJ">
          <date when="2005-06-07"/>
        </correspAction>
        <correspContext corresp="i-NnEDtzvGPvoMxe8BKdWYx">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">8 § Svar på interpellation 2004/05:668 om effekthöjningar för kärnkraft</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6To1HKr3SQXcKZg6YS8bS6">
            Interpellation 2004/05:668 av Maria Wetterstrand (mp) till samhällsbyggnadsminister
            Mona Sahlin om effekthöjningar för kärnkraft
          </p>
        </div>
        <div type="ipqSubmissionInfo">
          <p xml:id="i-XkxFvXMd5zfvzmJxZdVmRM">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-jufXLXibREUnSuNqoHAt3">
            Kraftindustrin vill bygga ut effekten vid kärnkraftverken. Den
            ursprungliga effekten var 9 450 megawatt. Det mesta byggdes klart
            efter folkomröstningen då Socialdemokraterna lovade avveckling
            med förnuft. År 2012 ska det enligt Ny Tekniks sammanställning
            bli 10 305 megawatt.
          </p>
          <p xml:id="i-9hzMFLbwaFLaSZ6eP3TMEK">
            Sverige har hela tiden haft mest kärnkraft per capita i världen,
            klart mer än Frankrike, som ligger hästlängder före nästa land.
          </p>
          <p xml:id="i-LLAbpdXBj3F1pGNwrd66Gp">
            Det som socialdemokratin försökt beskriva som pragmatiskt, måttfullt
            och som en parentes är ett med alla objektiva mått ett extremt
            projekt som pågår i generation efter generation.
          </p>
          <p xml:id="i-QRpJb9CZyDbANrgfcobSK7">
            Det började med det svenska atombombsprojektet för 50@60 år sedan.
            Idén att ett så litet land som Sverige skulle ha atombomber kan
            verka en aning bisarr, men det är väl belagt att det var vad Tage
            Erlander och Olof Palme verkade för, och hemlighöll inte bara
            för svenska folket och sin riksdagsgrupp utan också för större
            delen av regeringen. Att det inte blev någon atombomb får vi väl
            tacka bland annat andra socialdemokrater som Inga Thorsson, och
            även USA.
          </p>
          <p xml:id="i-Cw6SsXbHCcjc5xMdYcfWYA">
            Men de två första reaktorerna, Ågesta och Marviken var konstruerade
            för att ge plutonium till atombomben, och det var så Asea, senare
            ABB, kom in på kärnkraften.
          </p>
          <p xml:id="i-PNbqc1zbhRtw7VrJeiqUNL">
            Nu var man redan på den tiden medveten om att uranet inte skulle
            räcka för kärnkraft i evighet, och strax före folkomröstningen
            berättade Tage Erlander hur man såg lösningen på det problemet
            på 1950-talet. Vattenkraften skulle vara utbyggd 1975 och sedan
            skulle kärnkraften bli en parentes i 25@30 år och sedan skulle
            fusionskraften lösa alla energiförsörjningens problem överallt
            för all framtid.
          </p>
          <p xml:id="i-FFogTbqQJNxy12uuACJEg6">
            Fusionsforskning har mer och mer utvecklat sig till ett skämt,
            om än ett mycket dyrt skämt.
          </p>
          <p xml:id="i-2ncsTGZ82T2rHJ6N4Tzqwn">
            Men kärnkraften har vi kvar, som ett litet minne.
          </p>
          <p xml:id="i-YDVEFuEGFwub72KqGX74e3">
            Att uranbrist inte blev något problem beror på att nästan hela
            världen övergav kärnkraften för ca 25 år sedan, utom Sverige.
            Hundratals projekt stoppades i USA, många av dem halvfärdiga.
            Italien, Österrike och Polen avskaffade sina kärnkraftsprogram
            genom folkomröstningar. I de flesta av världens länder blev kärnkraft
            helt enkelt inte aktuellt.
          </p>
          <p xml:id="i-RAr5au2istmqhEbbARmd8f">
            Tur är det. Om hela världen skulle ha lika mycket kärnkraft per
            capita som Sverige skulle det någorlunda billiga uranet ta slut
            på tre år!
          </p>
          <p xml:id="i-RwHFWUgmSBEUSAXxbPP3R9">
            Sverige har mest kärnkraft i världen. Det är inte för att vi
            behöver det. Sverige har mer redan utnyttjad vattenkraft per person
            än nästan alla länder i världen har i all elproduktion. 2001 hade
            Sverige 2,6 gånger högre elkonsumtion per capita än resten av
            EU:s då 15 medlemsländer. Det beror inte på att vi har 2,6 gånger
            högre levnadsstandard eller 2,6 gånger mer industri eller ens
            på att det är 2,6 gånger kallare här än i Danmark, Tyskland eller
            Storbritannien. Temperaturen spelar över huvud taget ingen roll
            om man inte värmer hus med el. Det gör dom inte i andra länder.
          </p>
          <p xml:id="i-PBTrSVnyxNkc1v7gb452We">
            Den extrema svenska elförbrukningen beror på att vi har så mycket
            elvärme och på att vi, jämte Norge, är världsmästare i slöseri
            med el.
          </p>
          <p xml:id="i-24W1jt6rmdiw3pMcou4Fto">
            Mot den bakgrunden kan den svenska energipolitiken beskrivas
            som ett enda fanatiskt främjande av el till varje pris, och särskilt
            kärnkraft. I 1997 års energiöverenskommelse mellan v, c och regeringen
            slår man till och med fast att "ny elproduktionskapacitet och
            minskad elanvändning är ett villkor för avställning av ytterligare
            reaktorer".
          </p>
          <p xml:id="i-PQtMQstxwmH5oJ6Rw2aNz2">
            Denna fras låtsas som om regeringen inte bara har makt att stänga
            av reaktorer när den vill utan också att den har makt att hålla
            i gång reaktorer när den vill @ utan några hänsyn till exempel
            säkerhet och ekonomi. Så fungerar det inte i verkligheten. Det
            finns mer än hundra avstängda reaktorer i världen, och bara ett
            fåtal har stängts av genom politiska beslut. De allra flesta har
            stängts av på företagsekonomiska grunder, bland annat för att
            det har bedömts bli för dyrt att reparera fel eller leva upp till
            säkerhetskrav. Det är precis som med gamla bilar.
          </p>
          <p xml:id="i-LucxH9dqfhwsMYqT1Qvebi">
            Det sätt ni valt att stänga av Barsebäck på är minst sagt ohållbart
            för framtiden. För det första ger det helt fel incitament att
            använda skattebetalarnas pengar till att betala kompensation.
            Det gör ju att även olönsamma reaktorer kan köras vidare i hopp
            om att ägaren ska få betalt av staten för att stänga.
          </p>
          <p xml:id="i-K3JaJoWQtBEcfBJwRCzpFL">
            Idén att reaktorer ska stängas först när det finns alternativ
            elproduktion är också ekonomiskt osund. Det betyder att man först
            ska tvinga fram ny produktion, som per definition inte efterfrågas
            av marknaden och betala för det och sedan ska man tvinga fram
            en avstängning av en reaktor och betala för det.
          </p>
          <p xml:id="i-P3ETEM1CnmGfkzEHEgYLhv">
            Det är ett planekonomiskt sätt att tänka, men vi lever i en marknadsekonomi.
            Elefterfrågan i Sverige är konstant eller sjunkande. Kärnkraft
            och förnybar energi är kommunicerande kärl. Ju mer kärnkraft,
            desto mindre efterfrågan på förnybar energi. Ju mindre kärnkraft
            desto mer efterfrågan på förnybar energi.
          </p>
          <p xml:id="i-GhxEpNHLHTNiTrojGay1aR">
            Om ni nu kör över Miljödomstolen och godkänner effekthöjningen,
            som du har sagt i Ny Teknik att du vill ha, så kör ni rakt mot
            ett stup, politiskt, ekonomiskt och moraliskt.
          </p>
          <p xml:id="i-Xmj25CY16431Kxx6vkbGYB">
            Ni kan inte på allvar tro att Miljöpartiet ska ingå i en regering
            som låter kärnkraften växa och växa.
          </p>
          <p xml:id="i-TMDt13CBRuywT1BZ1DaAXN">
            Det finns två sorters effekthöjningar, detta sagt bara för att
            förhindra begreppsförvirring. Den ena är att man byter till en
            bättre turbin, generator eller något annat utanför reaktorn. Man
            får då ut mer el utan någon förändring i reaktorn. Sådana effekthöjningar
            är en rent företagsekonomisk bedömning. Regeringen och det politiska
            systemet är inte tillfrågade, och det är inte det vi diskuterar
            här.
          </p>
          <p xml:id="i-RjsdsYmW7XSTCrS4HVXhX2">
            Den andra sorten är höjningar av termisk effekt. Det betyder
            att det går åt mer uran, och att det produceras mer avfall. Det
            finns också mer radioaktivitet i reaktorn vid en olycka, och om
            man inte gör något särskilt åt det ökar utsläppen till luft och
            vatten proportionellt mot ökningen av effekten. Allt annat lika
            blir reaktorn farligare. Man knaprar på säkerhetsmarginalerna,
            för det var ju inte en ren slump att högsta tillåtna effekt sattes
            där den sattes. Det är lite mer krävande att kyla en lite hetare
            härd. Flödena ökar och det kan ge mer slitage och värre skador
            av kringdrivande föremål.
          </p>
          <p xml:id="i-BuBgH8u52ZkQzuVTwn3quQ">
            Allt detta och mer därtill står i ett PM från Kärnkraftinspektionen.
          </p>
          <p xml:id="i-PPXSbNQMiqxX8iiSC4AJaV">
            I de flesta avseenden är en ganska liten effekthöjning oerhört
            likt en ny reaktor. Det är faktiskt värre ändå. En effekthöjning
            är ganska lik en trimning av en moped. Den sammanlagda risken
            av tio trimmade mopeder är givetvis större än faran från tolv
            otrimmade mopeder. Det är inte vad Kärnkraftinspektionen säger,
            men Kärnkraftinspektionen har inte alltid rätt. De kommer säkert
            att säga att man kan kompensera för de extra farorna med extra
            säkerhetshöjande åtgärder.
          </p>
          <p xml:id="i-8vxB6oqobdANKbkEy6dR8o">
            Det är omöjligt för utomstående att bedöma, eftersom Kärnkraftinspektionen
            regerar med hemliga förelägganden. De nya föreskrifterna från
            i somras innebär åtgärdskrav reaktor för reaktor med deadlines
            för varje åtgärd och kostnadsbedömning. Men det ska tydligen Mona
            Sahlin, Lena Sommestad och jag inte bry våra små hjärnor med,
            för detta finns listat i en sekretessbelagd bilaga. Vi har från
            Miljöpartiets sida naturligtvis begärt att sekretessen ska hävas,
            men medan Regeringsrätten funderar på den saken vet vi alltså
            ingenting om vilken säkerhetsstandard som ska gälla, och än mindre
            om vilka extra säkerhetskrav som föranleds av effekthöjningarna,
            för SKI:s yttrande till regeringen kan enkelt sammanfattas med
            orden "Lita på oss!". I fråga om Ringhals 1 säger granskningsanalysen
            att det är bra om det installeras ett bättre mätsystem för matarvattenflöde
            men sedan är det inte mycket mer. SKI kräver vad de kräver när
            de har lust och tid.
          </p>
          <p xml:id="i-3ZoEky4nfpf3HyoG7Ae3Zv">
            Den svenska kärnkraften har haft ett oproportionerligt stort
            antal allvarliga incidenter. Det pekar på att SKI inte gjort något
            särskilt bra jobb, men trots detta har ingen riktig säkerhetsutredning
            gjorts sedan 1979. Den så kallade kärnsäkerhetsutredning som kom
            hösten 2003 var snömos redan i direktiven och ställde därför inga
            relevanta frågor kring säkerheten.
          </p>
          <p xml:id="i-XE2RS1s6LkbfZ3ZMmYehU1">
            Gudskelov behöver ni nu inte lita på SKI. För i och med att Miljödomstolen
            sagt nej så har ni glasklart rätt, och skyldighet att lägga energipolitiska
            bedömningar på effekthöjningarna.
          </p>
          <p xml:id="i-ScMdzT8s6BSKJo9GDHiPXT">
            Då står ni inför två alternativ:
          </p>
          <p xml:id="i-7eax1MUzijKWB5opGts1mv">
            Om ni ger klartecken för effekthöjningarna, så styr ni minst
            20 miljarder kronor i investeringar dit. Effekthöjningarna i sig
            bedöms kosta 10 miljarder, men det ligger mer i vågskålen, ca
            10 miljarder för livslängdsförhöjande åtgärder och 6 miljarder
            för de hemliga säkerhetsförbättringarna. Säkerhetsförbättringarna
            ska givetvis genomdrivas oavsett allt annat, med ett undantag:
            om ägaren beslutar att stänga reaktorn för att bespara sig den
            kostnaden.
          </p>
          <p xml:id="i-JcqL7NShi4hTv8niEad34h">
            Om effekthöjningarna genomförs så måste reaktorerna köras ett
            antal år till för att tjäna in investeringen. Under den tiden
            måste också säkerhetsinvesteringar göras vilket ger ännu längre
            intjänandetid och då är det väl motiverat att göra de livslängdshöjande
            åtgärderna också.
          </p>
          <p xml:id="i-Vr94pvxKnyHsZej5ggcLJy">
            När man gör stora ombyggnader och reparationer upptäcker man
            ofta fler fel än man visste om och får nya problem. Det kan ta
            mycket längre tid och bli mycket dyrare än man trodde att uppgradera
            en reaktor. Fråga Oskarshamnsverket, som genomfört den enda genomgripande
            moderniseringen. Det tog elva år, och kostade fem års förlorad
            produktion.
          </p>
          <p xml:id="i-PLErTYSxL1pNZaRK37zwJs">
            Detta vet förstås Vattenfall och Sydkraft. De investerar inte
            mer än de behöver om de inte kan räkna med en mycket lång framtid
            för reaktorerna.
          </p>
          <p xml:id="i-R8mBm5MXssAz9PCq4KPYUR">
            Om ni säger nej, så kommer antagligen en eller två reaktorer
            att stängas inom några år, troligast är de äldsta och minsta,
            Ringhals 1 och Oskarshamn 2. Det kan vara andra, för ägarna kan
            ju veta mer om reaktorernas reparationsbehov än jag gör.
          </p>
          <p xml:id="i-HVQs4pUzpX3ojAv7zNFDjF">
            Men det kan omöjligen vara alla eller ens de flesta. Dels är
            det säkert några reaktorer som med lätthet kan betala för sig,
            åtminstone när det gäller säkerhetshöjande åtgärder, kanske också
            livslängdsförhöjande åtgärder, och dels blir de kvarvarande reaktorerna
            lite mer värda.
          </p>
          <p xml:id="i-8n7s9Roa3unL2Lv4NhRj1F">
            Mer värda blir också förnybar energi och effektivisering.
          </p>
          <p xml:id="i-8wP6J3K3k8dZkWAvBJ16aP">
            Du har sagt att kärnkraften behöver avvecklas på en längre tid
            än det tog att sätta i gång den, nämligen 13 år. Genom att säga
            nej till effekthöjningarna ökar ni chansen för detta.
          </p>
          <p xml:id="i-TUPfr24KdNUY3Lhj5b9MqD">
            Om ni säger ja kan det däremot hända att alla reaktorerna faller
            för åldersstrecket mer eller mindre på en gång. Sånt händer. Hösten
            1992 stängde SKI de fem äldre kokarreaktorerna på en gång, efter
            att ett gemensamt fel hade upptäckts. 2002 stängde den japanska
            kärnkraftinspektionen Tokyos alla 17 reaktorer på en gång då ett
            gemensamt fel misstänktes.
          </p>
          <p xml:id="i-G1QMhELK82fhtA9i8i3cNq">
            Strutsar sticker inte ned huvudet i sanden i farliga situationer.
            Det gör däremot människor.
          </p>
          <p xml:id="i-JznWTBDZWBNp5azMCDzoye">
            Visst kan ni sticka huvudet i sanden och ge tillstånd till effekthöjningar
            och lämna över världens största kärnkraftsprogram till senare
            regeringar, utan fallskärm eller broms.
          </p>
          <p xml:id="i-VfYuwDLprY1BDRsVVs3GYh">
            Vill ni ha en ansvarig, ordnad avveckling av världens största
            kärnkraftsprogram så ska ni säga nej till effekthöjningar.
          </p>
          <p xml:id="i-FNMaazoeZsPcMQzL3NVRTQ">
            Vill ni ha en ekologisk omställning som ger ett marknadsutrymme
            för den nya teknik som Sverige ska leva på att exportera så säg
            nej till effekthöjningar, för annars finns det ingen hemmamarknad
            för den tekniken.
          </p>
          <p xml:id="i-GwHQ4pwRCpDUNoDtr3UoWQ">
            Avser statsrådet att verka för ett nej till effekthöjningarna?
          </p>
        </div>
      </div>
    </body>
  </text>
</TEI>
