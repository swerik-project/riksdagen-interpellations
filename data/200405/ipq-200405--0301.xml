<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0301">
  <teiHeader>
    <fileDesc>
      <titleStmt>
        <title>demokratiutveckling i Vitryssland</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demokratiutveckling i Vitryssland till utrikesminister Laila Freivalds om demokratiutveckling i Vitryssland</title>
          <idno type="rdwebb">GS10301</idno>
          <ref type="dokument_url_text">http://data.riksdagen.se/dokument/GS10301/text</ref>
          <ref type="dokument_url_html">http://data.riksdagen.se/dokument/GS10301</ref>
          <ref type="dokumentstatus_url_xml">http://data.riksdagen.se/dokumentstatus/GS10301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Wd6EDo4Qkd7whcHdCJmAU2" corresp="i-BUsYTbnmyQrtHXSA2gEp9T">
          <date when="2005-01-12"/>
        </correspAction>
        <correspAction type="received" xml:id="i-EPMNJVQ7gyLP7YK8GnXFtD" corresp="i-4CwyNH4xXJhZj5wdBAzmSY">
          <date when="2005-01-17"/>
        </correspAction>
        <correspAction type="answered" xml:id="i-NspogiTh78nws24KeX2VWL" corresp="i-4CwyNH4xXJhZj5wdBAzmSY">
          <date when="2005-02-03"/>
        </correspAction>
        <correspContext corresp="i-NspogiTh78nws24KeX2VWL">
          <ref type="record" target="prot-200405--069">Riksdagens protokoll 2004/05:69 Torsdagen den 3 februari</ref>
          <ref type="recordSection" target="unsetDivId">7 § Svar på interpellation 2004/05:301 om demokratiutveckling i Vitryssland</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BNP2HC1u87JgiYspn5dEWr">
            Interpellation 2004/05:301 av Torsten Lindström (kd) till utrikesminister
            Laila Freivalds om demokratiutveckling i Vitryssland
          </p>
        </div>
        <div type="ipqSubmissionInfo">
          <p xml:id="i-HKEWKjP4SvHrppLMzSVVkt">
            den 12 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PJ54HDmSVwQH834kouNW7P">
            Söndagen den 17 oktober 2004 var det val i vårt grannland Vitryssland.
            Föga förvånande fick diktatorn Lukasjenko nytt "förtroende" och
            mycket talar nu för att han, om inget sker, förblir diktator på
            livstid. Valobservatörerna, till exempel från OSSE, talade om
            att valet genomfördes "i rädsla" och att reell debatt saknades.
            Den vitryska oppositionen kritiserade ännu ett riggat val. Vitryssarna
            får än en gång vänta på den frihet och de mänskliga rättigheter
            som medborgarna i de europeiska grannländerna tar för självklara
            samtidigt som de indoktrineras med en hemkokt brygd av kommunism,
            nationalism och främlingsfientlighet. Förföljelserna av de oliktänkande,
            oppositionella, fria journalister och av troende judar och kristna
            förvärras. Vitryssland är ett av de länder i Europa där den demokratiska
            utvecklingen går åt fel håll. Demokratin urholkas, tidningar stängs,
            oppositionspolitiker fängslas, journalister döms till straffarbete
            och valresultat ogilitigförklaras.
          </p>
          <p xml:id="i-AdK39boFJzmwYMizrZRejL">
            Sommaren 2001 rapporterades att en hemlig dödspatrull, organiserad
            av den vitryska staten, stod bakom kidnappningar och mord. ILO
            har pekat ut Vitryssland som ett av fyra länder i världen där
            det sker flest kränkningar av mänskliga rättigheter i arbetslivet.
            Kulmen var valet 2001 som kritiserades starkt av västerländska
            observatörer. Under valets gång protesterade tusentals vitryska
            medborgare mot presidenten. När val i Vitryssland utfaller i ett
            för regimens smak alltför stort stöd för oppositionen slogs ett
            eget resultat fast där dess företrädare fick större utrymme. Oppositionen
            hindras av godtyckliga bestämmelser, skräddarsydda för att sätta
            krokben för dem.
          </p>
          <p xml:id="i-21QUdZBHfxXMGHCt9kJh2F">
            Vitryssland förfaller också på andra sätt. Aids har drabbat landet
            hårt. 4 000 personer sägs ha drabbats av sjukdomen enligt offentliga
            beräkningar, men den siffran är med säkerhet långt ifrån den verkliga
            omfattningen. Många smittade har inte råd med mediciner. Tjernobylolyckan
            1986 drabbade Vitryssland oerhört hårt. Hundratusentals drabbades
            av det radioaktiva nedfallet. 20 % av jordbruksmarken bestrålades
            så kraftigt att den fortfarande inte går att använda. Vittnen
            beskriver hur den värst drabbade zonen fortfarande omgärdas av
            taggtråd där människor lever som i ett koncentrationsläger. Informationen
            från regimen om skadorna har brustit och många vet fortfarande
            inte om katastrofens verkliga effekter på deras liv. Nu rapporterar
            västliga medier om hur den vitryska regimen uppmuntrar människor
            att bosätta sig i radioaktivt skadade områden. De hot som experter
            pekar på nonchaleras sålunda av de vitryska myndigheterna.
          </p>
          <p xml:id="i-35a5jHdL78m2M3hZ4HiMgf">
            Situationen är också ett hot mot andra länder. Den internationella
            brottsligheten och terrorismen hotar freden. Sverige måste agera
            resolut mot en regim i Europa som tros ha samröre med och kanske
            är en del av de stater som kallas "ondskans axelmakter". Kravet
            på tydliga åtgärder från regeringen för att ändra Vitrysslands
            farliga politiska inriktning gäller därför inte bara för den vitryska
            befolkningens skull, utan också för att säkra tryggheten i hela
            Europa.
          </p>
          <p xml:id="i-6nNpfc7X2peos2EkZ57gHi">
            EU har sedan flera år avstått från förbindelser på högre nivå
            med Vitryssland. Det har varit en god tanke även om få resultat
            har gått att se av denna hållning. Snarare kan det nu vara tid
            att intensifiera kontakterna med den demokratiska oppositionen
            och på så sätt stödja landets utveckling i något som så småningom
            kan bli en demokratisk utveckling.
          </p>
          <p xml:id="i-5fHgan7CtKQWAsZYTYxPAp">
            Sverige har i flera år saknat diplomatisk representation i Vitryssland.
            Regeringen har beslutat att placera en diplomat i huvudstaden
            Minsk. Det är positivt. Men genom att återuppta de diplomatiska
            förbindelserna med landet växer det svenska ansvaret att sätta
            press på regimen att vidta åtgärder för att ändra landets negativa
            utveckling. Sverige måste tydligare agera för en demokratisk utveckling.
          </p>
          <p xml:id="i-QhmjAMvJxBV4ytQKLnESQo">
            Vi får inte låta Vitryssland bli en bortglömd diktatur. Hos vitryssarna,
            kanske starkast bland de yngre, finns en längtan efter de mänskliga
            fri- och rättigheter som svenskar tar för givna. Sveriges uppgift
            är att stödja dessa människor att en gång få uppleva dessa rättigheter.
            För det krävs en aktiv svensk Vitrysslandspolitik där det svenska
            arbetet särskilt inriktas på att stödja arbetet för demokrati
            och mänskliga rättigheter.
          </p>
          <p xml:id="i-22v6Wwm4amEcRGJMvjzVut">
            I dag underhåller Sverige den vitryska regimen genom att sedan
            1996 köpa högteknologiskt krigsmateriel från den vitryska staten.
            Det senaste kontraktet slöts så sent som hösten 2003. Enligt uppgifter
            uppgår handeln till ca 90 miljoner kronor under åren 1996@2003.
            Under motsvarande period har Sverige förmedlat 60 miljoner kronor
            till demokratifrämjande insatser. Sverige har alltså betalat mer
            för vapen än för stöd till en demokratisk utveckling med mänskliga
            rättigheter. Därmed bidrar Sverige till att den vitryska diktaturen
            får en starkare ställning. Det är givetvis oacceptabelt. Sverige
            måste därför omedelbart stoppa importen av krigsmateriel från
            Vitryssland. I ett frågesvar rörande detta till riksdagen har
            regeringen låtit meddela att den aktuella upphandlingen genomfördes
            utifrån strikt affärsmässiga grunder av Försvarets materielverk.
            Detta innebär att om de kommersiella och tekniska villkoren uppfylls
            så vinner det anbud som har lägsta pris. I detta fall var det
            ett företag från Vitryssland som vann ordern i konkurrens med
            leverantörer från fem andra länder.
          </p>
          <p xml:id="i-VyDKyFt9jdjjMzSeaLe6ZK">
            Sverige ska självklart vara en föregångare som vid köp av vapen
            enkom handlar från länder som respekterar de mänskliga rättigheterna
            och demokratins grundvalar. Tanken att svenska skattemedel skulle
            medverka till att understödja regimer byggda på diktatur och avsaknaden
            av mänskliga rättigheter är oacceptabel. I fallet Vitryssland
            är därtill vapenköpen rent kontraproduktiva i förhållande till
            stödet för demokratiutveckling. Vapenhandeln mellan Sverige och
            Vitryssland bör därför snarast upphöra.
          </p>
          <p xml:id="i-DGqvJprZZPyabttAQJmsC9">
            Mot bakgrund av det ovan anförda vill jag fråga utrikesministern:
          </p>
          <p xml:id="i-ALJYs1V7X2jtizWvRiLfwo">
            Vilka åtgärder avser utrikesministern att vidta för att Sverige
            aktivt ska stödja en demokratisk utveckling i Vitryssland?
          </p>
          <p xml:id="i-KPuYKavFD39UPrpbUG4jhC">
            Avser utrikesministern att verka för ett stopp för vapenhandeln
            med Vitryssland?
          </p>
        </div>
      </div>
    </body>
  </text>
</TEI>
