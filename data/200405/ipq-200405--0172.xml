<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0172">
  <teiHeader>
    <fileDesc>
      <titleStmt>
        <title>diskriminering av de äldre i vårt samhälle</title>
        <author>Hägglund, Göran (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>diskriminering av de äldre i vårt samhälle till statsminister Göran Persson om diskriminering av de äldre i vårt samhälle</title>
          <idno type="rdwebb">GS10172</idno>
          <ref type="dokument_url_text">http://data.riksdagen.se/dokument/GS10172/text</ref>
          <ref type="dokument_url_html">http://data.riksdagen.se/dokument/GS10172</ref>
          <ref type="dokumentstatus_url_xml">http://data.riksdagen.se/dokumentstatus/GS10172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TtTv346EYCnx3hJPKtAHGB" corresp="i-8BTYtQ95yRpC5syyC4aHoY">
          <date when="2004-11-18"/>
        </correspAction>
        <correspAction type="received" xml:id="i-RUP6r1SGre7GQwn3gqtfiH">
          <date when="2004-11-18"/>
        </correspAction>
        <correspAction type="answered" xml:id="i-9XTXsBjyuCmRtE7XCeckxW">
          <date when="2004-12-17"/>
        </correspAction>
        <correspAction type="received" xml:id="i-X6SJHh9Qn9FPQTjcdk25h1" corresp="i-3kVCtR7mCK6mW2F6oaBMR5">
          <date when="2004-11-18"/>
        </correspAction>
        <correspAction type="answered" xml:id="i-BtN7LtaHcMmdEvFQQVnxaf" corresp="i-SZKUTdtCrCo58yNCQsH76">
          <date when="2004-12-17"/>
        </correspAction>
        <correspContext corresp="i-BtN7LtaHcMmdEvFQQVnxaf">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">6 § Svar på interpellation 2004/05:172 om diskriminering av de äldre i vårt samhälle</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-1Q1iZbFN6cudk9hH4tbzM">
            Interpellation 2004/05:172 av Göran Hägglund (kd) till statsminister
            Göran Persson om diskriminering av de äldre i vårt samhälle
          </p>
        </div>
        <div type="ipqSubmissionInfo">
          <p xml:id="i-PoGL4Sxn5eL4u2WfSaWuhL">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q46YEt31jLncSJnjincrjQ">
            Den 10 september i år invigdes Kristinagårdens lärcentrum i Askersund
            under pompa och ståt. Dåvarande utbildningsminister Thomas Östros
            klippte band och hyllade Askersunds nya centrum för vuxenutbildning.
            Dagen efter släpptes också allmänheten in i den nyrenoverade tegelbyggnaden.
            Alla åldrar samlades, åt tårta och gladdes åt kommunens nya utbildningssatsning.
            Många fick samtidigt upp intresset för de olika kurser som vuxenutbildningen
            hade att erbjuda.
          </p>
          <p xml:id="i-5tmxZVfVRvMs23JQfmTaNW">
            En man bestämde sig för att fråga om en grundläggande datautbildning.
            Han hade försökt lite på egen hand, men tyckte att nu när alltmer
            sker via webben, kunde det väl vara dags att lära sig grunderna
            ordentligt. Personen han pratade med visade sig vara kursens lärare.
            Han bjöds på stående fot in att börja redan på måndagen, på en
            kurs som just dragit i gång. Kursen var ganska populär och hade
            lockat deltagare i olika åldrar, men mest medelålders. Helt fullt
            var det dock inte. Två datorer stod tomma när alla deltagare satt
            sig bakom var sin skärm.
          </p>
          <p xml:id="i-KVcsnZVundvhc98ab4Nu2S">
            Mannen och en kvinna som också deltog för första gången uppmanades
            att komma tidigare nästa tillfälle för att ta igen det som de
            missade i början av kursen när de inte var med. När de infann
            sig på torsdagen så fick de i stället följa med in på lärarens
            kontor där läraren beklagade att han var tvungen att lämna beskedet
            att de inte var välkomna i fortsättningen. De var för gamla. "Men
            hur ung ska man vara då?", frågade mannen. Det visste inte läraren.
          </p>
          <p xml:id="i-GWeY3fqwVgXPwUP71bfgDn">
            Någon vecka senare fick den avvisade mannen prata med Askersunds
            vuxenutbildningsrektor. Hon förklarade att statsbidrag bara utgick
            till deltagare under 65 år, eftersom syftet bland annat var att
            öka produktionen. Därför fick han inte gå kursen. Mannens livslånga
            insats som pålitlig skattebetalare var ingenting värd i detta
            sammanhang @ han kunde inte längre anses vara produktiv på rätt
            sätt.
          </p>
          <p xml:id="i-N3AUzmXJ2k4i7ZwYsNz94A">
            Mannen förklarade då att han hade en jämnårig vän @ också han
            en bra bit över 65 år @ som bodde i grannkommunen Hallsberg och
            att denne fick följa motsvarande kurs på komvux i Hallsberg. Rektorn
            svarade @ "de har väl gjort en annan bedömning".
          </p>
          <p xml:id="i-X1WnPvZ4YWsndkrSXSyKrk">
            Detta är bara ett exempel på att det förekommer åldersdiskriminering
            och oacceptabla attityder mot äldre, och att detta inte sällan
            sker av kommuner och stat.
          </p>
          <p xml:id="i-5qtE8rp7qWyfy1UM8gmPU9">
            Begreppet "ageism" myntades av den amerikanske psykiatern Robert
            Butler i slutet av 1960-talet. I Sverige har det översatts och
            sedan några år tillbaka bråkar forskarna om det i Sverige finns
            "ålderism" det vill säga "stereotypa föreställningar (eller diskriminering)
            som utgår från en människas ålder."
          </p>
          <p xml:id="i-P5x2w2SoD2anGvCLzoMCdk">
            Det borde vara uppenbart för var och en som ser sig om i samhället
            att det förekommer den här typen av diskriminering och attityder
            mot äldre. En del lyfter då fram att vi vid jämförelse med många
            andra länder ändå ligger bra till. Och det låter kanske blygsamt
            att bara 4 % bland personer över 60 år, enligt Europabarometern,
            anser att de blivit behandlade som andra klassens medborgare av
            försäkringskassan. Men den siffran, som professor Lars Andersson
            vid Linköpings universitet påmint om, motsvarar 80 000 personer.
          </p>
          <p xml:id="i-9L5ToL43cBmpKCX17zPmgW">
            Det förekommer olika former av åldersdiskriminering på rader
            av områden: Till de allvarligare hör den praxis som tycks bli
            allt vanligare, nämligen att sätta övre åldersgränser för vissa
            medicinska behandlingar och operationer. Exempelvis utreds människor
            med demenssymtom inte på grund av att de anses för gamla. Också
            rehabiliteringsinsatser för äldre personal är sällsynta.
          </p>
          <p xml:id="i-UQGvYA5YP44nhiUDKxErXt">
            Också på demokratins område begränsas de äldres tillträde. En
            person som är över 70 år tillåts i många kommuner inte ingå i
            en valnämnd, trots att en sådan person kanske har både erfarenhet
            och tid att lägga på uppdraget. Hur kan det få vara möjligt?
          </p>
          <p xml:id="i-SuPn3TKmdHAZt5QHUpYph3">
            Många äldre har en otrolig lust och vilja att fortsätta bidra
            med sitt stora kunnande och sin erfarenhet så länge som möjligt.
            Men på arbetsmarknaden finns det ekonomiska styrmedel som gör
            det oerhört dyrt att anställa en person som är över 55 @ och det
            visar sig också att detta, i kombination med felaktiga attityder
            mot äldre, leder till att mycket få arbetsgivare ens intervjuar
            en arbetssökande som är över 55.
          </p>
          <p xml:id="i-DPEs5MR3dWD5J3ZvZEZ9LE">
            Förtroendekommissionen under Erik Åsbrink har föreslagit att
            det ska vara förbjudet för personer över 70 år att sitta i bolagsstyrelser.
            Varför? Kan inte sådant prövas individuellt med tanke på hur olika
            vår "mentala" ålder är?
          </p>
          <p xml:id="i-M24D62oLDX1ogbg5cSGHvc">
            En del diskriminering är svår att ändra på via lagstiftning,
            men då gäller det för politiker att motverka diskriminerande attityder
            via opinionsbildning. Men ofta när politiker talar om demografi
            så beskrivs de äldre tyvärr som en börda och ett problem. Uttalanden
            som "vi har för många äldre" är inte ovanliga i den debatten.
            Men det är ju inte så att de äldre är "för många", utan problemet
            är ju att det föds för få barn.
          </p>
          <p xml:id="i-VnSTBUEw3tiYV4nY1QizdL">
            Mot bakgrund av de exempel på äldrediskriminering som jag redovisat
            ovan, vill jag lyfta fram ett antal förslag.
          </p>
          <p xml:id="i-4MKzMM6EW7tzKdXuX8qaGx">
            Medan diskrimineringen av kvinnor och invandrare med rätta är
            väl kartlagd @ åtminstone vad gäller omfattning @ så är negativ
            särbehandling av äldre arbetskraft dåligt kartlagd. En sådan kartläggning
            behövs för att bättre kunna angripa problemet.
          </p>
          <p xml:id="i-2Lz8MECYS5MLkrp5a33UBS">
            Det personliga, praktiska och ekonomiska komplex som äldre i
            arbetslivet utgör centreras till stor del kring attityder om äldre
            som individer, som arbetskamrater och som anställda. I stor utsträckning
            tar sig dessa attityder uttryck av diskriminering. Den parlamentariska
            beredningen Senior 2005 skriver i betänkandet Äldrepolitik för
            framtiden (SOU 2003:91) följande: "Både i Sverige och andra länder
            har intresset för åldersnormer och åldersdiskriminering hittills
            varit förbluffande litet. Det gäller inte minst om man jämför
            med den diskussion som förts och fortfarande förs om andra sorters
            diskriminering." De allra flesta äldre arbetssökande har på olika
            sätt mött samma sak. I dag torde diskriminering på grund av ålder
            vara den vanligaste formen av orättvis behandling och orättvist
            bemötande, ett faktum som alla känner till men få reagerar emot.
            Negativa attityder gentemot äldre, långt ned i de seniora åldrarna,
            är så vanliga att de flesta har slutat lägga märke till dem.
          </p>
          <p xml:id="i-MkP6aCDFnEjbqZXVuiRJ28">
            För att undvika att diskriminering av äldre får fortsätta bör
            diskrimineringslagstiftningen utökas till att också omfatta förbud
            mot diskriminering av äldre. Detta bör göras snabbt. Ett EG-direktiv,
            2000/78/EG av den 27 november 2000, som handlar om likabehandling
            med avseende på ålder, utreds fortfarande. Inom flera EU-länder
            finns redan förbud mot åldersdiskriminering.
          </p>
          <p xml:id="i-U9vKssyDHNa12khteywBu1">
            Många som förlorar sitt jobb i 40- eller 50-årsåldern tvingas
            uppleva hur svårt det är att komma in på arbetsmarknaden därefter.
            Man har inte sällan fallit för åldersstrecket redan i 40-årsåldern.
            Den demografiska utvecklingen som innebär att alltfler ska försörjas
            av allt färre aktiva måste mötas: dels genom att främja barnafödande
            och invandring, dels genom att bättre ta till vara både den något
            äldre arbetskraften och de som fyllt 65. Kristdemokraterna har
            föreslagit att anställda som fyllt 65 ska ha rätt men ingen skyldighet
            att arbeta till 72 års ålder @ och då med halverad inkomstskatt
            @ samt att man ska ha rätt att jobba deltid från det att man fyller
            61. Reglerna i olika avtal bör också ses över så att inte de äldre
            missgynnas på arbetsmarknaden som i dag.
          </p>
          <p xml:id="i-F6Ehp9X8TpnN94L3yuCsMe">
            I budgetpropositionen antyder regeringen att de äldre som vill
            ska kunna vara kvar i arbetslivet. Jag citerar ur finansplanen:
            "Åtgärder behöver vidtas för att göra det möjligt för äldre att
            vara kvar längre i arbetslivet och stimulera dem till detta och
            för arbetsgivare att öka efterfrågan på äldre arbetskraft." Ambitionen
            finns där @ men förslag till åtgärder lyser som vanligt med sin
            frånvaro.
          </p>
          <p xml:id="i-ChmeQvevwnTKUkgDE8UUUr">
            Kristdemokraterna anser också att en äldreombudsman bör tillsättas.
            En äldreombudsman skulle, i likhet med exempelvis Barnombudsmannen,
            kunna verka för förbättringar och ta initiativ till egna utredningar
            och lämna förslag till åtgärder. Och inte minst motverka diskrimineringen
            av äldre i samhället.
          </p>
          <p xml:id="i-Q4o3eyXwAHshBi6BJAfNVH">
            Åldersstrecket borde avskaffas @ både mentalt och inom stat,
            kommun och landsting. Det är uppenbart att det behövs en förändring
            och att det måste bli ett slut på diskrimineringen av de äldre.
          </p>
        </div>
        <div type="ipQuestion">
          <p xml:id="i-NusApj5Wbq3mFnNovecZog">
            Mot bakgrund av ovanstående är mina frågor till statsministern
            följande:
            <list rend="unordered">
              <item>
                1.Vilka åtgärder är statsministern beredd att vidta för att kartlägga
                diskrimineringen av äldre i samhället?
              </item>
              <item>
                2.Vilka åtgärder är statsministern beredd att vidta för att minska
                diskrimineringen av äldre i vårt samhälle?
              </item>
            </list>
          </p>
        </div>
      </div>
    </body>
  </text>
</TEI>
