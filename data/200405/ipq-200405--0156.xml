<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0156">
  <teiHeader>
    <fileDesc>
      <titleStmt>
        <title>Sverige och Israels överträdelser av internationell rätt</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige och Israels överträdelser av internationell rätt till utrikesminister Laila Freivalds om Sverige och Israels överträdelser av internationell rätt</title>
          <idno type="rdwebb">GS10156</idno>
          <ref type="dokument_url_text">http://data.riksdagen.se/dokument/GS10156/text</ref>
          <ref type="dokument_url_html">http://data.riksdagen.se/dokument/GS10156</ref>
          <ref type="dokumentstatus_url_xml">http://data.riksdagen.se/dokumentstatus/GS10156</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-W86WJusj6pojbXH7Ks4KNj" corresp="i-2aZQBvMx8o6ihusfvExbt8">
          <date when="2004-11-18"/>
        </correspAction>
        <correspAction type="answered" xml:id="i-6BQKdGWXeY7uM6Kv5tMqag">
          <date when="2004-11-23"/>
        </correspAction>
        <correspAction type="received" xml:id="i-Me3viZWEjkWzL7D6TDdc4k" corresp="i-4CwyNH4xXJhZj5wdBAzmSY">
          <date when="2004-11-18"/>
        </correspAction>
        <correspAction type="answered" xml:id="i-Dw4Yu4qJxoz1sv4Qmwa35s" corresp="i-4CwyNH4xXJhZj5wdBAzmSY">
          <date when="2004-11-23"/>
        </correspAction>
        <correspContext corresp="i-Dw4Yu4qJxoz1sv4Qmwa35s">
          <ref type="record" target="prot-200405--035">Riksdagens protokoll 2004/05:35 Tisdagen den 23 november</ref>
          <ref type="recordSection" target="unsetDivId">4 § Svar på interpellationerna 2004/05:122, 136, 138, 153, 154, 155 och 156 om förändrad Mellanösternpolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Yb1dkWkLcvojEEGSXZqgjk">
            Interpellation 2004/05:156 av Alice Åström (v) till utrikesminister
            Laila Freivalds om Sverige och Israels överträdelser av internationell
            rätt
          </p>
        </div>
        <div type="ipqSubmissionInfo">
          <p xml:id="i-Sp16dgQDG1kJE9Xn4Wjqeh">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5NE7JzwrhCpZNp4hNUAPLg">
            Bosättningarna
          </p>
          <p xml:id="i-2YZAL5UAyMgh1n8Reur8os">
            Israels politik att etablera och utvidga civila bosättningar
            på områden som står under militär ockupation bryter mot den internationella
            humanitära rätten, som förbjuder förflyttning av civilbefolkning
            till ockuperat område och skapande av permanenta förändringar,
            som inte gynnar den skyddade befolkningen. Antalet bosättare på
            Västbanken och på Gazaremsan har fördubblats under de tio år som
            gått sedan Osloavtalet undertecknades och uppgår nu till över
            400 000 personer. Den israeliska regeringen fortsätter att konfiskera
            palestinsk mark och utvidga existerande bosättningar, särskilt
            i östra Jerusalem. Det har skapats minst 62 nya bosättningar sedan
            den nuvarande regeringen tillträdde år 2001.
          </p>
          <p xml:id="i-MK3o7FA4R9SEMn4WLxUcWx">
            De utomrättsliga avrättningarna
          </p>
          <p xml:id="i-DaAy4Ts6uxRATbxZfvwxfp">
            Israeliska styrkor dödade 97 personer som ett led i politiken
            att genomföra utomrättsliga avrättningar under år 2003 och skadade
            ytterligare 500 personer. Mer än hälften av de dödade utgjordes
            av civilpersoner som råkat befinna sig i närheten.
          </p>
          <p xml:id="i-XvDDz7D63mrYWPq4WLciWJ">
            De kollektiva bestraffningarna
          </p>
          <p xml:id="i-VxmswcRrpQNnQ5gKi1rd5D">
            I maj 2003 hade Israels hussprängningspolitik gjort fler än 13
            000 palestinier hemlösa. Tusentals bostäder och andra byggnader
            har förstörts av påstådda säkerhetsskäl, många utan att grundas
            på militär nödvändighet. Fem tusen tunnland jordbruksmark har
            förstörts. Israeliska styrkor har förstört bostäderna för ett
            stort antal av familjerna till påstådda beväpnade aktivister,
            ett klart brott mot förbudet mot kollektiv bestraffning i artikel
            33 i den fjärde Genèvekonventionen.
          </p>
          <p xml:id="i-FmEEmZtVZx75HuKgw2SbVn">
            Den humanitära krisen
          </p>
          <p xml:id="i-QAWWBS6bUA9iNNj1Wi2JLV">
            Israel har en skyldighet enligt fjärde Genèvekonventionen och
            1907 års Haagreglemente att svara för befolkningens välfärd på
            de ockuperade territorierna. I november 2003 avslutade Internationella
            rödakorskommittén sitt nödhjälpsprogram med motiveringen att "det
            som började som en akut nödsituation för hundratusentals palestinier
            har nu övergått till en långsiktig kollaps för den lokala ekonomin."
            Uttalandet fortsatte: "humanitär hjälp är inte längre det effektivaste
            sättet att hjälpa . Det är nödvändigt att palestiniernas rätt
            enligt den internationella humanitära rätten respekteras."
          </p>
          <p xml:id="i-QCWsLvcEkNdwfu1PUQ1fU9">
            Godtyckliga frihetsberövanden och tortyr
          </p>
          <p xml:id="i-VicQeALFPzjxd4641ni8Kc">
            I januari 2004 var ca 5 900 palestinier frihetsberövade på säkerhetsrelaterade
            grunder. Rapporter om misshandel, bland annat sparkar, slag, usla
            förhållanden och berövande av mat och sömn förekom i stor omfattning.
            Israeliska organisationer för mänskliga rättigheter har rapporterat
            om systematisk och omfattande tortyr utförd av den israeliska
            armén och säkerhetstjänsten. . "Public Committee Against Torture
            in Israel" skriver att det står klart att tortyr utförs i organiserade
            och institutionaliserade former. Kommittén uppskattar att en stor
            del, om inte majoriteten av de palestinier som grips i Israel,
            utsätts för tortyr som den definieras i internationell rätt.
          </p>
          <p xml:id="i-PryWpSuPx15wpYfERzfdo">
            Internationella domstolens rådgivande yttrande om de rättsliga
            aspekterna på byggandet av en mur i det ockuperade palestinska
            territoriet.
          </p>
          <p xml:id="i-VMXzAaVD7TU2jJFk18DFPx">
            I sitt yttrande från den 9 juli 2004 konstaterar Internationella
            domstolen, ICJ, att murens sträckning, som den beslutats av Israels
            regering, inkluderar ungefär 80 % av bosättningarna på det ockuperade
            palestinska området i det "stängda området" mellan muren och "gröna
            linjen". ICJ påminde om att säkerhetsrådet beskrivit dessa bosättningar
            som ett flagrant brott mot fjärde Genèvekonventionen och slog
            för egen del fast att bosättningarna utgör att brott mot internationell
            rätt. Vidare konstaterade ICJ att muren mycket väl kan bli permanent
            och skapa ett fait accompli och på så sätt utgöra en de facto-annektering.
            Muren hindrar palestinierna från att utöva sin rätt till självbestämmande
            och utgör därför ett brott mot Israels skyldighet att respektera
            den rätten. De verkningar muren har på palestiniernas dagliga
            liv, förstörande av privat egendom, begränsningar i rörelsefriheten,
            konfiskation av jordbruksmark, avskärande av tillgång till vattenkällor
            etcetera och byggandet av muren i sig strider mot relevanta delar
            av 1907 års Haagreglemente och den fjärde Genèvekonventionen.
            Enligt ICJ hindrar muren också palestiniernas fria rörlighet som
            den är garanterad i FN-konventionen om medborgerliga och politiska
            rättigheter och deras utövande av rätten till arbete, hälsa, utbildning
            och skälig levnadsstandard i enlighet med konventionen om ekonomiska,
            sociala och kulturella rättigheter och barnkonventionen. Muren
            i förening med bosättningar ändrar också den demografiska sammansättningen
            på de ockuperade palestinska territorierna och står därmed i strid
            med fjärde Genèvekonventionen och relevanta resolutioner i säkerhetsrådet.
            ICJ fastslog att Israel måste respektera det palestinska folkets
            rätt till självbestämmande och sina förpliktelser enligt den humanitära
            rätten och de mänskliga rättigheterna. Israel måste riva de delar
            av muren som är byggda på ockuperat palestinskt territorium och
            betala skadestånd till de fysiska och juridiska personer som lidit
            skada av muren. ICJ ansåg också att FN:s säkerhetsråd och generalförsamling
            ska överväga vilka åtgärder som erfordras för att göra slut på
            de illegala förhållanden som skapats av muren. Det bör också påminnas
            om att varje land som anslutit sig till Genèvekonventionen har
            en skyldighet att se till att dess regler även följs av andra
            avtalsslutande parter.
          </p>
          <p xml:id="i-6ps5YtLwyz98Dqb5fPhRdH">
            Mot denna bakgrund vill jag fråga statsrådet Freivalds vad hon
            avser att göra för att öka trycket på Israels regering att följa
            Internationella domstolens rådgivande yttrande och i övrigt relevanta
            regler i den internationella humanitära rätten och bindande regler
            om skydd för mänskliga rättigheter i FN-konventioner som Israel
            åtagit sig att följa.
          </p>
        </div>
      </div>
    </body>
  </text>
</TEI>
