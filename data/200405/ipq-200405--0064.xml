<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0064">
  <teiHeader>
    <fileDesc>
      <titleStmt>
        <title>åtgärder för regelförenkling</title>
        <author>von Sydow, Henrik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder för regelförenkling till näringsminister Leif Pagrotsky om åtgärder för regelförenkling</title>
          <idno type="rdwebb">GS1064</idno>
          <ref type="dokument_url_text">http://data.riksdagen.se/dokument/GS1064/text</ref>
          <ref type="dokument_url_html">http://data.riksdagen.se/dokument/GS1064</ref>
          <ref type="dokumentstatus_url_xml">http://data.riksdagen.se/dokumentstatus/GS1064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <persName>Henrik von Sydow</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JALYYkZMVU4g2ufPNfT3Hb" corresp="i-TSGehE1rwudkXFF6bgJHmH">
          <date when="2004-10-21"/>
        </correspAction>
        <correspAction type="received" xml:id="i-VaSrjide4oJtE6Wjd4gyx8" corresp="i-V19ff9MeDZhTGpv5xEprbu">
          <date when="2004-10-21"/>
        </correspAction>
        <correspAction type="answered" xml:id="i-HCW8KQVMqQbhCqjpFM9Qw1" corresp="i-PzNviXpYSimQsvSkF9CmDz">
          <date when="2004-11-23"/>
        </correspAction>
        <correspContext corresp="i-HCW8KQVMqQbhCqjpFM9Qw1">
          <ref type="record" target="prot-200405--035">Riksdagens protokoll 2004/05:35 Tisdagen den 23 november</ref>
          <ref type="recordSection" target="unsetDivId">8 § Svar på interpellation 2004/05:64 om åtgärder för regelförenkling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KgGjsiAWCYpAoSdJnkbvDn">
            Interpellation 2004/05:64 av Henrik von Sydow (m) till näringsminister
            Leif Pagrotsky om åtgärder för regelförenkling
          </p>
        </div>
        <div type="ipqSubmissionInfo">
          <p xml:id="i-FQi7N42hBg21KtM2s74YbN">
            den 21 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qq2erkvWrU9jfcz9LMr2ra">
            I årets skrivelse från regeringen om regelförenklingsarbetet
            framhålls att handlingsplaner, handlingsprogram och åtgärdsplaner
            för att minska företagens administrativa börda ska tas fram, och
            att ett kvantitativt mål för regelförenklingsarbetet ska sättas
            upp. Regeringen beskriver hur seminarier genomförts med generaldirektörer
            och tjänstemän från ett stort antal myndigheter, hur nya möten
            planeras och vilka planer för regelförenkling som planeras. Regeringens
            så kallade handlingsplan tycks bestå i att arbetet med regelförenkling
            ska "fortgå med oförminskad kraft" och ha "hög prioritet".
          </p>
          <p xml:id="i-XKg1DbgT8cyxi7f9qgXxWo">
            Regeringens egen beskrivning av arbetet står i bjärt kontrast
            till den granskning som Riksrevisionen presenterade den 18 oktober.
            Rapporten slår fast att regeringen lägger ned för lite kraft och
            resurser på att på allvar försöka förenkla befintliga regler för
            företagare i Sverige. Riksrevisionen framhåller att det i stort
            sett saknas resurser för att förenkla de lagar och regler som
            finns i dag och att det dessutom finns en brist på förståelse
            hos de offentliga aktörerna var regelbördan och byråkratin för
            företagare uppstår.
          </p>
          <p xml:id="i-GgG2qA6YPuDoDojLPJCXG7">
            Därtill visar Näringslivets nämnd för regelförenkling att riksdag,
            regering och myndigheter också det här året i en aldrig sinande
            ström fortsätter att belasta företagarna med nya administrativa
            krav som både tar tid och driver upp kostnaderna. I fler än hälften
            av förslagen till nya företagsregler så ökar de administrativa
            kostnaderna @ i bara 16 % av förslagen så minskar de. Trenden
            är tydlig @ ökningstakten är tre gånger så stor som minskningstakten
            räknat i antalet förslag.
          </p>
          <p xml:id="i-LpQsnvhpNvfTFGrHHDSkHH">
            Det här måste ses mot bakgrund av tiotals år av kraftig regelinflation,
            där företagsregler har ökat med ungefär 4 % per år, och där regeringen,
            trots tillsättande av arbetsgrupper och utställda löften misslyckats
            med att lätta på regelbördan. Den utveckling som pågår har fått
            jurister att tala om "hyperlexi", som ett sätt att beskriva hur
            politiker och tjänstemän gör varje aspekt av företagsamhet till
            byråkrati, med regler som är svåra eller omöjliga att förstå sig
            på utan expertkompetens.
          </p>
          <p xml:id="i-H6kJUMh85U9TTSZDuRun2h">
            Därför är det stora uppdraget för regeringen att minska den totala
            regelmängden. Den blir en snårskog som ökar rättsosäkerheten och
            otryggheten. Problemet är sällan att en enskild regel är krånglig
            eller svår. Det är när regel adderas till regel, när förordning
            adderas till förordning som det blir just en snårskog som det
            är omöjligt att överblicka, även om de enskilda reglerna i sig
            inte är speciellt svåra att begripa. Därför är ett mål för regelförenklingsarbetet
            essentiellt.
          </p>
          <p xml:id="i-UAKPh7y9J8gBkDCJsbdNWF">
            Vi vet i dag att de omfattande och växande regelsystemen fjättrar
            och binder företagarnas kreativitet. OECD (Businesses' views on
            red tape, 2001) räknar med att kostnaden i Sverige för att administrera
            lagar och regler är nästan 200 000 kr per företag. En oproportionerlig
            del av kostnaden faller på små företag. Kostnaden är omkring 30
            000 kr per anställd för företag med 1@19 anställda, medan den
            för större företag är omkring 6 000 kr per år och anställd. För
            samhället kan hela kostnaden uppskattas till 50 miljarder kronor
            per år. Förmodligen är kostnaden än större, eftersom den mätbara
            kostnaden endast är kostnaden för existerande företag för att
            följa lagar och regler. Till detta kommer kostnaden för att många
            företag aldrig blir till.
          </p>
          <p xml:id="i-8tYiRdPpZ3xpMbiVSXHte6">
            Riksrevisionen föreslår i den ovan nämnda granskningen att regeringen
            undersöker möjligheten att också räkna in övriga kostnader för
            företagen att leva upp till reglerna. Tvingar till exempel arbetsmiljöregler
            ett företag att byta ventilationssystem tillkommer kostnaderna
            för inköpet av ett nytt system förutom pappersarbetet kring förändringen.
          </p>
          <p xml:id="i-4GG5yHeFwym5hQwQoD1zCv">
            Till sist: Naturligtvis ska det finnas rimliga, rättvisa och
            tydliga regler. Sådana regler som öppnar för konkurrens och effektiv
            feedback, men som inte slår ut eller styr själva resultatet. Onödiga
            eller otydliga regler betyder det motsatta: byråkrati som tar
            tid och resurser från företagare att konkurrera och utmana genom
            att erbjuda bättre produkter eller tjänster. Det är därför riksdagen
            har beslutat att arbetet med förenklingar av reglerna för företag
            ska prioriteras.
          </p>
          <p xml:id="i-VG5uDDSoPvxacAozNtF9kA">
            Mot bakgrund av ovanstående blir mina frågor till näringsministern:
          </p>
          <p xml:id="i-9WjW2LRGNTC27BAPsbg2Rx">
            När avser näringsministern att upprätta ett mål för att minska
            regelmängden och företagens administrativa börda?
          </p>
          <p xml:id="i-HGzgMtahD61dKWagURJx5T">
            Vilka konkreta förslag avser näringsministern att lämna för att
            minska företagens kostnader för administration och byråkrati som
            är följden av statliga regleringar?
          </p>
          <p xml:id="i-R9fgoRRe3WboaG57KuM8rM">
            Vilka åtgärder avser näringsministern att vidta för att ge offentliga
            beslutsfattare en bättre och mer sammanhållen bild av lagförslagens
            konsekvenser för företagens kostnader och för konkurrensen?
          </p>
        </div>
      </div>
    </body>
  </text>
</TEI>
