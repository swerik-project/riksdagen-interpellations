<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0063">
  <teiHeader>
    <fileDesc>
      <titleStmt>
        <title>Malmö högskola</title>
        <author>Astudillo, Luciano (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Malmö högskola till utbildningsminister Thomas Östros om Malmö högskola</title>
          <idno type="rdwebb">GS1063</idno>
          <ref type="dokument_url_text">http://data.riksdagen.se/dokument/GS1063/text</ref>
          <ref type="dokument_url_html">http://data.riksdagen.se/dokument/GS1063</ref>
          <ref type="dokumentstatus_url_xml">http://data.riksdagen.se/dokumentstatus/GS1063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <persName>Luciano Astudillo</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7X47tQk4MkakxU2CuxqBcm" corresp="i-8WXKfVC5CVWBiV2pVhvraQ">
          <date when="2004-10-21"/>
        </correspAction>
        <correspAction type="answered" xml:id="i-QychCbTaBLni1wB2XMihi9">
          <date when="2004-11-11"/>
        </correspAction>
        <correspAction type="received" xml:id="i-JxLAiEeXBKMUGLac8ZvHSy" corresp="i-PzNviXpYSimQsvSkF9CmDz">
          <date when="2004-10-21"/>
        </correspAction>
        <correspAction type="answered" xml:id="i-GxCR2vH9tVzYxAorumLBtp" corresp="i-V19ff9MeDZhTGpv5xEprbu">
          <date when="2004-11-11"/>
        </correspAction>
        <correspContext corresp="i-GxCR2vH9tVzYxAorumLBtp">
          <ref type="record" target="prot-200405--027">Riksdagens protokoll 2004/05:27 Torsdagen den 11 november</ref>
          <ref type="recordSection" target="unsetDivId">5 § Svar på interpellation 2004/05:63 om Malmö högskola</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Grts1prnnMPYC39FeVMRH">
            Interpellation 2004/05:63 av Luciano Astudillo (s) till utbildningsminister
            Thomas Östros om Malmö högskola
          </p>
        </div>
        <div type="ipqSubmissionInfo">
          <p xml:id="i-WAUhHmiYVatxsGNXKg3DMZ">
            den 21 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MTZJdw9cps315tPPMmAQsR">
            För inte så många år sedan befann sig Malmö i ett synnerligen
            bekymmersamt läge. Nedläggningen av de stora näringarna @ varvsindustri
            och teko @ ledde till långvarigt hög arbetslöshet och fattigdom.
            Det var då Malmö hamnade tillsammans med de värst utsatta Norrlandslänen
            i arbetslöshets- och socialbidragsstatistiken. Malmö etablerade
            sig också som landets mest segregerade stad. Skillnaden, mätt
            i arbetslöshet, inkomst och hälsa, var oerhört markant, inte minst
            malmöbor med invandrarbakgrund var särskilt utsatta @ uttryckt
            i högre arbetslöshet, sämre inkomst, sämre psykisk och fysisk
            hälsa, sämre boende med mera.
          </p>
          <p xml:id="i-LtXXr6XjKRPRutE3yVFrzk">
            Ett av argumenten för att starta en högskola i Malmö var att
            bidra till den strukturomvandling som Malmö genomgick på 80- och
            90-talet. En högskola ansågs vara en nödvändig del i omvandlingsprocessen
            från tung industristad till en mer kunskapsbaserad verksamhet.
            Högskolans uppdrag innebar att verksamheten ska vara till stöd
            för en positiv samhällsutveckling.
          </p>
          <p xml:id="i-NQfwnPdtMdHfAvRiEdbG8U">
            Malmö kommun har både före och efter beslutet om att lokalisera
            en högskola till Malmö genomfört betydande investeringar i mark,
            infrastruktur med mera. Syftet med dessa investeringar var att
            åstadkomma ett cityuniversitet och därmed positivt påverka själva
            stadens utveckling. Vid sidan av dessa investeringar har också
            Malmö stad medverkat till att öka tillgången på studentbostäder.
            Bland annat har ett program som kommer att tillföra 1 500 nya
            studentbostäder inom de närmaste åren presenterats. Staden har
            också väsentligt bidragit till lokaler till kårhus med mera.
          </p>
          <p xml:id="i-GrGPmWrM76HeLYHincpPcW">
            Högskolan i Malmö har redan visat sig ge flera positiva effekter.
            Utbildningsnivån har generellt sett ökat i staden. Så många som
            33 % av eleverna har arbetarbakgrund och 24 % har utländsk bakgrund.
            Denna statistik visar hur framgångsrik högskolan varit med sitt
            uttalade mål att minska den etniska och sociala snedrekryteringen
            till högre utbildning. Ingen högskola i landet kan presentera
            bättre resultat på detta område.
          </p>
          <p xml:id="i-36tRSv2fArV6rS4p8yXTEG">
            En avgörande faktor för en fortsatt stark ekonomisk utveckling
            i Öresundsregionen är tillgången till välutbildad arbetskraft.
            Här har naturligtvis utbildning på alla nivåer en avgörande betydelse.
            Universitets- och högskoleutbildningarna i regionen har en strategisk
            roll. Tillkomsten av Öresundsuniversitetet är ett uttryck för
            detta.
          </p>
          <p xml:id="i-9Zgp8YtW7mCo6C5ZAoNTXa">
            Betraktar vi tillväxten i Skåne har den varit bättre än i landet
            i övrigt. Prognosbedömningar, gjorda av Öresundsinstitutet, visar
            en ekonomisk tillväxt (bruttoregionprodukt) under 2003 för Skåne
            på 2,4 %. Motsvarande siffror för Köpenhamnsregionen och Stockholmsregionen
            är 1,5 respektive 1,3 %. Sysselsättningen i Malmö har också ökat
            med flera tusen. Samtidigt har arbetslösheten stigit under 2003.
            Glädjande är dock att Malmö för ovanlighetens skull klarat sig
            bättre än landet i stort.
          </p>
          <p xml:id="i-VFtk9YdRiSxFf7i4XcDfTR">
            Den här bilden understryker behovet av att Malmö högskola kan
            fortsätta att växa och utvecklas, eftersom den har en tillväxtfrämjande
            funktion. Det är en viktig signal till det omgivande samhället
            att så sker, inte minst i relation till företag och näringsliv.
            Tillgången till högre utbildning har stor betydelse för företags
            och människors val av lokalisering. Det handlar både om att få
            tillgång till utbildad arbetskraft och möjligheterna att ge ungdomar
            god utbildning.
          </p>
          <p xml:id="i-G5M28hAiPnhUwdaupdpRr5">
            Men tanke på de positiva resultat högskolan har kunnat prestera
            på kort tid, är det av stor vikt att lärosätet ges fortsatta möjligheter
            att utvecklas och växa. Samtidigt har högskolan alltfler doktorander,
            men de måste ha handledare och examineras vid något av landets
            lärosäten med universitetsrättigheter. Frågan om framtida universitetsstatus
            bör därför vägas in i denna bedömning.
          </p>
          <p xml:id="i-3axf58j8GE8f1uJmFETw1t">
            Mot bakgrund av ovanstående vill jag ställa följande frågor till
            utbildningsministern:
          </p>
          <p xml:id="i-XRBfd5JoDu9HhVpiQfnyLq">
            Vilka åtgärder avser ministern att vidta för att förstärka Malmö
            högskolas möjligheter att också i fortsättningen vara en viktig
            och positiv del i stadens utveckling?
          </p>
          <p xml:id="i-DMhS2wTvkB1cJ15uJUzNEM">
            Avser ministern att öka Malmö högskolas forskningsmöjligheter
            i den omfattning att högskolan kan ges universitetsstatus?
          </p>
        </div>
      </div>
    </body>
  </text>
</TEI>
