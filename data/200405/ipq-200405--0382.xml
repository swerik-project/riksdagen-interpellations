<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0382">
  <teiHeader>
    <fileDesc>
      <titleStmt>
        <title>könsdiskriminering i föräldraskap och arbetsliv</title>
        <author>Schyman, Gudrun (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>könsdiskriminering i föräldraskap och arbetsliv till statsrådet Jens Orback om könsdiskriminering i föräldraskap och arbetsliv</title>
          <idno type="rdwebb">GS10382</idno>
          <ref type="dokument_url_text">http://data.riksdagen.se/dokument/GS10382/text</ref>
          <ref type="dokument_url_html">http://data.riksdagen.se/dokument/GS10382</ref>
          <ref type="dokumentstatus_url_xml">http://data.riksdagen.se/dokumentstatus/GS10382</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E1uQiBWgbZNKXwxco2P8Rj" corresp="i-LzYBGnvuhNHdQ7LQKPA6UJ">
          <date when="2005-02-15"/>
        </correspAction>
        <correspAction type="answered" xml:id="i-J26XRRyVdsGATFy6KbAsJu">
          <date when="2005-03-15"/>
        </correspAction>
        <correspAction type="received" xml:id="i-fort4zQ9WkcFPezAkUkPP" corresp="i-UEQA68w6PM78ttj4KfvgwE">
          <date when="2005-02-15"/>
        </correspAction>
        <correspAction type="answered" xml:id="i-6EHVvvP6LTvqMmuxibqGgT" corresp="i-UEQA68w6PM78ttj4KfvgwE">
          <date when="2005-03-15"/>
        </correspAction>
        <correspContext corresp="i-6EHVvvP6LTvqMmuxibqGgT">
          <ref type="record" target="prot-200405--090">Riksdagens protokoll 2004/05:90 Tisdagen den 15 mars</ref>
          <ref type="recordSection" target="unsetDivId">18 § Svar på interpellationerna 2004/05:382 om könsdiskriminering i föräldraskap och arbetsliv och 384 om kvinnors sjukskrivningar och arbetsfördelningen mellan kvinnor och män</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3Jgpw3oXihggfaTFEvQQUB">
            Interpellation 2004/05:382 av Gudrun Schyman (-) till statsrådet
            Jens Orback om könsdiskriminering i föräldraskap och arbetsliv
          </p>
        </div>
        <div type="ipqSubmissionInfo">
          <p xml:id="i-HabNLPqiXkkocddVHPRJSR">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NijZM1FipzyfpHvM6jq4jt">
            I JämO:s rapport om föräldraskap och arbetsliv, Föräldraskap,
            kunskaps- och nulägesrapport, januari 2005, ges en översikt av
            aktuella rapporter, utredningar, undersökningar och forskning
            inom området. Sammanställningen tydliggör det några av oss försökt
            tydliggöra i debatten tidigare, nämligen att barnafödande innebär
            att män blir "pappor" och kvinnor blir "föräldrar". Medan män
            kan välja nivå på föräldraskapets engagemang är föräldraskap för
            kvinnor ett icke förhandlingsbart ansvar. Frågorna "om", "när"
            och "hur länge" de ska vara föräldralediga är inte lika giltiga
            för blivande mammor som för blivande pappor. Ledigheten anses
            för kvinnornas del vara självklar, medan föräldraledighet för
            papporna, ur samhällets synvinkel, ses som ett önskvärt val och
            en "rolig" och "lärorik" möjlighet som ska uppmuntras, belönas
            och uppskattas.
          </p>
          <p xml:id="i-R8zEtF69QcanCBEkvtxMei">
            Rapporten slår också fast att kvinnor förlägger arbetstiden när
            de inte "behöver jobba hemma", alltså när familjen inte kräver
            deras närvaro. På det sättet blir kvinnorna delvis kvar i hemmasfären
            medan männens intressen fortsätter att styra i samhället. Männens
            föräldraledighet förhandlas och anpassas till arbetslivets behov,
            medan kvinnors arbetsliv anpassas till föräldraskapets behov.
            Utredaren, Åsa Frostfeldt på JämO, konstaterar att en individualiserad
            föräldraförsäkring är en nyckelfråga för att komma till rätta
            med den systematiska diskrimineringen av kvinnor på arbetsmarknaden.
          </p>
          <p xml:id="i-9ujjrUMSKeozNVCXTCgKBR">
            Män tar i dag ut 18 % av de totala föräldraledighetsdagarna.
            Hela 60 % av männen tar inte ut någon föräldraledighet alls under
            barnets första år. En konsekvens av detta blir att kvinnor i fertil
            ålder riskerar att missgynnas i arbetslivet, oavsett om de avser
            att skaffa barn eller inte, ta ut hela föräldraledigheten eller
            inte. De kan till exempel redan vid anställningsintervjun bli
            bortgallrade i samband med frågor om de planerar att skaffa barn.
            Vid graviditet får många kvinnor lämna eller avbryta provanställningar
            eller de går miste om en tidigare självklar förlängning av ett
            vikariat. Risken finns att arbetsgivare kompenserar de extra kostnaderna
            som föräldraskap medför på olika sätt: Kvinnor får lägre lön,
            män rekryteras hellre än kvinnor för att man ska undvika risken
            för frånvaro eller kvinnor får arbetsuppgifter där de är lätt
            utbytbara. Gravida och föräldralediga kvinnor riskerar att bli
            omplacerade till mindre kvalificerade arbetsuppgifter, bli förbigångna
            vid befordran eller vid kompetensutveckling och i värsta fall
            uppsagda på grund av arbetsbrist. Detta visas inte minst i anmälningar,
            både till JämO och till fackförbund, anmälningar som ökar i omfattning.
          </p>
          <p xml:id="i-Lswp5XjPF3n7CpPCBRt9YC">
            I dag finns inget direkt förbud mot missgynnande av föräldralediga
            arbetstagare. Föräldraledighetslagen (1995:584) ger ett visst
            skydd. Föräldralediga ska inte behöva godta några minskade anställningsförmåner
            eller försämrade arbetsvillkor eller omplacering. Rapportens sammanställning
            av hur situationen ser ut i verkligheten visar att lagen inte
            är tillräcklig och man pekar på att det finns ett behov av att
            stärka det juridiska skyddet för föräldralediga, i syfte att bidra
            till ökad jämställdhet på arbetsmarknaden.
          </p>
        </div>
        <div type="ipQuestion">
          <p xml:id="i-X72m81wd6XFcaRQsjiaooJ">
            Mot bakgrund av ovanstående vill jag ställa följande frågor till
            statsrådet:
            <list rend="unordered">
              <item>
                Vilket konkret arbete avser statsrådet att vidta för att diskrimineringen
                av kvinnor på arbetsmarknaden, som den framkommer i rapporten,
                ska elimineras?
              </item>
              <item>
                Vilket konkret arbete avser statsrådet att vidta för att anpassa
                mäns föräldraledighet till föräldraskapets behov, i stället för
                till arbetslivets behov?
              </item>
              <item>
                När kommer statsrådet att genomföra åtgärder som ger föräldralediga
                ett förstärkt juridiskt skydd på arbetsmarknaden?
              </item>
            </list>
          </p>
        </div>
      </div>
    </body>
  </text>
</TEI>
