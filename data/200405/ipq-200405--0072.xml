<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0072">
  <teiHeader>
    <fileDesc>
      <titleStmt>
        <title>upprustning av psykiatrin</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>upprustning av psykiatrin till statsrådet Ylva Johansson om upprustning av psykiatrin</title>
          <idno type="rdwebb">GS1072</idno>
          <ref type="dokument_url_text">http://data.riksdagen.se/dokument/GS1072/text</ref>
          <ref type="dokument_url_html">http://data.riksdagen.se/dokument/GS1072</ref>
          <ref type="dokumentstatus_url_xml">http://data.riksdagen.se/dokumentstatus/GS1072</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-G5m1MB86U95WuhLhM5GWkR" corresp="i-WJM6edqhGfBK1ijhNxfgoj">
          <date when="2004-10-22"/>
        </correspAction>
        <correspAction type="received" xml:id="i-Pk9dtbezXFvTM8bxdJwaLC" corresp="i-SZKUTdtCrCo58yNCQsH76">
          <date when="2004-10-26"/>
        </correspAction>
        <correspAction type="answered" xml:id="i-4uUGTcLRun6PNUYfpqqyRk" corresp="i-SZKUTdtCrCo58yNCQsH76">
          <date when="2004-11-11"/>
        </correspAction>
        <correspContext corresp="i-4uUGTcLRun6PNUYfpqqyRk">
          <ref type="record" target="prot-200405--027">Riksdagens protokoll 2004/05:27 Torsdagen den 11 november</ref>
          <ref type="recordSection" target="unsetDivId">14 § Svar på interpellationerna 2004/05:72, 74 och 75 om den psykiatriska vården</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GpwUiQVEgcLveqeAabU7vz">
            Interpellation 2004/05:72 av Chatrine Pålsson (kd) till statsrådet
            Ylva Johansson om upprustning av psykiatrin
          </p>
        </div>
        <div type="ipqSubmissionInfo">
          <p xml:id="i-Y9GLjEL8Lr3Mugmr4kuVMo">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NYbqPqt3A1nFAyfh3RmqJ5">
            Bristerna inom den psykiatriska vården i Sverige har debatterats
            häftigt under 2003 och 2004. Ett antal brutala våldsbrott har
            fäst uppmärksamheten på de stora grupper av psykiskt sjuka människor
            som inte får vård och i vissa fall tillåts utgöra en fara för
            sig själva och andra.
          </p>
          <p xml:id="i-5x7kTd9ukUMdzz2gdDHUku">
            Enligt professor Sten Levander får inte 80 % av de psykiskt sjuka
            den vård de behöver. Samtidigt ökar antalet psykiskt sjuka personer
            i samhället. Men trots uppmärksamheten kring bristerna inom psykiatrin
            kan man konstatera att besparingar och indragningar fortsätter.
            Mellan 2002 och 2003 försvann ytterligare 289 slutenvårdsplatser.
          </p>
          <p xml:id="i-YPoPyCGkZrA42BkopPcbE1">
            Den socialdemokratiska regeringens handlingsförlamning och kommunsektorns
            tilltagande resursbrist har allvarligt försämrat den psykiatriska
            vården. Det har sedan länge varit väl känt att många psykiskt
            sjuka personer har en svår situation. Förutom att de plågas av
            sin sjukdom känner de sig inte accepterade av omgivningen. När
            psykiskt sjuka människor begår allvarliga våldsbrott hörs ofta
            krav på hårdare tvångslagstiftning. Men problemet måste, enligt
            min mening, sättas in i ett större sammanhang. Bristerna i den
            psykiatriska vården omfattar långt ifrån bara problem med individer
            som begår grova våldsbrott.
          </p>
          <p xml:id="i-TKTEzXN3jdZ4xSGqovZhC6">
            Kristdemokraterna anser att det behövs både en organisatorisk
            och en resursmässig upprustning av den psykiatriska vården. Det
            krävs dessutom en förutsättningslös diskussion kring den vårdideologi
            och den metodik som styr dagens psykiatriska vård.
          </p>
          <p xml:id="i-Q5jfMT48VrfaivUsvPmew9">
            Regeringen har tillkallat en särskild psykiatrisamordnare. Psykiatrisamordnaren
            ska fortlöpande göra en genomgång av situationen inom vården,
            den sociala omsorgen och rehabiliteringen av psykiskt sjuka och
            psykiskt funktionshindrade personer. Samordnarens uppdrag riktas
            främst mot personer som har allvarliga psykiska besvär. Vidare
            ska psykiatrisamordnaren lämna förslag på åtgärder som kan förbättra
            den psykiatriska vården och omsorgen.
          </p>
          <p xml:id="i-RBBog4mjA9p5Yz6mU1htZZ">
            I en första promemoria till regeringen har psykiatrisamordnaren
            gjort en större genomgång av brister och behov inom den psykiatriska
            vården samt föreslagit statliga resurstillskott som ökas successivt
            under en åttaårsperiod. I årets budgetproposition har regeringen
            avsatt 500 miljoner kronor under 2005 och 200 miljoner kronor
            2006 i en satsning på den psykiatriska vården.
          </p>
          <p xml:id="i-UHV2bAQ7uH7q83LR7dbjwG">
            I budgetpropositionen sägs att: "Regeringens målsättning är att
            denna satsning ska följa intentionerna i psykiatrisamordnarens
            förslag till förbättringar inom området". Men problemet är att
            satsningen inte är tillräcklig för att åtgärda ens de allra mest
            akuta behoven inom den psykiatriska vården, som psykiatrisamordnaren
            uppmärksammat.
          </p>
          <p xml:id="i-DcL2DNumf2FFxBkcGv4WjL">
            Ju längre den socialdemokratiska regeringen väntar med nödvändiga
            åtgärder för psykiatrin i sin helhet desto mer förstärks den stigmatisering
            och det lidande som psykiskt sjuka så ofta drabbas av. Psykiskt
            funktionshindrade och sjuka måste få ett värdigt liv med samma
            möjligheter som andra i vårt samhälle.
          </p>
          <p xml:id="i-Vjin6G1Jje9v39gaJ8EbxD">
            Kristdemokraterna har föreslagit åtgärder inom flera områden
            för att förbättra den psykiatriska vården. Bland annat föreslås
            ett statligt resurstillskott om sammanlagt 925 miljoner kronor
            för 2005@2007, utöver den socialdemokratiska regeringens tillskott.
            Satsningen bygger i allt väsentligt på de förslag som psykiatrisamordnaren
            lämnat, men som regeringen inte hörsammat.
          </p>
          <p xml:id="i-DH7q4Vfm5PdiQE5cQE7m2Y">
            Med anledning av ovanstående vill jag fråga:
          </p>
          <p xml:id="i-8jLKBW1FLcz8mqaY2k5Cjc">
            Vilka åtgärder avser statsrådet att vidta för att förbättra tillgängligheten
            inom psykiatrin?
          </p>
          <p xml:id="i-4SSvCY6F9GUJwN4LPiv18k">
            Avser statsrådet att verka för att 1 000 nya vårdplatser skapas
            inom den psykiatriska vården?
          </p>
        </div>
      </div>
    </body>
  </text>
</TEI>
