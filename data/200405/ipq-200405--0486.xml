<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0486">
  <teiHeader>
    <fileDesc>
      <titleStmt>
        <title>samverkan mellan skolan och religiösa samfund</title>
        <author>Davidson, Inger (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>samverkan mellan skolan och religiösa samfund till statsrådet Ibrahim Baylan om samverkan mellan skolan och religiösa samfund</title>
          <idno type="rdwebb">GS10486</idno>
          <ref type="dokument_url_text">http://data.riksdagen.se/dokument/GS10486/text</ref>
          <ref type="dokument_url_html">http://data.riksdagen.se/dokument/GS10486</ref>
          <ref type="dokumentstatus_url_xml">http://data.riksdagen.se/dokumentstatus/GS10486</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-h1aVBzexdmWPt4dFvXiYA</idno>
            <persName>Inger Davidson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Wy11PTiaRbDbETZ5vW7Rqv" corresp="i-h1aVBzexdmWPt4dFvXiYA">
          <date when="2005-03-22"/>
        </correspAction>
        <correspAction type="received" xml:id="i-BcfZAGhRoCzFFB3SYdBJDB" corresp="i-A6T9WoUzRwW8LUK52znHwX">
          <date when="2005-03-22"/>
        </correspAction>
        <correspAction type="answered" xml:id="i-Sh5o53xbDWN5jRPnvmopn6" corresp="i-A6T9WoUzRwW8LUK52znHwX">
          <date when="2005-04-11"/>
        </correspAction>
        <correspContext corresp="i-Sh5o53xbDWN5jRPnvmopn6">
          <ref type="record" target="prot-200405--102">Riksdagens protokoll 2004/05:102 Måndagen den 11 april</ref>
          <ref type="recordSection" target="unsetDivId">8 § Svar på interpellation 2004/05:486 om samverkan mellan skolan och religiösa samfund</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E8FHBuBMWXLMKnuqWSzBXJ">
            Interpellation 2004/05:486 av Inger Davidson (kd) till statsrådet
            Ibrahim Baylan om samverkan mellan skolan och religiösa samfund
          </p>
        </div>
        <div type="ipqSubmissionInfo">
          <p xml:id="i-MVsgqmbkV2i4yZoHcBxzCH">
            den 22 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BgyX23aBRUNQHoszoah38K">
            Enligt läroplanen för den svenska skolan ska all undervisning
            i den offentliga skolan vara icke-konfessionell. Detta är samtliga
            riksdagspartier eniga om. Frågan om vad som menas med icke-konfessionell
            undervisning är dock inte helt oproblematisk. Det råder delade
            meningar om var gränsen ska dras när det gäller vad som är tillåtet
            och vad som inte är det.
          </p>
          <p xml:id="i-7bvSmNetXuwAiir3DJzhGX">
            Religionen spelar en stor roll i många människors liv. Även om
            vårt samhälle kanske är världens mest sekulariserade så har kyrkor,
            synagogor, moskéer och andra religiösa samlingsplatser fortfarande
            stor betydelse i människors liv. Det märks inte minst när man
            går igenom olika former av kriser eller drabbas av sorg. Efter
            Estonias förlisning och senast efter tsunamikatastrofen blev kyrkorna
            i många fall den naturliga mötesplatsen för människor. Dessa förväntas
            då på ett naturligt sätt ta sitt ansvar och gör det också. Företrädare
            för religiösa samfund som till exempel präster eller imamer har
            ofta lång erfarenhet av och kunskap om hur man ska möta människor
            i sorg eller människor som brottas med existentiella frågor, troende
            likaväl som icke-troende.
          </p>
          <p xml:id="i-6ZDDiA2agd4S9V1yXLncYV">
            I skolans värld inträffar ständigt händelser som kräver sådan
            erfarenhet. En elev drabbas av sorg, en elev begår självmord eller
            gör självmordsförsök, mobbning och våld är ofta förekommande.
          </p>
          <p xml:id="i-78r2vrz8EsSiGAYHubzzxo">
            Jag anser därför att det är naturligt att ta till vara de religiösa
            samfundens kunskaper i den offentliga skolan utan att skolan eller
            kommunen ska anses bedriva konfessionell undervisning. Det kan
            till exempel handla om att en präst eller imam fungerar som resursperson
            för lärare och elever. De kan också komplettera kuratorer och
            skolpsykologer och vara ett stöd i arbetet med att förebygga och
            hantera mobbning och andra svåra problem genom att ingå i skolans
            krisgrupp. Företrädarna för samfunden ska naturligtvis inte bedriva
            missionerande verksamhet i skolan men ett samarbete måste vara
            möjligt.
          </p>
          <p xml:id="i-8Ds9S2Ykct5uGvmMbLtgp3">
            I många skolor finns redan i dag verksamheter av detta slag.
            Skolpräster som är anställda av någon eller flera församlingar
            arbetar ute i skolorna. Under senare tid har detta dock ifrågasatts
            vid några tillfällen, bland annat i Örkelljunga kommun där samarbetet
            blivit föremål för en anmälan till Skolverket. Från Skolverkets
            sida har beskeden varit otydliga. För mig är det självklart att
            ett samarbete mellan religiösa samfund och offentliga skolor måste
            vara möjligt utan att skolan anses bedriva konfessionell undervisning.
            Att en präst eller imam ingår i en krishanteringsgrupp eller deltar
            i rastverksamhet kan knappast anses utgöra otillbörlig påverkan.
          </p>
          <p xml:id="i-WiNDP2HuWyof3HFN2xm1WA">
            Jag vill därför fråga statsrådet vad han avser att vidta för
            åtgärder för att garantera att det även i fortsättningen ska vara
            möjligt att bedriva ett fruktbart samarbete mellan skolor och
            religiösa samfund.
          </p>
        </div>
      </div>
    </body>
  </text>
</TEI>
