<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0082">
  <teiHeader>
    <fileDesc>
      <titleStmt>
        <title>åtgärder mot förföljelsesyndrom och psykiskt sjuka brottslingar</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder mot förföljelsesyndrom och psykiskt sjuka brottslingar till justitieminister Thomas Bodström om åtgärder mot förföljelsesyndrom och psykiskt sjuka brottslingar</title>
          <idno type="rdwebb">GS1082</idno>
          <ref type="dokument_url_text">http://data.riksdagen.se/dokument/GS1082/text</ref>
          <ref type="dokument_url_html">http://data.riksdagen.se/dokument/GS1082</ref>
          <ref type="dokumentstatus_url_xml">http://data.riksdagen.se/dokumentstatus/GS1082</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7nqykEy31rgKMJmzTbBX4p" corresp="i-PyYxwdbw2KYpXyCWKWHmmT">
          <date when="2004-10-28"/>
        </correspAction>
        <correspAction type="received" xml:id="i-BwBd1DYdV9HHkRRD8ZJof9" corresp="i-STyFs6Gu3boin31eFp1bNM">
          <date when="2004-10-28"/>
        </correspAction>
        <correspAction type="answered" xml:id="i-Fr3Ao3HgPbR29HHNBuyrUF" corresp="i-STyFs6Gu3boin31eFp1bNM">
          <date when="2004-11-11"/>
        </correspAction>
        <correspContext corresp="i-Fr3Ao3HgPbR29HHNBuyrUF">
          <ref type="record" target="prot-200405--027">Riksdagens protokoll 2004/05:27 Torsdagen den 11 november</ref>
          <ref type="recordSection" target="unsetDivId">11 § Svar på interpellation 2004/05:82 om åtgärder mot förföljelsesyndrom och psykiskt sjuka brottslingar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QxaNU4Qy3tZpT98Qg49qU3">
            Interpellation 2004/05:82 av Johan Pehrson (fp) till justitieminister
            Thomas Bodström om åtgärder mot förföljelsesyndrom och psykiskt
            sjuka brottslingar
          </p>
        </div>
        <div type="ipqSubmissionInfo">
          <p xml:id="i-XtGMqDK8jSFFH2Fvdg5dLP">
            den 28 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AoGNUcwXpBCVNdWpBMZEuH">
            Alltfler människor förföljs systematiskt av någon de känner eller
            av en helt främmande person. Den som förföljs bryts ned bit för
            bit, livet präglas av ständig oro och maktlöshet. Många av de
            som förföljer en annan person lider av psykiska störningar. Förföljelsesyndrom,
            så kallad stalking, kan ske genom övervakning, trakasserier och
            hot. Det kan pågå under några veckor, månader och år. Förföljelsen
            kan resultera i våldshandlingar av olika slag, eller ske genom
            ett flertal, upprepade "mindre allvarliga handlingar" som telefonsamtal,
            e-post och brev med obehagligt innehåll, eller att personen bara
            visar sig i närheten @ något som kan vara mycket påfrestande och
            hotfullt för den som drabbas. Gärningarna kan utgöra till exempel
            olaga hot, ofredande eller hemfridskränkning @ brott med lågt
            straffvärde. Men ofta hamnar förföljelsesyndrom fortfarande i
            en juridisk gråzon.
          </p>
          <p xml:id="i-Gn2dVJgAHP2HDWnT2BbV1y">
            Det finns sedan 1998 två brottsrubriceringar som träffar liknande
            gärningar som begås mot en närstående eller tidigare närstående
            person och där var och en av gärningarna har varit ett led i en
            upprepad kränkning av integriteten. Det handlar om brotten grov
            fridskränkning och grov kvinnofridskränkning. Flera "mindre allvarliga"
            brott kan där bedömas tillsammans och ses som ett allvarligare
            brott. Dessa brottsrubriceringar används dock inte vid "stalking",
            bland annat eftersom de förutsätter en nära relation mellan brottsoffer
            och förövare.
          </p>
          <p xml:id="i-S8SH5RfPFt1bDEKotR3Gq8">
            I en del länder som till exempel USA, Kanada, Storbritannien
            och Australien, är "stalking" straffbart i särskild lag. Det är
            hög tid att även Sverige inför en brottsrubricering som täcker
            in förföljelsesyndrom, något som vi i Folkpartiet liberalerna
            nyligen har föreslagit i en motion. Men det behövs också bättre,
            snabba och effektiva åtgärder mot denna typ av beteende.
          </p>
          <p xml:id="i-6ETfDsZZh8fkEJHrkS2WG2">
            Polisen måste på ett tidigt stadium kunna arbeta med att förhindra
            fortsatta förföljelser. Skyddet för den som utsätts måste stärkas
            och systematiska riskbedömningar behöver göras inom rättsväsendet
            och psykiatrin. Polisens samarbete med psykiatrin genom kartläggning
            och uppföljning av personer med förföljelsesyndrom och psykiska
            störda personer som begår brott måste skärpas. I dag finns det
            också brister i sekretessreglerna som skyddar den dömde i stället
            för brottsoffret. Justitieministern hänvisar ofta till ett antal
            utredningar som pågår eller betänkanden som bereds men konkreta
            åtgärder lyser med sin frånvaro.
          </p>
          <p xml:id="i-5iXBut5oqtKNc2Hgyb6Vn4">
            Det är trots allt bara en del av alla impulsiva, aggressiva och
            oberäkneliga människor som begår grova brott. Detsamma gäller
            naturligtvis psykiskt sjuka personer.
          </p>
          <p xml:id="i-ccSSVq148TbPyFQkTXDTo">
            Instrument för att förutsäga farlighet är dock av stor vikt och
            de finns i dag, men de är inte allmänt accepterade eller konsekvent
            använda. Att olika rättspsykiatriska kliniker i dag tillämpar
            en variation av riskbedömning med eller utan systematik utgör
            ett betydande rättssäkerhetsproblem även för den som är underkastad
            vården. Det medför också en slumpmässighet i samhällsskyddet.
            Trots svårigheterna att ta fram fungerande farlighetsbedömningar
            är detta en uppgift som måste lösas. Det kan också vara nödvändigt
            att upprätta ett mer omfattande bedömningsregister under noggrann
            tillsyn.
          </p>
          <p xml:id="i-37e9EHJy3R5qy3kn4KuNEr">
            Frågorna om farlighetsbedömningar ställer svåra sekretessfrågor
            på sin spets när det gäller att överföra information mellan olika
            ansvariga myndigheter. Exempelvis har säkerhetspolisen i dag svårt
            att få ut en rättspsykiatrisk undersökning om en psykiskt sjuk
            person som hotat en offentlig person. Denna sekretess försämrar
            säpos möjligheter att göra korrekta farlighetsbedömningar och
            trygga säkerheten för personer med skyddsbehov.
          </p>
          <p xml:id="i-DRcwJy3yCVBsH4M3L1CKdb">
            För att komplicera behovet av struktur ytterligare måste man
            nämna att det finns farliga personer som ännu inte är dömda. Allmänpsykiatrin
            har inte tillgång till belastningsregister. Oavsett om vi finner
            systematik och underlag för den rättspsykiatriska vården med dagens
            framtagna modeller riskerar vi att missa andra farliga personer.
            Pedofiler, sexualbrottslingar och pyromaner brukar enligt Socialstyrelsen
            bland annat felaktigt rankas lågt i farlighetsbedömningar, med
            de modeller för riskbedömningar som finns i dag.
          </p>
        </div>
        <div type="ipQuestion">
          <p xml:id="i-VRZ9tbEiPjgQd7aEyskWL4">
            Mot denna bakgrund vill jag fråga justitieministern:
            <list rend="unordered">
              <item>
                1.Kommer ministern att verka för ett lagförslag som innebär en
                särskild brottsrubricering mot förföljelsesyndrom, och när får
                vi se ett sådant förslag?
              </item>
              <item>
                2.Vilka åtgärder vidtar ministern för att polisens och psykiatrins
                samarbete ska utökas samt att de ges bättre förutsättningar att
                göra systematiska farlighets- och riskbedömningar?
              </item>
              <item>
                3.Vilka åtgärder vidtar ministern för att berörda myndigheter
                ska kunna få bättre tillgång till viktig registerinformation?
              </item>
            </list>
          </p>
        </div>
      </div>
    </body>
  </text>
</TEI>
