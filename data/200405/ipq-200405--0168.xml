<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0168">
  <teiHeader>
    <fileDesc>
      <titleStmt>
        <title>demografisk utmaning för arbetsmarknaden</title>
        <author>Odell, Mats (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demografisk utmaning för arbetsmarknaden till finansminister Pär Nuder om demografisk utmaning för arbetsmarknaden</title>
          <idno type="rdwebb">GS10168</idno>
          <ref type="dokument_url_text">http://data.riksdagen.se/dokument/GS10168/text</ref>
          <ref type="dokument_url_html">http://data.riksdagen.se/dokument/GS10168</ref>
          <ref type="dokumentstatus_url_xml">http://data.riksdagen.se/dokumentstatus/GS10168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4s4fpqWkvcEYy4ENBsUhce" corresp="i-QrnhMBZLsGdbeBasmoTLpZ">
          <date when="2004-11-18"/>
        </correspAction>
        <correspAction type="received" xml:id="i-97xW9oJSyZuzAxG2WDxJcL" corresp="i-HNvivTxAPySuVXe8X3z3LJ">
          <date when="2004-11-18"/>
        </correspAction>
        <correspAction type="answered" xml:id="i-EuTBwy9Nd6aUisnwpv7gpZ" corresp="i-HNvivTxAPySuVXe8X3z3LJ">
          <date when="2004-12-14"/>
        </correspAction>
        <correspContext corresp="i-EuTBwy9Nd6aUisnwpv7gpZ">
          <ref type="record" target="prot-200405--050">Riksdagens protokoll 2004/05:50 Tisdagen den 14 december</ref>
          <ref type="recordSection" target="unsetDivId">3 § Svar på interpellation 2004/05:168 om demografisk utmaning för arbetsmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AFifwbEto9TLB3nHR1daG3">
            Interpellation 2004/05:168 av Mats Odell (kd) till finansminister
            Pär Nuder om demografisk utmaning för arbetsmarknaden
          </p>
        </div>
        <div type="ipqSubmissionInfo">
          <p xml:id="i-G1dY6bShhf7UYawrwTqTp">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LfeBsjYXD5aRFCtSbqrjFB">
            Om tre år kommer andelen av befolkningen som är i arbetsför ålder
            att börja minska. Stora pensionsavgångar för de som föddes under
            1940-talet kommer då inte längre att matchas av nyinflödet till
            arbetskraften från dem som är födda under senare delen av 1980-talet.
          </p>
          <p xml:id="i-CV7EWozAPE1kkwomPpFTix">
            Till stor del är detta en fråga om demografi. De som föddes under
            1940-talet är helt enkelt fler i varje årskull än de senare födda
            årgångarna. Detsamma gäller för nästan varje efterkommande årskull
            de närmaste 25 åren. Först en bit in på 2040-talet kan trenden
            komma att reverseras, om man får tro den senaste befolkningsframskrivningen
            från Statistiska centralbyrån, SCB.
          </p>
          <p xml:id="i-7PumAoiqzY4fdWF9VEVXZh">
            Den demografiska utvecklingen är något som sällan står i fokus
            för debatten. Samtidigt är det vår tids största utmaning, inte
            minst ur ett samhällsekonomiskt perspektiv. Försörjningsbördan
            för de som är i arbetsför ålder kommer under de närmaste tre decennierna
            att öka med drygt 20 %. För varje tionde personer som arbetar
            blir det alltså drygt två personer fler utanför arbetskraften
            att försörja.
          </p>
          <p xml:id="i-UpGWz3Wq4PoZetkJPnM4ep">
            Den här utvecklingen ställer höga krav på den ekonomiska politiken.
            Inte minst för att skatteunderlaget i förhållande till befolkningen
            kommer att minska i takt med att andelen förvärvsarbetande faller.
            Det medför att finansieringen av de gemensamma trygghetssystemen
            långsamt eroderas. Samtidigt kommer även kostnaderna i trygghetssystemen
            och efterfrågan på offentlig service att utsättas för ekonomiska
            påfrestningar i en allt större omfattning i takt med att befolkningen
            åldras.
          </p>
          <p xml:id="i-YXAjHHZKrAC2ZGo5zZdD2Q">
            Men det finns vägar att underlätta bördan för de förvärvsarbetande
            och samtidigt lindra påfrestningarna på de offentliga finanserna.
            Nyckeln till att bromsa denna utveckling är att genom olika åtgärder
            öka arbetskraftsdeltagandet och tillse att sysselsättningsgraden
            bibehålls eller stiger. I detta avseende vore det ytterst välkommet
            att i möjligaste mån se till att fler äldre deltar på arbetsmarknaden
            högre upp i åldrarna. Hittills har dock utvecklingen gått i motsatt
            riktning. Trots en lagstadgad pensionsålder på 65 år så har bland
            annat ökad förtidspensionering lett till att den faktiska pensionsåldern
            i dag bara är knappt 60 år. Och mot bakgrund av en god ekonomisk
            ställning bland ett stort antal av de blivande pensionärerna så
            finns i dagsläget inget som tyder på att pensionsåldern inom kort
            kommer att börja stiga.
          </p>
          <p xml:id="i-NPnxueE8VjxSqai1pQaore">
            Antalet arbetade timmar kommer relativt sett att minska. Mellan
            2004 och 2020 kommer antalet arbetade timmar per invånare att
            minska från 760 timmar per år till 720 timmar.
          </p>
          <p xml:id="i-Bc9tE5nvt6z6QEACy4pFtN">
            För att vända nuvarande trend har vi Kristdemokrater föreslagit
            och finansierat en halverad inkomstskatt för personer som fyllt
            65 år från och med år 2006. Det skulle skapa helt nya möjligheter
            för enskilda arbetstagare som fyllt 65 att kunna stanna kvar på
            arbetsmarknaden och dela med sig av sina arbetslivserfanheter
            och sin kompetens.
          </p>
          <p xml:id="i-N2R2FD7jCPzkLXBoJYRvx1">
            Med hänsyn till den alltjämt fallande andelen äldre som förvärvsarbetar
            och påfrestningen på de offentliga finanserna av den väntade demografiska
            utvecklingen är det av yttersta vikt att ställa följande fråga
            till ansvarigt statsråd:
          </p>
          <p xml:id="i-X9JjvBeoTy3MXaPFVXJQeT">
            Vilka åtgärder är statsrådet beredd att vidta med bakgrund av
            den demografiska utvecklingen, bland annat för att stimulera arbetskraftsdeltagandet
            och trygga den långsiktiga finansieringen av våra gemensamma trygghetssystem
            utan att äventyra statsfinanserna och öka statens skuldsättning?
          </p>
        </div>
      </div>
    </body>
  </text>
</TEI>
