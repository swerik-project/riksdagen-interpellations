<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0163">
  <teiHeader>
    <fileDesc>
      <titleStmt>
        <title>brott mot äldre</title>
        <author>Althin, Peter (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>brott mot äldre till justitieminister Thomas Bodström om brott mot äldre</title>
          <idno type="rdwebb">GS10163</idno>
          <ref type="dokument_url_text">http://data.riksdagen.se/dokument/GS10163/text</ref>
          <ref type="dokument_url_html">http://data.riksdagen.se/dokument/GS10163</ref>
          <ref type="dokumentstatus_url_xml">http://data.riksdagen.se/dokumentstatus/GS10163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JUDfhnxTxyfMtZUBuv5NAa</idno>
            <persName>Peter Althin</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4zoP9ov7EQB758NFeY5qKA" corresp="i-JUDfhnxTxyfMtZUBuv5NAa">
          <date when="2004-11-18"/>
        </correspAction>
        <correspAction type="received" xml:id="i-AeUXTsiYodqDpnfzVUYhRf" corresp="i-STyFs6Gu3boin31eFp1bNM">
          <date when="2004-11-18"/>
        </correspAction>
        <correspAction type="answered" xml:id="i-BBHvckriZ2AR3D8is26jxZ" corresp="i-STyFs6Gu3boin31eFp1bNM">
          <date when="2004-12-14"/>
        </correspAction>
        <correspContext corresp="i-BBHvckriZ2AR3D8is26jxZ">
          <ref type="record" target="prot-200405--050">Riksdagens protokoll 2004/05:50 Tisdagen den 14 december</ref>
          <ref type="recordSection" target="unsetDivId">12 § Svar på interpellation 2004/05:163 om brott mot äldre</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6mqEXyC5AiaaM1BVGSnU3o">
            Interpellation 2004/05:163 av Peter Althin (kd) till justitieminister
            Thomas Bodström om brott mot äldre
          </p>
        </div>
        <div type="ipqSubmissionInfo">
          <p xml:id="i-YWyeG4qLQw6knYmzspAZRF">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KuZ2FNVdzgKcmbgFfHhS6i">
            Våld och övergrepp mot äldre är vanligare förekommande än de
            flesta tror. I Brottsoffermyndighetens studie Ofrid framkommer
            att 16 % av kvinnorna och 13 % av männen har utsatts för någon
            form av våld eller övergrepp vid något tillfälle efter det att
            de fyllt 65 år. 7 % av kvinnorna och 8 % av männen har utsatts
            för hot eller trakasserier efter sin 65-årsdag och 5 % av kvinnorna
            har utsatts för sexuella trakasserier. Studien från Brottsoffermyndigheten
            visar att våld mot äldre förekommer i en sådan omfattning och
            medför sådana konsekvenser att det måste betraktas som ett folkhälsoproblem.
          </p>
          <p xml:id="i-JBKiq55jDfFbr6aMCnKYN1">
            Äldre personer med vårdbehov lever i en ovanligt utsatt situation
            eftersom de i sitt vårdbehov tvingas öppna upp sitt hem för utomstående.
            Ofta kommer olika vårdare för att sköta den gamle. Om någon skulle
            råka ut för att bli bestulen blir det därmed svårare att reda
            ut, och lättare för en bedragare att försvinna i mängden av anställda
            som haft tillträde till den gamles bostad. Polisen får svårt att
            bevisa vem som är den skyldige.
          </p>
          <p xml:id="i-7G8otyfsmiS64EyuheiCLb">
            Många gånger är det ett stort steg för vårdtagarna att anmäla
            brott begångna mot dem. Vårdarna är ofta de människor som de har
            mest kontakt med och vars hjälp de är beroende av. Ofta har de
            också blivit goda vänner. Att det dessutom är så att man inte
            kan peka ut en specifik person utan med en anmälan misstänkliggör
            alla anställda gör det inte till ett lättare beslut att anmäla.
            För anhöriga kan rädslan att oroa den äldre göra att man avstår
            från att anmäla brott till polisen. Därför kan man anta att mörkertalet
            är stort. Stölder från äldre och handikappade inom vård och omsorg
            är mycket värdeladdade brott där gärningsmännen utnyttjar de utsattas
            värnlöshet. Dessa brott berör så många, först och främst de utsatta
            men även de anhöriga och personalen. Inte minst skapar dessa brott
            otrygghet för de gamla som utsätts för dem. Det är därför viktigt
            att dessa brott anmäls, utreds och tas på största allvar.
          </p>
          <p xml:id="i-4p6msDEdvrgSJJL2s7kETB">
            I stadsdelen Söderort i Stockholm har antalet inkomna brottsanmälningar
            ökat med över 20 % på ett år. Under perioden oktober 2002 till
            och med september 2003 inkom 201 anmälningar. Under oktober 2003
            till september 2004 hade siffran ökat till 243. Situationen är
            ofta den att den äldre blir lurad av någon som har tillträde till
            dennes bostad. Många gånger handlar det om anställda inom vård
            och omsorg som bryter det förtroende de fått och utnyttjar tillfället
            till att stjäla från den person han ska vårda.
          </p>
          <p xml:id="i-QTtduYh5Zi8JQMuphCiv5h">
            Det är samhällets ansvar att se till att alla människor ska kunna
            åldras med värdighet och i trygghet. Gamla människor är många
            gånger skyddslösa. Det finns inga kontroller av de människor som
            börjar arbeta inom äldreomsorgen, likt de som finns för att få
            arbeta inom barnomsorgen. Det vill Kristdemokraterna ändra på.
          </p>
          <p xml:id="i-KLoVkRo2JqJL98EZAAuF6C">
            Det har redan införts personalkontroll av de människor som arbetar
            inom barnomsorg och förskola. Vi menar att det är rimligt att
            det också finns någon form av personalkontroll av dem som söker
            tjänster inom vård- och äldreomsorg, en lämplighetsprövning genom
            kontroll av utdrag ur polisens belastningsregister. Registerkontrollen
            ska enbart omfatta den som erbjuds anställning och blir då det
            sista ledet i anställningsförfarandet. Arbetsgivare och fack vill
            inte ha någon personalkontroll. Det vanliga skälet anges, att
            det är en kränkning mot den personliga integriteten. Tyvärr finns
            tecken på att det inte bara är de mest motiverade och intresserade
            som söker sig till vårdyrket. Det finns flera skäl till detta.
            På många håll är behovet av vårdpersonal så stort att i princip
            vem som helst kan få komma in och arbeta. Statusen på vårdyrkena
            måste höjas och man måste satsa mer på de anställda som har en
            viktig roll i samhället. Vi menar att samhället måste skapa förutsättningar
            för att människor ska kunna åldras under trygga och värdiga former.
            Respekten för alla människors lika och okränkbara värde måste
            upprätthållas under hela livscykeln.
          </p>
          <p xml:id="i-G1W4c7hrkjU6YQ2ua3UYub">
            Vid ett tidigare tillfälle när denna frågeställning var uppe
            för debatt lade socialministern över ansvaret på huvudmännen som
            skulle ha noggranna kontroller vid sina anställningar och försäkra
            sig om att man anställer kompetent personal samt att man inte
            anställer människor som är olämpliga för att ta på sig uppgifter
            inom äldreomsorgen. Men till exempel i Stockholm har huvudmännen
            faktiskt efterfrågat fler verktyg. Det finns mycket att göra vad
            gäller att förbättra processer och så vidare, men i detta rabete
            finns en väldigt stor huvudman, Stockholms stad, som har sagt
            att man skulle vilja överväga den här typen av kontroller.
          </p>
          <p xml:id="i-LH5S1Uc8CSbKqLQD4cgCfF">
            Med anledning av det ovan sagda vill jag ställa följande frågor:
          </p>
          <p xml:id="i-U11dVkV4W12zVYJMY98icm">
            Vilka åtgärder avser ministern att vidta för att en personalkontroll
            i likhet med den som finns i barnomsorgen också införs för dem
            som söker anställning inom vården och äldreomsorgen?
          </p>
          <p xml:id="i-AiYzM9PWyEjv39W9jhfKzo">
            Vilka åtgärder avser ministern att vidta för att förhindra brott
            mot äldre?
          </p>
        </div>
      </div>
    </body>
  </text>
</TEI>
