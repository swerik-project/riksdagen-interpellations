<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0499">
  <teiHeader>
    <fileDesc>
      <titleStmt>
        <title>krav på kollektivavtal vid offentlig upphandling</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>krav på kollektivavtal vid offentlig upphandling till justitieminister Thomas Bodström om krav på kollektivavtal vid offentlig upphandling</title>
          <idno type="rdwebb">GS10499</idno>
          <ref type="dokument_url_text">http://data.riksdagen.se/dokument/GS10499/text</ref>
          <ref type="dokument_url_html">http://data.riksdagen.se/dokument/GS10499</ref>
          <ref type="dokumentstatus_url_xml">http://data.riksdagen.se/dokumentstatus/GS10499</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-V9QBFYa94P4J7V6GKDbTY1" corresp="i-Ry3pP9VZKrW87Vcxq73jQG">
          <date when="2005-03-29"/>
        </correspAction>
        <correspAction type="received" xml:id="i-QKRptL8SznzwJdNPxaT8zu" corresp="i-STyFs6Gu3boin31eFp1bNM">
          <date when="2005-04-04"/>
        </correspAction>
        <correspAction type="answered" xml:id="i-TkssFmmwwphQCHVjHNCeq7" corresp="i-9fdWbFK67588CD12XaNZBq">
          <date when="2005-04-15"/>
        </correspAction>
        <correspContext corresp="i-TkssFmmwwphQCHVjHNCeq7">
          <ref type="record" target="prot-200405--106">Riksdagens protokoll 2004/05:106 Fredagen den 15 april</ref>
          <ref type="recordSection" target="unsetDivId">20 § Svar på interpellation 2004/05:499 om krav på kollektivavtal vid offentlig upphandling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D9uQrU25Goji5ppMJ8CPxU">
            Interpellation 2004/05:499 av Carl B Hamilton (fp) till justitieminister
            Thomas Bodström om krav på kollektivavtal vid offentlig upphandling
          </p>
        </div>
        <div type="ipqSubmissionInfo">
          <p xml:id="i-Ji1gozdTs9P12teKkWZHKY">
            den 29 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QoqKvgNbHTrdmajyyd5p4G">
            1. Inledning
          </p>
          <p xml:id="i-SgNC9bFmkqroZTPMhkiWp9">
            I samband med den arbetsrättliga tvist som ännu pågår, och den
            upphandling av ett skolbygge som Vaxholms kommun avbröt vintern
            2005, har krav framförts bland annat av riksdagsledamöter (s)
            att ett nytt krav ska införas i lagstiftningen, nämligen att företag
            för att få ett anbud accepterat i en offentlig upphandling ska
            ha tecknat kollektivavtal med sina anställda.
          </p>
          <p xml:id="i-3hGBbRfZFA6b2AZWPaBZNu">
            Upphandlingen i Vaxholm av skolbygget ledde till att ett lettiskt
            byggföretag kontrakterades för bygget. Företaget hade inte tecknat
            svenskt kollektivavtal. I syfte att förmå företaget att teckna
            kollektivavtal i Sverige försatte Byggnadsarbetareförbundet skolbygget
            i blockad.
          </p>
          <p xml:id="i-CxKNFry8jGUNTLiWeV1nF8">
            Resultatet av nya exkluderande villkor blir, som i Vaxholmsfallet,
            högre kostnader för konsumenter och skattebetalare, och en de
            facto diskriminering av företag som inte har tecknat @ eventuellt
            svenska @ kollektivavtal.
          </p>
        </div>
        <div type="ipQuestion">
          <p xml:id="i-SubdAFeeegvUhuye46uKsS">
            Denna interpellation mynnar ut i frågor om regeringens intentioner
            vad avser krav på kollektivavtal som villkor för leverantörer
            vid offentlig upphandling, om regeringen tänker ge tilläggsdirektiv
            till Upphandlingsutredningen beträffande krav på kollektivavtal
            vid offentlig upphandling, och om regeringen avser att korrigera
            den uppfattning som finns spridd att krav på kollektivavtal vid
            offentlig upphandling är förenlig med EG-rätten. Frågan gäller
            kollektivavtal i ett EU-land, eller skulle intentionerna vara
            svenskt kollektivavtal.
            <list rend="unordered">
              <item>
                2. Rättsläget
              </item>
              <item>
                2.1 Lagen om offentlig upphandling
              </item>
            </list>
          </p>
          <p xml:id="i-Rv6R14TeSRz1u16HMwy19V">
            När Sverige tillträdde EES-avtalet åtog vi oss samtidigt att
            införa regler, vilka motsvarade EU:s regler om den offentliga
            upphandlingen inom den inre marknaden. Som en följd av detta åtagande
            trädde lagen (1992:1528) om offentlig upphandling (LOU) i kraft
            den 1 januari 1994 (prop. 1992/93:88).
          </p>
        </div>
        <div type="ipQuestion">
          <p xml:id="i-Qn3SNEDSQzbX1R78Mx7uy2">
            I 1 kap. 4 § stadgas att upphandling ska göras med utnyttjande
            av de konkurrensmöjligheter som finns och även i övrigt genomföras
            affärsmässigt. Anbudsgivare, anbudssökande och anbud ska behandlas
            utan ovidkommande hänsyn. Av lagrummet framgår två av lagens huvudprinciper
            @ att upphandlingar ska genomföras affärsmässigt och att leverantörerna
            ska behandlas lika. Likabehandlingsprincipen är motiverad av allmänna
            rättssäkerhetsskäl, men syftar även till att förhindra att en
            snedvriden konkurrens uppkommer. Detta innebär till exempel att
            upphandlingen inte får gynna eller missgynna vissa leverantörer
            på ett obehörigt sätt.
            <list rend="unordered">
              <item>
                2.2 EG-fördragets regler
              </item>
            </list>
          </p>
          <p xml:id="i-V8ufQMen5VUjfYbuxF3TkE">
            Det finns inte någon bestämmelse i EG-fördraget som direkt hänvisar
            till offentlig upphandling. Bestämmelserna om icke-diskriminering
            i artikel 12, om den fria rörligheten av varor i artikel 28, om
            etableringsrätt i artikel 43 och om fri rörlighet av tjänster
            i artikel 49, ligger dock till grund för EG-direktiven om offentlig
            upphandling. Endast i undantagsfall kan medlemsstaterna införa
            regler som utgör ett hinder mot den fria rörligheten av varor
            och tjänster.
          </p>
          <p xml:id="i-jq49vMHmsvwWPtbCJN6yf">
            De principer som EG-domstolen ofta åberopar i upphandlingsmål
            är krav på icke-diskriminering, likabehandling, transparens och
            öppenhet, proportionalitet och ömsesidigt erkännande.
          </p>
          <p xml:id="i-VENYg13JeqWnFA2HxfxyHb">
            Kravet på icke-diskriminering innebär att även om den upphandlande
            enheten inte förväntar sig några utländska anbud får den vid utformandet
            av förfrågningsunderlaget inte införa krav som enbart svenska
            företag känner till eller kan utföra.
          </p>
          <p xml:id="i-YCTgmw8HU23UpTEEEXaAmg">
            Kravet på likabehandling innebär att alla leverantörer ska ges
            så lika förutsättningar som möjligt.
          </p>
          <p xml:id="i-3pvybm9NnX53EpUJp6APqf">
            Med transparens menas främst skyldigheten för den upphandlande
            enheten att lämna information om upphandlingar och det praktiska
            tillvägagångssättet vid dessa, samt rättigheten för leverantörer
            att få tillgång till denna information så att de i förväg känner
            till vilka rättigheter och skyldigheter som föreligger.
          </p>
          <p xml:id="i-BKG1sUJRd5sXkS4a4mccHP">
            Kravet på proportionalitet innebär att den upphandlande enheten
            i en upphandling inte får ställa större krav på leverantören eller
            leveransen än vad som behövs och vad som är ändamålsenligt för
            den aktuella upphandlingen. Kraven ska således ha ett naturligt
            samband med och stå i proportion till det behov som ska täckas.
          </p>
        </div>
        <div type="ipQuestion">
          <p xml:id="i-7Cbb7bGNUNG2CKZExMqMY7">
            Med ömsesidigt erkännande menas att intyg och certifikat som
            har utfärdats av en medlemsstats myndigheter ska anses som gällande
            också i andra medlemsstater (avsnittet bygger i huvudsak på SOU
            2005:22 s. 189 f).
            <list rend="unordered">
              <item>
                2.3 EG-direktiv som reglerar offentlig upphandling
              </item>
            </list>
          </p>
          <p xml:id="i-HThWrJDYDZS3rg6DPKpcC8">
            Samtliga kapitel i LOU @ utom 6 kap. @ har sin grund i EG-direktiv.
            Den så kallade klassiska sektorns direktiv har funnits längst
            och reglerar upphandling av varor, tjänster och byggentreprenader
            av, i huvudsak, staten samt regionala och kommunala myndigheter.
            Till denna grupp hör även vissa bolag samt andra organ som inrättats
            i syfte att tillgodose ett behov i det allmännas intresse.
          </p>
        </div>
        <div type="ipQuestion">
          <p xml:id="i-NrMcXAH8VdFogRbmtQ2Bdx">
            Av direktiven följer bland annat att förfarandet ska vara öppet
            för alla potentiella anbudsgivare inom den gemensamma marknaden,
            viket säkerställs genom att samtliga upphandlingar som överstiger
            vissa angivna tröskelvärden ska annonseras i Europeiska unionens
            officiella tidning. Öppenhet ska beaktas vid val av anbudssökande
            och anbudsgivare genom att förfarandet grundas på objektiva kriterier
            som tillkännages i förväg.
            <list rend="unordered">
              <item>
                3. Frågan om sociala hänsyn vid upphandling
              </item>
            </list>
          </p>
          <p xml:id="i-WvGDzYSffCZ7AcKBxHQhpL">
            Frågan om offentlig upphandling kan användas i syfte att främja
            socialpolitiska och arbetsmarknadspolitiska målsättningar och
            har ett samband med den allmänna rättsutvecklingen inom EU. Gemenskapsrätten
            har historiskt sett grundat sig på ekonomiska hänsyn. Genom Amsterdamfördraget
            lades dock grunden för en tydligare inriktning av bland annat
            socialpolitiken och arbetsrätten i gemenskapen. De sociala målsättningarna
            har genom Amsterdamfördraget fått en ökad tyngd i EG-fördragets
            övergripande målsättningsbestämmelser.
          </p>
          <p xml:id="i-GXQ5WM5awtFMYpAqEKTqab">
            Den 10 oktober 2001 presenterade EG-kommissionen ett tolkningsmeddelande
            om gemenskapslagstiftning med tillämpning på offentlig upphandling
            och om möjligheterna att ta sociala hänsyn vid offentlig upphandling.
            Syftet med meddelandet är att identifiera vilka möjligheter som
            finns att beakta olika sociala hänsyn i upphandlingens olika faser.
            Av meddelandet framgår följande.
          </p>
          <p xml:id="i-2vSMAFFvu8WEs2LQwV3Swe">
            En upphandlande enhet har frihet att själv specificera krav på
            det som ska upphandlas under förutsättning att dessa krav inte
            på ett otillbörligt sätt styr mot en viss leverantör eller viss
            produkt. Exempelvis kan en kommun kräva att det datorprogram som
            upphandlas för den kommunala administrationen ska kunna användas
            av kommunens synskadade medarbetare. En leverantör kan uteslutas
            från deltagande i offentlig upphandling bland annat om han är
            dömd för brott i yrkesutövningen enligt lagakraftvunnen dom eller
            om han har gjort sig skyldig till ett allvarligt fel i yrkesutövningen.
            En leverantör kan vidare diskvalificeras om leverantören inte
            uppfyller ställda kvalifikationskriterier.
          </p>
          <p xml:id="i-WUU7RE2d3bvPrccG9MbNq9">
            Kvalifikationskriterierna är de kriterier som visar att en leverantör
            är en lämplig anbudsgivare. Kriterierna ska enbart hänföra sig
            till leverantörens tekniska förmåga och kapacitet eller finansiella
            eller ekonomiska ställning. Krävs särskild kompetens eller särskild
            erfarenhet för att fullgöra ett kontrakt inom den sociala sektorn
            kan sådan kompetens eller erfarenhet användas som kriterium.
          </p>
          <p xml:id="i-83v5fUJmscq3XcZ26A6bmb">
            Sociala hänsyn som utvärderingskriterier kan användas vid fastställandet
            av det ekonomiskt mest fördelaktiga anbudet i de fall sådana hänsyn
            medför en ekonomisk fördel för den upphandlande enheten och som
            är kopplad till föremålet för upphandlingen.
          </p>
          <p xml:id="i-7pwbEciA1h6fZipd3A5MDH">
            Sociala hänsyn kan i vissa fall tillgodoses genom det av EG-domstolen
            utvecklade begreppet "tillkommande kriterium". Ett sådant kriterium
            kan användas som ett villkor på det sociala området om det överensstämmer
            med de gemenskapsrättsliga principerna och i de fall två eller
            flera likvärdiga anbud förekommer i upphandlingen. Kriterierna
            måste anges i annonsen om upphandling.
          </p>
        </div>
        <div type="ipQuestion">
          <p xml:id="i-6suy1Xz8YUZmC7AY6CE4be">
            Sociala mål kan vidare främjas genom att man använder sig av
            kontraktsvillkor, förutsatt att detta sker i överensstämmelse
            med gemenskapsrätten och i synnerhet inte har någon direkt eller
            indirekt diskriminerande effekt gentemot anbudsgivare från andra
            medlemsstater. De upphandlande enheterna får fastställa villkor
            för hur kontraktet ska utföras. Villkoren ska med hänsyn till
            kravet på öppenhet framgå av meddelandet om upphandling, så att
            alla anbudssökande eller anbudsgivare känner till dem. Den upphandlande
            enheten har en lång rad möjligheter att fastställa kontraktsvillkor
            av social karaktär. Kommissionen anger några exempel på sådana
            särskilda kontraktsvillkor som den upphandlande myndigheten får
            kräva av uppdragstagaren som gör det möjligt att ta sociala hänsyn:
            <list rend="unordered">
              <item>
                Krav på att anbudsgivaren i samband med kontraktets utförande
                ska anställa arbetslösa, särskilt långtidsarbetslösa, eller anordna
                utbildning för arbetslösa eller ungdomar.
              </item>
              <item>
                Krav på att anbudsgivaren vid kontraktets utförande ska vidta
                åtgärder för att främja jämställdhet mellan könen eller mångfald
                i fråga om ras och etniskt ursprung.
              </item>
              <item>
                Krav på att uppdragstagaren för utförandet av kontraktet anställer
                ett större antal personer med funktionshinder än vad som krävs
                enligt den nationella lagstiftningen i den medlemsstat där kontraktet
                fullgörs eller i uppdragstagarens medlemsstat.
              </item>
              <item>
                (Avsnittet bygger i huvudsak på prop. 2001/02:142 s. 20 f.)
              </item>
              <item>
                4. Sverige
              </item>
            </list>
          </p>
        </div>
        <div type="ipQuestion">
          <p xml:id="i-Rq9odQHDuBdDH3DJzFSbXK">
            4.1 I Sverige saknas rättspraxis från den högsta instansen, Regeringsrätten,
            vad gäller frågan om det i en upphandling får ställas krav på
            kollektivavtalsbundenhet. Kammarrätten i Stockholm har dock i
            ett mål från mitten av 90-talet prövat frågan (Dom 1995-03-28
            i mål nr 1713-1995). I målet, som avsåg upphandling av rikstelefon-
            och datanät, konstaterade kammarrätten att anbudsvillkoren om
            kollektivavtalsbundenhet utgjorde sådana villkor som missgynnade
            vissa leverantörer, de som inte tecknat kollektivavtal. Att den
            upphandlande enheten påstod att villkoren hade uppställts i enlighet
            med den praxis som gällde inom branschen, föranledde inte kammarrätten
            att göra en annan bedömning. Eftersom upphandlingen inte kunde
            göras utan ovidkommande hänsyn, ansåg kammarrätten att anbudsvillkoren
            om kollektivavtalsbundenhet stred mot likabehandlingsprincipen
            i 1 kap. 4 § LOU.
          </p>
          <p xml:id="i-CDSDbhDBNQZKx5Vu9Z29CW">
            4.2 I betänkandet 1997/98:FiU07 konstaterade finansutskottet
            att LOU inte ger någon möjlighet för en upphandlande enhet att
            begära in upplysningar om en anbudsgivare har tecknat kollektivavtal.
          </p>
        </div>
        <div type="ipQuestion">
          <p xml:id="i-GHkFdvCuYLYVPW7nPiLSwk">
            4.3 Enligt Christian Pedersen, Nämnden för offentlig upphandling
            (NOU), torde det inte vara förenligt med gällande svensk rätt
            att ställa krav på kollektivavtalsbundenhet i en upphandling (Muntlig
            uppgift till Rut den 20 januari 2005). Enligt Christian Pedersen
            är en av anledningarna till att det inte går att ställa krav på
            kollektivavtalsbundenhet, att ett sådant krav skulle kunna vara
            handelshindrande och diskriminerande mot företag från övriga Europa.
            <list rend="unordered">
              <item>
                5. Det nya EG-direktivet om upphandling
              </item>
            </list>
          </p>
          <p xml:id="i-SZbtcyrHxx9zAWSuKya1DT">
            Det nya EG-direktivet om samordning av förfarandena vid offentlig
            upphandling av byggentreprenader, varor och tjänster har sammanfört
            de nu gällande direktiven om upphandling av varor, tjänster samt
            bygg- och anläggningsentreprenader till ett gemensamt direktiv
            (Europaparlamentets och rådets direktiv PE-CONS 3696/03 MAP 23
            CODEC 1760).
          </p>
        </div>
        <div type="ipQuestion">
          <p xml:id="i-UK7UPNBDidQmK58qyWA5Px">
            Den svenska ståndpunkten i arbetet i rådet med det nya direktivet
            har framför allt varit inriktat på att tydliggöra hur och i vilken
            utsträckning miljöhänsyn och sociala hänsyn kan integreras i offentlig
            upphandling.
            <list rend="unordered">
              <item>
                6. Upphandlingsutredningen 2004
              </item>
            </list>
          </p>
          <p xml:id="i-RpCwmXAb3eomDmGWwB6Q3a">
            Den 7 april 2004 beslutade regeringen att tillkalla en utredning
            med uppdrag att lämna förslag till, såvitt nu är i fråga, hur
            det ovan nämnda EG-direktivet ska genomföras i svensk rätt. Av
            utredningens direktiv framgår att utredningens överväganden och
            förslag ska präglas av direktivets grundläggande ekonomiska syfte,
            men att utredaren särskilt ska beakta den svenska ståndpunkten
            beträffande miljöhänsyn och sociala hänsyn, på så sätt att integrationen
            av sådana hänsyn väl återspeglas i förslagen (dir. 2004:47).
          </p>
          <p xml:id="i-SddUZZFBdYPTTQi1XVUguj">
            Utredningen har den 15 mars 2005 presenterat sitt första delbetänkande
            Nya upphandlingsregler (SOU 2005:22). Av betänkandet (s. 209)
            framgår att det enligt utredningens förmenande är svårt att med
            någon precision ange vilka sociala krav som är förenliga med gemenskapsrätten.
            Utredningen har därför valt att återge tidigare uttalanden i frågan
            (se avsnitt "Frågan om sociala hänsyn vid upphandlingen" vilket
            är hämtat ur prop. 2001/02:142), utan att ta ställning till om
            uttalandena ger uttryck för vad som kan vara tillåtet.
          </p>
          <p xml:id="i-s71w8ZAkUehFivEosPLvC">
            Frågor:
          </p>
          <p xml:id="i-WRuzH1PSfFzSynEefiumNG">
            Vad är statsrådets intentioner vad avser krav på kollektivavtal
            som villkor för leverantörer vid offentlig upphandling?
          </p>
          <p xml:id="i-yiJdKHTYLiqFZpvxCUMTc">
            Avser statsrådet att ge tilläggsdirektiv till Upphandlingsutredningen
            beträffande krav på kollektivavtal vid offentlig upphandling,
            och i så fall svenskt kollektivavtal, till skillnad mot utländskt
            kollektivavtal?
          </p>
          <p xml:id="i-D79gg8MPxQBQ2WCMzA72oV">
            Avser statsrådet att korrigera den uppfattning som finns att
            krav på kollektivavtal vid offentlig upphandling är förenligt
            med EG-rätten?
          </p>
        </div>
      </div>
    </body>
  </text>
</TEI>
