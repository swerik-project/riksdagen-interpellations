<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0436">
  <teiHeader>
    <fileDesc>
      <titleStmt>
        <title>politisering av statliga tjänstemän</title>
        <author>von Sydow, Henrik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>politisering av statliga tjänstemän till statsrådet Sven-Erik Österberg om politisering av statliga tjänstemän</title>
          <idno type="rdwebb">GS10436</idno>
          <ref type="dokument_url_text">http://data.riksdagen.se/dokument/GS10436/text</ref>
          <ref type="dokument_url_html">http://data.riksdagen.se/dokument/GS10436</ref>
          <ref type="dokumentstatus_url_xml">http://data.riksdagen.se/dokumentstatus/GS10436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <persName>Henrik von Sydow</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7UTcNwtvZHt9tw2aSX94pX" corresp="i-TSGehE1rwudkXFF6bgJHmH">
          <date when="2005-03-02"/>
        </correspAction>
        <correspAction type="answered" xml:id="i-78N3RfAfqg2GdVtKm8aBYj">
          <date when="2005-04-15"/>
        </correspAction>
        <correspAction type="received" xml:id="i-VBu7FPgthh8tCvbBoDAyyv" corresp="i-9fdWbFK67588CD12XaNZBq">
          <date when="2005-03-02"/>
        </correspAction>
        <correspAction type="answered" xml:id="i-JujPLpVD2gdbMir6abqbcB" corresp="i-9fdWbFK67588CD12XaNZBq">
          <date when="2005-04-15"/>
        </correspAction>
        <correspContext corresp="i-JujPLpVD2gdbMir6abqbcB">
          <ref type="record" target="prot-200405--106">Riksdagens protokoll 2004/05:106 Fredagen den 15 april</ref>
          <ref type="recordSection" target="unsetDivId">18 § Svar på interpellation 2004/05:436 om politisering av statliga tjänstemän</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PN6ym4NiPP5jHFGuznQkse">
            Interpellation 2004/05:436 av Henrik von Sydow (m) till statsrådet
            Sven-Erik Österberg om politisering av statliga tjänstemän
          </p>
        </div>
        <div type="ipqSubmissionInfo">
          <p xml:id="i-YNMeGeWgJ193qTd44UVEr8">
            den 2 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GLUpiwhnZfRkrk1akcJPMG">
            I få demokratiska länder har ett och samma parti kontrollerat
            statsapparaten under lika lång tid som det socialdemokratiska
            arbetarpartiet har haft makten i Sverige. Det långa maktinnehavet
            sätter naturligtvis sin prägel på den statliga och den kommunala
            förvaltningen. Vi vet att det parti som har den politiska kontrollen
            också har ett ytterst omfattande inflytande över tillsättningen
            av de högre tjänsterna i statsförvaltningen.
          </p>
          <p xml:id="i-DPfw3JqNBSmjNxdggjrvbu">
            Just givet socialdemokratins omfattande maktinnehav i Sverige
            finns det än större skäl för regering och riksdag att tydliggöra
            den politiska maktens gränser i förhållande till samhället i övrigt.
            Det gäller gränser till massmedier, näringsliv, frivilligorganisationer,
            men också till själva statsförvaltningen. I enlighet med den svenska
            förvaltningstraditionen ska våra statliga myndigheter vara politiskt
            oberoende. De senaste åren har det riktats en ökande kritik i
            riksdagen mot att alltfler statliga myndigheter driver politisk
            opinionsbildning med skattebetalarnas medel. Frågan om att stävja
            och sätta gränser för de statliga myndigheternas politiska opinionsbildning
            har debatterats i riksdagen, till exempel debatten avseende interpellation
            2003/04:81.
          </p>
          <p xml:id="i-LvReM5m6xRQFdi287Wec98">
            Det finns skäl att öka uppmärksamheten på formerna för den opinionsbildning
            som bedrivs av statliga myndigheter och dess tjänstemän. På Dagens
            Nyheters debattsida den 15 februari i år skrev 29 undertecknare
            en artikel med rubriken Folkpartiet driver en rasistisk politik.
            I artikeln anklagas Folkpartiet för att "reproducera en rasistisk
            tankestruktur" och för att vilja skapa ett välfärdssystem som
            särskiljer invandrare från infödda svenskar. Oavsett vad man anser
            om Folkpartiets förslag för att få fler i arbete eller vad man
            tycker om den förda integrationspolitiken är det många som reagerar
            över den ton debattörerna för sig med och de adjektiv som tillskrivs
            Folkpartiet. Inlägget kan knappast ens med den bästa vilja betraktas
            som sakligt debattinlägg utan ligger närmare ett försök att med
            gälla röster svartmåla ett av oppositionspartiernas integrationspolitik.
          </p>
          <p xml:id="i-T6QydBa8dAkmKACCe6cwkB">
            Därför är det särskilt bekymmersamt att fem av de undertecknade
            i uppropet mot Folkpartiet signerar artikeln i egenskap av tjänstemän
            vid statliga myndigheter: en tjänsteman vid Integrationsverket
            och fyra tjänstemän vid Arbetslivsinstitutet.
          </p>
          <p xml:id="i-EXY4kbZ2amTDTBz8fGBPkp">
            Det är förstås angeläget att varken statsråd eller riksdagsledamöter
            sätter munkavle på statsanställda tjänstemän @ tvärtom behövs
            många fler röster i samhällsdebatten. Samtidigt är det anmärkningsvärt
            att statsanställda tjänstemän i just den egenskapen skriver debattartiklar
            som i gällt tonläge anklagar ett av oppositionspartierna för att
            "reproducera en rasistisk tankestruktur".
          </p>
          <p xml:id="i-ccf3gGTVZ7H8FAqp6cJ6s">
            Det finns skäl att påminna om att de statliga myndigheterna och
            dess tjänstemän inte tjänar ett enskilt politiskt parti och inte
            heller är satta att motverka något sådant. Tvärtom verkar de statliga
            myndigheterna och dess tjänstemän på hela svenska folkets uppdrag.
            I detta vilar sannolikt en avgörande del av svenska folkets förtroende
            för våra myndigheter.
          </p>
        </div>
        <div type="ipQuestion">
          <p xml:id="i-MxxDefnmMCTPLiXFZgzos4">
            Mot bakgrund av ovanstående vill jag fråga statsrådet:
            <list rend="unordered">
              <item>
                1. Vilka åtgärder avser statsrådet att vidta för att stävja att
                statliga myndigheter driver politisk opinionsbildning?
              </item>
              <item>
                2. Vilka åtgärder avser statsrådet att vidta för att stävja att
                anställda vid statliga myndigheter i egenskap av tjänstemän driver
                politisk opinionsbildning?
              </item>
            </list>
          </p>
        </div>
      </div>
    </body>
  </text>
</TEI>
