<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0374">
  <teiHeader>
    <fileDesc>
      <titleStmt>
        <title>Hizbullahs tv-kanal Al-Manar och antisemitism i statskontrollerad arabisk dagspress</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hizbullahs tv-kanal Al-Manar och antisemitism i statskontrollerad arabisk dagspress till utbildnings- och kulturminister Leif Pagrotsky om Hizbullahs tv-kanal Al-Manar och antisemitism i statskontrollerad arabisk dagspress</title>
          <idno type="rdwebb">GS10374</idno>
          <ref type="dokument_url_text">http://data.riksdagen.se/dokument/GS10374/text</ref>
          <ref type="dokument_url_html">http://data.riksdagen.se/dokument/GS10374</ref>
          <ref type="dokumentstatus_url_xml">http://data.riksdagen.se/dokumentstatus/GS10374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MA9qq2NwB2TEXqEBaBd4zp" corresp="i-Ybw8JnrmHGCsqpipBke8a7">
          <date when="2005-02-10"/>
        </correspAction>
        <correspAction type="answered" xml:id="i-DMq1HtpLuk7tgjekq63jzF">
          <date when="2005-04-12"/>
        </correspAction>
        <correspAction type="received" xml:id="i-L5NHFrC9FazzsF3y4sZNH1" corresp="i-V19ff9MeDZhTGpv5xEprbu">
          <date when="2005-02-10"/>
        </correspAction>
        <correspAction type="answered" xml:id="i-Sp5TBK1EkddKy1oD5fpwm3" corresp="i-V19ff9MeDZhTGpv5xEprbu">
          <date when="2005-04-12"/>
        </correspAction>
        <correspContext corresp="i-Sp5TBK1EkddKy1oD5fpwm3">
          <ref type="record" target="prot-200405--103">Riksdagens protokoll 2004/05:103 Tisdagen den 12 april</ref>
          <ref type="recordSection" target="unsetDivId">4 § Svar på interpellation 2004/05:374 om Hizbullahs tv-kanal Al-Manar och antisemitism i statskontrollerad arabisk dagspress</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PpMwJCQhGd5uQhJuf9Z3Kj">
            Interpellation 2004/05:374 av Mikael Oscarsson (kd) till utbildnings-
            och kulturminister Leif Pagrotsky om Hizbullahs tv-kanal Al-Manar
            och antisemitism i statskontrollerad arabisk dagspress
          </p>
        </div>
        <div type="ipqSubmissionInfo">
          <p xml:id="i-QwYTibXABq4EFUgjxJwp4B">
            den 10 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FCQ1tizNkk5s9b3CvSz2s4">
            Tv-kanalen Al-Manar kallar sig för "motståndsstationen", och
            enligt sin hemsida även "Kanalen för araber och muslimer". Al-Manar
            har blivit en integrerad del i terrororganisationen Hizbullahs
            mål att nå ut med sitt budskap över hela den arabiska och muslimska
            världen. Enligt Nayef Krayem, Al-Manars tidigare chef och styrelseordförande,
            existerar Hizbullah och Al-Manar i symbios med varandra, och sitt
            politiska stöd får Al-Manar från Hizbullah. Al-Manar drivs av
            Hizbullahs medlemmar, rapporterar till Hizbullahs företrädare
            och leds från Hizbullahs generalsekreterare Sayyid Hassan Nasrallahs
            kontor i Libanon.
          </p>
          <p xml:id="i-Lf1ozDzzsySDXYFMXcLutV">
            I början av år 2001 började Al-Manar sända dygnet runt, sju dagar
            i veckan. I Libanon är kanalen den tredje populäraste, men under
            mer händelserika perioder rankas den som populärast, som under
            den palestinska intifadan och när något särskilt inträffar i Libanon.
          </p>
          <p xml:id="i-PibYbA8Xr6b2U2jeB8otPG">
            En helt ny publik nåddes när Al-Manar började sända över satellit
            år 2000. Kanalens shiamuslimska representanter uppger att de vill
            nå ut till den övervägande sunnimuslimska arabvärlden, men kanalen
            har global räckvidd och kan även ses i Sverige.
          </p>
          <p xml:id="i-32qmtJHnZjqerMB4WPGJUo">
            Den 1 april 2004 inledde ASBU (Arab States Broadcasting Union)
            och Arabsat ett gemensamt projekt för att tillhandahålla sina
            medlemmar ett satellitpaket med världsomspännande spridning. För
            detta ändamål kontrakterades Globe Cast att sända upp till tio
            arabiska kanaler, bland annat Al-Manar, till varje större område
            i världen.
          </p>
          <p xml:id="i-HRhFJE4dH4A5P5tow6f3S5">
            Al-Manar finansieras av sina aktieägare som tillika utgörs av
            Hizbullahs ledarskap. Enligt företrädare för Al-Manar är de årliga
            ekonomiska förlusterna omfattande, men täcks av anonyma investerare
            som har "politiska snarare än finansiella" intressen. Varje år
            får Hizbullah mellan motsvarande 700 miljoner och 1,4 miljarder
            kronor från Iran, och en del av dessa pengar uppges gå till Al-Manar
            som har en årsbudget på motsvarande ca 105 miljoner kronor.
          </p>
          <p xml:id="i-WgWxr3N2w2UWghAdCdmByk">
            Ytterligare intäktskällor är shiamuslimska församlingar, araber
            och andra muslimer utomlands som stöder Al-Manar. Uppgifter gör
            gällande att Al-Manar får omfattande bidrag från muslimska grupper
            i Europa, USA och Kanada. Under reklamavbrotten uppmanas Al-Manars
            tittare att sätta in pengar till tv-stationens olika konton som
            den har i fyra olika libanesiska banker: Beirut Riyad Bank, Banque
            Libanaise pour le Commerce SAL, Byblos Bank SAL och Fransa Bank.
          </p>
          <p xml:id="i-CS1JoiQxCHp5pmjYPz1sTy">
            Alltsedan starten 1996 har Al-Manar haft ett omfattande antal
            annonsörer, såväl amerikanska som europeiska och libanesiska företag.
            För att kunna möta efterfrågan på annonsplats har Al-Manar etablerat
            sitt eget annonsföretag Media-Publi Management. Reklam från västerländska
            annonsörer sänds enbart lokalt och kan inte ses över satellitsändningarna.
          </p>
          <p xml:id="i-BhcHpmjhKa9sMY2rb8bKi9">
            Efter en artikel i Los Angeles Times om Al-Manars västerländska
            annonsörer upphörde de amerikanska företagen att annonsera i kanalen,
            medan de europeiska företagen har fortsatt.
          </p>
          <p xml:id="i-G62pnbL9ENdhyPGeQPwEcH">
            Al-Manar har fyra kontor utanför Libanons Bekaadal där huvudkontoret
            är beläget och tv-stationen drivs. Kontoren finns i Dubai, Egypten,
            Iran och Jordanien, och ett planeras även att öppnas i London.
            Härutöver har Al-Manar ett dussintal individuella utrikeskorrespondenter
            som under 2003 skickade rapporter från Belgien, Frankrike, Irak,
            Kosovo, Kuwait, Marocko, Ryssland, Sverige, Syrien, Turkiet och
            USA.
          </p>
          <p xml:id="i-5VA2QtDPvRmAiqnLLyPiKR">
            Al-Manars företrädare gör gällande att ett av Al-Manars syften
            är att "inspirera till vad i västvärlden kallas för självmordsuppdrag".
          </p>
          <p xml:id="i-7LmSpMqNej3cRmVLVpUSit">
            Nayef Krayem, Al-Manars tidigare chef och styrelseordförande,
            säger att: "Vi utför inte dessa handlingar, men vi stödjer varje
            motståndshandling genom våra media. Vi bevakar och uppmuntrar
            varje motståndsaktion i våra program."
          </p>
          <p xml:id="i-CGZEs6wx5KYBN9isVHGQyU">
            Mellan programmen sänds även musikvideor. Dessa videopaket utgör
            uppåt 30 % av Al-Manars satellitsändningar. Enligt några av Al-Manars
            företrädare avser dessa videor att: "hjälpa människor på vägen
            att utföra vad ni i väst kallar för självmordsuppdrag. Avsikten
            [med videopaketen] är att de ska vara det första steget i processen
            att utföra en frihetskampsoperation".
          </p>
          <p xml:id="i-AYahyzQe41CpqVvav3UMS">
            Al-Manars instruktioner och uppmuntranden åt sina tittare att
            utföra martyroperationer (självmordsattacker) kompletteras och
            följs i programutbudet upp med att martyrdöden förhärligas när
            den har inträffat. På Martyrernas dag i november 2004 intervjuade
            Al-Manar mamman till en martyr. Hon sade bland annat att: "Vi
            vårdar minnet av martyrens blod. Jag är stolt över min sons martyrskap.
            Jag är beredd att offra mitt liv. Allt jag vill ha är martyrskap.
            Jag vill att alla mina barn ska bli martyrer. Jag hoppas att även
            min man ska bli martyr, och om Allah vill, må jag också dö som
            martyr. Jämfört med andra, är det jag har offrat ingenting. Det
            är sant att jag offrade min son, men andra har offrat två eller
            tre. Jag hoppas att fler av mina söner ska bli martyrer. Prisa
            Allah. Jag tackar Allah för allt det goda. Han har varit givmild
            mot oss. Han har välsignat oss med martyrskap. Om Allah vill kommer
            vi också att bli martyrer precis som de blev." (http://www.memritv.org/Transcript.asp?P1=371)
          </p>
          <p xml:id="i-Q45LmnXzsTgeGR4TFMMHYn">
            Under den muslimska fastemånaden ramadan i oktober och november
            2003 sände Al-Manar den av Syrien finansierade och producerade
            tv-serien Al-Shatat (Diasporan) i 29 avsnitt. Serien uppges handla
            om den judiska historien och sionismens utveckling.
          </p>
          <p xml:id="i-MSVAeMiqTtmfYSB4xYaqd">
            Enligt Al-Shatat har judarna strävat efter att kontrollera världen
            under många århundraden genom en hemlig världsomspännande judisk
            regering, som sedan 1800-talet har letts av familjen Rothschild.
          </p>
          <p xml:id="i-NG2MPJeYwn9DqCaJtW9QxX">
            Under denna hemliga regerings ledarskap anses judarna vara direkt
            ansvariga för världshistoriska händelser och katastrofer såsom:
            utbrottet av det rysk-japanska kriget, mordet på hertig Franz
            Ferdinand i Sarajevo, första världskrigets utbrott, andra världskrigets
            utbrott, fällandet av atombomberna över Hiroshima och Nagasaki,
            hjälp till Hitler att utrota Europas judar, hjälp åt nazisterna
            att utrota 800 000 ungerska judar i utbyte för frisläppandet av
            2 000 välbärgade tyska judar, störtandet av den ottomanska sultanen,
            avsättandet av tsar Nicholas II, Kishinevpogromerna, rituellt
            mord på ett kristet barn i Rumänien för att använda hans blod
            till matse, tortyr och mord på en jude som gift sig med en kristen
            kvinna, mordet på tsar Alexander III i Ryssland, orsakandet av
            att den engelska aktiemarknaden kollapsade efter slaget vid Waterloo
            och igen under det första världskriget i syfte att tjäna miljoner
            brittiska pund (åt familjen Rothschild), spionage för Tyskland
            mot Frankrike (Dreyfus), uppfinnandet av kemiska vapen (Chaim
            Weizmann) och för att sälja dem till både tyskarna och britterna,
            vägran att acceptera åldriga judiska flyktingar som flydde till
            Palestina från nazisterna, mord på 100 människor i Egypten under
            en militärövning före första världskrigets utbrott, avsättandet
            av den brittiske premiärministern Lord Asquith, att en båtlast
            med judiska flyktingar sjönk på väg till USA, mördandet av utvandrande
            judar som försökte ta sig tillbaka till Europa, mord på många
            andra individer på olika sätt och ett antal andra katastrofer
            och kriminella handlingar.
          </p>
          <p xml:id="i-XVKCSMP8cruJUaBhbGeYvb">
            Tv-serien producerades av det syriska bolaget Linn. Ledande företrädare
            för Al-Manar hävdar att även Al-Manar varit involverad i produktionen.
            Den syriska regeringen förnekade rapporterna om att den syriska
            statstelevisionen skulle ha varit involverad. I slutet av varje
            avsnitt tackas emellertid den syriska regeringen för sitt bistånd.
            Särskilt tack ges till "Försvarsministeriet, kulturministeriet,
            Damaskus polisbefäl, administrationen för arkeologi och museum,
            Damaskusdistriktet, Aleppodistriktet, Tartusdistriktet och Tartus
            hamnadministration".
          </p>
          <p xml:id="i-DH8LanLeMPVsTUsxKhAZuL">
            Al-Shatats manusförfattare, doktor Fatlhallah Omar, hävdar att
            serien främjar fred. I en intervju i den saudiska dagstidningen
            Al-Riyadh (den 29 oktober 2003) sade doktor Omar, att: "Serien
            kan inte under några omständigheter leda till våld och terror
            som vissa försöker göra gällande. Tvärtom är detta ett vetenskapligt
            steg framåt i fredsprocessen, eftersom den avslöjar Talmuds förebud
            inför hela världens ögon. Som ett resultat av det får världens
            alla människor veta vilka fällor och katastrofer som de hatfyllda
            sionisterna förbereder för dem. Då, när katastroferna sparas folken,
            kommer som ett resultat av detta säkerhet och fred att segra."
          </p>
          <p xml:id="i-WUzqUJthpJXh8B8mCYhNsw">
            För en utförligare beskrivning av Al-Shatat, se MEMRI Special
            Dispatch Series, No. 627, 12 december 2003, www.memri.org/bin/articles.cgi?Page=subjects&amp;Area=antisemitism&amp;ID=SP62703
          </p>
          <p xml:id="i-TpmHgWxAwpXx5n6G1d37Do">
            Textöversatta klipp ur Al-Shatat kan ses under www.memri.org/video/index.html
          </p>
          <p xml:id="i-6ang5AkmNfjq5tyWJRWWSm">
            Den franska vänstertidningen Liberation kallar Al-Manar för en
            krigsmaskin och rapporterade att Frankrikes premiärminister förklarat
            för den franska judenheten, att "hela min regering är mobiliserad
            för att bekämpa denna månghövdade hydra [av antisemitism]".
          </p>
          <p xml:id="i-MjfmD6KCA6MZqXg553GiWj">
            Den svenska regeringen har dock visat sig vara mindre resolut
            i denna kamp mot terror och antisemitism, liksom den varit i sina
            ambitioner och ansatser att förebygga dessa företeelser och fenomen.
          </p>
          <p xml:id="i-XC4VojkBC7NZ7sz7aGsL8L">
            Regeringen förefaller ogärna tala om den militanta islamismen
            och de militanta islamisterna, till synes med rädsla för att kallas
            islamofobisk och även i tro om att tystnad leder till att problemet
            löses av sig självt. Regeringen verkar också ha uppfattningen
            att om vi lyfter upp problemet med den militanta islamismen på
            agendan så generaliserar vi och sätter på så sätt epitetet militant
            islamist på alla muslimer.
          </p>
          <p xml:id="i-F4cLexKsJL7UbK2XkV2E8e">
            Men ett sådant förhållningssätt kunde inte vara mer felaktigt.
            Tystnaden skadar i stället möjligheterna att förebygga den militanta
            islamistiska terrorn. Tystnaden skadar också de muslimer som inte
            ställer upp på de blodiga och våldsamma tolkningarna av islam,
            eftersom de själva är mål för de militanta islamisterna.
          </p>
          <p xml:id="i-JvAFvMStfqyQWcKnZx2sbm">
            Denna verklighetsflykt har genomsyrat regeringens svar på mina
            tidigare interpellationer om hur regeringen avser stoppa den militanta
            islamistiska propagandan som sprids genom satellitkanaler med
            räckvidd ända till Sverige, däribland Al-Manar.
          </p>
          <p xml:id="i-EbgxeH1tQk4mN9JCkEHBXR">
            När jag förra året frågade regeringen hur den avser att stoppa
            denna propaganda medgav statsrådet Mona Sahlin att propagandan
            är ett problem och att den kan ha samband med den ökande antisemitismen
            bland muslimer i Sverige och Europa. Samtidigt svarade hon att
            ett försök att stoppa Al-Manar och liknande kanaler kunde stå
            i strid med censurförbudet. Detta sade hon trots att vi redan
            har lagstiftning som förbjuder hets mot folkgrupp och uppvigling,
            och som i sin tur redan är en begränsning av yttrandefriheten.
          </p>
          <p xml:id="i-BVVM4dBYpSikqHKGEwQa3Y">
            Det Parisbaserade satellitföretaget Eutelsat tvingades i december
            förra året att plocka bort Al-Manar från Hotbird 4 efter ett ingripande
            av den franska regeringen och i slutändan genom en dom av Frankrikes
            högsta domstol. I anslutning till den insatsen sattes Al-Manar
            även upp på det amerikanska utrikesdepartementets lista över terrororganisationer.
            All samverkan med Al-Manar och dess företrädare blev i USA därmed
            förbjuden. Samtidigt upphörde Al-Manar frivilligt att sända över
            satelliten med räckvidd över USA. Åtgärden vidtogs i huvudsak
            för att förebygga ytterligare förödmjukelse likt den Al-Manar
            ansåg sig drabbad av i Europa.
          </p>
          <p xml:id="i-SUyJgi7MicrQUMjkypsDkn">
            Trots alla dessa åtgärder kan Al-Manar fortfarande ses i Sverige
            genom Arabsats utbud.
          </p>
          <p xml:id="i-VwpmsUztM9uRmgZHPyST1D">
            Arabsat ägs gemensamt av Arabförbundets medlemsländer, vilka
            hittills har investerat motsvarande 1,14 miljarder kronor i satelliten.
            Saudiarabien är största finansiär som har bidragit med nästan
            40 % av det totala investeringsbeloppet.
          </p>
          <p xml:id="i-VUuxLjkoLYWW2YncP6k1AY">
            Sammantaget betyder detta, att det är nödvändigt att gå till
            kärnan av problemet, och att Sverige och västvärlden därför tillsammans
            utövar politiska påtryckningar mot de stater och regimer som på
            olika sätt står bakom såväl Al-Manar som andra tv-stationer vilka
            på regelbunden basis sänder program med liknande antisemitiskt
            och i övrigt uppviglande innehåll.
          </p>
          <p xml:id="i-HGAkt1LMeFTGqL8RHmKXk9">
            Den saudisk-egyptiska kanalen Iqraa-TV är en sådan, liksom den
            iranska tv-kanalen Sahar som nu sänder den antisemitiska serien
            "Zahras blå ögon". Exempel på seriens innehåll finns att tillgå
            på www.memritv.org klipp # 421, 431, 442, 458, 479.
          </p>
          <p xml:id="i-Wh5n6mt9o8eqmEdYWhyQcF">
            Den arabiska statskontrollerade pressen utgör en annan del av
            samma problematik: Tidningar som lätt finns att tillgå på Internet
            och som i vissa fall även finns tillgängliga på de svenska biblioteken
            innehåller nidbilder av judar framställda i ren nazistisk Der
            Stürmer-stil. Nedan finns länkar till två exempel från dessa i
            arabiska mått mätt helt reguljära dagstidningar i Qatar, Saudiarabien
            och Förenade Arabemiraten som visar att ingen kan blunda för problematiken
            eller säga att de inte visste:
          </p>
          <p xml:id="i-PhEiRADQMvBxio9z3fAoRN">
            Al-Watan, Qatar, 29 oktober 2004
          </p>
          <p xml:id="i-LazQStD3SwbGzSMkRYmMwN">
            http://www.al-watan.com/data/20041029/index.asp?page=cartoon.htm
          </p>
          <p xml:id="i-GAdfktbjemhggTAf9uYztw">
            Al-Ittihad, Förenade Arabemiraten, 27 december 2004
          </p>
          <p xml:id="i-Y33V3pjBefEgxrJSWDrqM">
            http://www.alittihad.co.ae/caricatures.asp?M=1&amp;A=1&amp;Journal=12/27/2004
          </p>
          <p xml:id="i-B6UxLN5PuTSdiMC1n5WuKK">
            Med en sådan syn på judar, som sanktioneras från regimerna i
            hela den muslimska världen, finns det föga skäl att tro att en
            Förintelse inte skulle kunna inträffa igen.
          </p>
          <p xml:id="i-4HnKvXEaYaWiEg4ENyRWNE">
            De stater och regimer som Sverige måste trycka på för att stoppa
            Al-Manar är i första hand Saudiarabien, Iran, Libanon och Syrien.
          </p>
          <p xml:id="i-XRc8s2ncWEczok1xXXDCDE">
            Syftet är dubbelt: a) att förebygga terrorattacker på svenskt
            territorium, b) att minska syret för den ökande antisemitismen
            mot judar i Sverige. Kan Sverige samverka med övriga EU-länder
            är det av godo och möjligen en nödvändighet för att nå bästa effekt.
            Men Sverige får inte därigenom göra sig beroende av EU:s agerande.
          </p>
          <p xml:id="i-6iry8wE3hb1t3yFP5SMecV">
            Men det är uppenbart att det inte enbart är Al-Manar som utgör
            ett problem i detta avseende, utan även arabiska statskontrollerade
            medier i allmänhet. Det är ett politiskt och geografiskt gränsöverskridande
            problem, som kräver politisk handlingskraft och mod för att lösas.
          </p>
          <p xml:id="i-7SBgE8xnGT1YQyAPCnqFHh">
            Den svenska regeringen måste därför förmå ta initiativ och fatta
            självständiga beslut för att kunna lösa problem av den här sorten
            med syftet att förhindra att den antisemitiska och terrorinspirerande
            propagandan fritt fortsätter att spridas i Sverige med i dag oanade
            konsekvenser. Att ta initiativ till att förebygga katastrofer
            är lika viktigt som att ha en fungerande beredskap när katastrofen
            väl är ett faktum.
          </p>
          <p xml:id="i-Lrgb6QhgXvgvcx4skR798S">
            Mina frågor är:
          </p>
          <p xml:id="i-76G6VStPjfYjd8jTCLBANE">
            Vad avser statsrådet att göra för att stoppa Al-Manar, samt andra
            kanaler och tv-stationer som via satellit når, inspirerar och
            uppviglar TV-tittare i Sverige?
          </p>
          <p xml:id="i-pCfMDKSkLMkqQ9jULDm1w">
            Vilka åtgärder, nationellt och internationellt, avser statsrådet
            att vidta för att stävja den antisemitism som florerar i den arabiska
            statskontrollerade pressen som finns tillgänglig över Internet
            och på svenska bibliotek?
          </p>
        </div>
      </div>
    </body>
  </text>
</TEI>
