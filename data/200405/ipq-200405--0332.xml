<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0332">
  <teiHeader>
    <fileDesc>
      <titleStmt>
        <title>arbetsgruppen för tortyrprevention i Turkiet</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetsgruppen för tortyrprevention i Turkiet till utrikesminister Laila Freivalds om arbetsgruppen för tortyrprevention i Turkiet</title>
          <idno type="rdwebb">GS10332</idno>
          <ref type="dokument_url_text">http://data.riksdagen.se/dokument/GS10332/text</ref>
          <ref type="dokument_url_html">http://data.riksdagen.se/dokument/GS10332</ref>
          <ref type="dokumentstatus_url_xml">http://data.riksdagen.se/dokumentstatus/GS10332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rav5Gjk363dA6g2uAugnCV" corresp="i-2aZQBvMx8o6ihusfvExbt8">
          <date when="2005-01-26"/>
        </correspAction>
        <correspAction type="answered" xml:id="i-U6kU7Nj9nFGW1QbUogiS9Y">
          <date when="2005-02-08"/>
        </correspAction>
        <correspAction type="received" xml:id="i-QterWFLHhkQHJftpE95dWr" corresp="i-4CwyNH4xXJhZj5wdBAzmSY">
          <date when="2005-01-26"/>
        </correspAction>
        <correspAction type="answered" xml:id="i-7buvAzCAwasZj4kwYmDahN" corresp="i-4CwyNH4xXJhZj5wdBAzmSY">
          <date when="2005-02-08"/>
        </correspAction>
        <correspContext corresp="i-7buvAzCAwasZj4kwYmDahN">
          <ref type="record" target="prot-200405--071">Riksdagens protokoll 2004/05:71 Tisdagen den 8 februari</ref>
          <ref type="recordSection" target="unsetDivId">7 § Svar på interpellation 2004/05:332 om arbetsgruppen för tortyrprevention i Turkiet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NCZ3rfBZnKpakG6osApKgu">
            Interpellation 2004/05:332 av Alice Åström (v) till utrikesminister
            Laila Freivalds om arbetsgruppen för tortyrprevention i Turkiet
          </p>
        </div>
        <div type="ipqSubmissionInfo">
          <p xml:id="i-RDHSbgiVguZDiWJQWnfksE">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WjYDxf7Gyak31fNQduQd73">
            Amnesty International har rapporterat att arbetsgruppen för tortyrprevention
            i Turkiet stängts. Den 7 januari beslagtogs pärmar och datorer
            från arbetsgruppens kontor. Materialet innehöll konfidentiella
            vittnesmål, foton och annan dokumentation om 575 anmälda fall
            av tortyr. Amnesty befarar att de personer som finns namngivna
            i materialet nu riskerar trakasserier från myndigheterna, att
            fängslas på nytt och utsättas för ny misshandel och tortyr.
          </p>
          <p xml:id="i-TbcJHrp27A5AKGC97V6Qgd">
            Arbetsgruppen för tortyrprevention bildades i december 2001 av
            medlemmar i advokatsamfundet i Izmir. Merparten av arbetet har
            utförts på ideell basis av 250 medlemmar i advokatsamfundet.
          </p>
          <p xml:id="i-JP7KYNFJMdcLkSfiDoH8bn">
            Gruppen har varit banbrytande i arbetet för att utreda och förebygga
            tortyr. Sedan starten har man bistått tortyroffer med rättshjälp.
            Man har noga övervakat de rättsliga förhandlingarna och bidragit
            med upprättandet av medicinsk dokumentation över tortyrskador.
            Av de 575 inlämnade ansökningarna, som gruppen mottagit sedan
            starten, har 334 behandlats och 116 lett till åtal mot de personer
            som har utfört tortyren.
          </p>
          <p xml:id="i-Aa8WCLQLwWEcLbKYjnNtpT">
            Förutom rättshjälp och annat stöd till tortyroffren har gruppen
            även genomfört utbildning för advokater runtom i Turkiet och tjänat
            som ett mycket positivt föredöme för arbetet mot tortyr långt
            utanför Turkiets gränser.
          </p>
          <p xml:id="i-97dnjm4atMQAzGouSRi7TU">
            Nevzat Erdemir, ordförande i Izmirs advokatsamfund, hävdar i
            ett uttalande att ett av skälen till stängningen av gruppen var
            att man mottagit bistånd från EU-kommissionen för ett av sina
            projekt. Enligt Erdemir har EU-kommissionen för avsikt att splittra
            Turkiet och skada dess nationella intressen genom bland annat
            skapandet av "ett oberoende Kurdistan".
          </p>
          <p xml:id="i-Wcw9zGcsYheL764ujgnLaG">
            Erdemir motiverade stängningen med att den var nödvändig för
            att förhindra "olyckor för vår republik, vår nation och vårt folk"
            och att han "kraftigt fördömer detta initiativ (gruppen för tortyrprevention)
            som stöds av EU under täckmanteln mänskliga rättigheter med syfte
            att förstöra Turkiets enhet och integritet". Han riktade också
            kritik mot gruppens samarbete med internationella organisationer,
            underförstått Amnesty International.
          </p>
          <p xml:id="i-Kia53VDHg68WrnV819TNkc">
            Denna argumentering för myndigheternas angrepp på arbetsgruppen
            för tortyr är minst sagt anmärkningsvärd med anledning av att
            Turkiet inför förhandlingarna om ett förhandlingsdatum för ett
            turkiskt medlemskap gjort utfästelser om att komma till rätta
            med den bristande respekten för mänskliga rättigheter.
          </p>
          <p xml:id="i-2YFrfeyiQfcZTBqpMm2VNv">
            I stället för att stänga arbetsgruppen borde myndigheterna rimligen
            ha främjat och understött dess arbete. Aktionen mot arbetsgruppen
            för tortyrprevention underminerar den turkiska regeringens och
            de turkiska myndigheternas trovärdighet när det gäller de utfästelser
            man gjorde för att få ett förhandlingsdatum för EU-medlemskap.
          </p>
          <p xml:id="i-BRsHHWfiokhc7K7Rbaoq1y">
            Aktionen undergräver den turkiska regeringens och parlamentets
            auktoritet och gör att man måste ifrågasätta om dessa instanser
            verkligen menar allvar med det reformarbete dessa båda statsorgan
            inlett när det gäller den lagstiftning som avser att öka respekten
            för mänskliga rättigheter, utvecklandet av rättsstaten och respekt
            för minoriteters rättigheter.
          </p>
          <p xml:id="i-4DiypPEr1vse2sjcxuDkf3">
            Att anklaga EU för att vilja skada Turkiets nationella intressen
            och framställa kampen mot tortyren som ett försök från EU:s sida
            att gynna förmenta separatistiska strömningar i Turkiet är beskyllningar
            som inte kan göra annat än skada möjligheterna till det medlemskap
            i EU som den turkiska regeringen eftersträvar.
          </p>
          <p xml:id="i-EbgSdKCNGenNaCnHxkmzqi">
            I ett brev till advokatsamfundets ordförande har Amnesty kraftigt
            protesterat mot stängningen. Det turkiska advokatsamfundets handlande
            torde för övrigt strida mot artikel 95 i den turkiska strafflagen,
            som säger att en av skyldigheterna för advokatsamfunden i Turkiet
            är att "skydda och försvara lagen och de mänskliga rättigheterna
            och verka för deras tillämpning".
          </p>
        </div>
        <div type="ipQuestion">
          <p xml:id="i-2BpQscQ3n7GtSAic2959hS">
            Jag vill med utgångspunkt från ovanstående fråga utrikesministern:
            <list rend="unordered">
              <item>
                1.Vad avser utrikesministern att göra som företrädare för Sverige
                som enskild stat och som företrädare för Sverige i EU i relationerna
                med Turkiet för att förmå turkiska myndigheter att upphäva sitt
                beslut om stängning av arbetsgruppen för tortyrprevention?
              </item>
              <item>
                2.Vad avser utrikesministern att göra som företrädare för Sverige
                som enskild stat och som företrädare för Sverige i EU i relationerna
                med Turkiet för att förmå de turkiska myndigheterna att återlämna
                det material som fråntagits arbetsgruppen för tortyrprevention?
              </item>
            </list>
          </p>
        </div>
      </div>
    </body>
  </text>
</TEI>
