<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0111">
  <teiHeader>
    <fileDesc>
      <titleStmt>
        <title>kulturens offentliga rum</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kulturens offentliga rum till statsrådet Leif Pagrotsky om kulturens offentliga rum</title>
          <idno type="rdwebb">GS10111</idno>
          <ref type="dokument_url_text">http://data.riksdagen.se/dokument/GS10111/text</ref>
          <ref type="dokument_url_html">http://data.riksdagen.se/dokument/GS10111</ref>
          <ref type="dokumentstatus_url_xml">http://data.riksdagen.se/dokumentstatus/GS10111</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BTdTuSgXvuxm1spNiCzgLk" corresp="i-KktUCXax2JFL3tqFqQN9oq">
          <date when="2004-11-01"/>
        </correspAction>
        <correspAction type="received" xml:id="i-HhRqiFwRNJhjyfB6UkJRHu">
          <date when="2004-11-08"/>
        </correspAction>
        <correspAction type="answered" xml:id="i-FFiCNJzbAAdjU5UW27HSvq">
          <date when="2004-11-15"/>
        </correspAction>
        <correspAction type="received" xml:id="i-6LhNEsDehgTXSGoNDhxtt2" corresp="i-V19ff9MeDZhTGpv5xEprbu">
          <date when="2004-11-08"/>
        </correspAction>
        <correspAction type="answered" xml:id="i-RjJvSZrJDBzWSHTGmWVNVR" corresp="i-V19ff9MeDZhTGpv5xEprbu">
          <date when="2004-11-15"/>
        </correspAction>
        <correspContext corresp="i-RjJvSZrJDBzWSHTGmWVNVR">
          <ref type="record" target="prot-200405--029">Riksdagens protokoll 2004/05:29 Måndagen den 15 november</ref>
          <ref type="recordSection" target="unsetDivId">9 § Svar på interpellation 2004/05:111 om kulturens offentliga rum</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3q3rrGzWRyfkFrBRTBd4gz">
            Interpellation 2004/05:111 av Birgitta Sellén (c) till statsrådet
            Leif Pagrotsky om kulturens offentliga rum
          </p>
        </div>
        <div type="ipqSubmissionInfo">
          <p xml:id="i-QfYwuupK45fPdn1VmPQ1Pu">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G29vz6aeMEWASzwZL2WK3W">
            Ett levande kulturliv förutsätter mötesplatser där människor
            kan utöva eget skapande samt också uppleva och ta emot olika kulturyttringar.
            Träffpunkten behöver inte bara vara i regionernas centrum utan
            de kan också vara spridda över landet och nära människorna.
          </p>
          <p xml:id="i-F9SrWLgLsYGhXjm71gyGVf">
            För Centerpartiet som har en stark önskan om att hela landet
            ska ha tillgång till kultur så är det viktigt att de offentliga
            rummen finns runtom i de olika bygderna.
          </p>
          <p xml:id="i-SHCWezKpxE8qQ3cTTSAYYz">
            När dåvarande statssekreteraren besökte kulturutskottet för några
            veckor sedan så diskuterades de statliga museernas fria entréer
            och vi fick då veta att det var för att kunna erbjuda "offentliga
            rum" för kulturen som regeringen valt att införa de fria entréerna.
          </p>
          <p xml:id="i-VzV3jHTpmFjVAvbV5dxVGB">
            Som jag ser det så finns det väldigt många offentliga rum i de
            stora städerna och att då ha som motivering att det är för att
            skapa offentliga rum för kulturen som regeringen erbjuder gratis
            inträde låter lite märkligt. Däremot saknas offentliga rum på
            många andra platser i landet. Som exempel kan nämnas att i Stockholms
            förorter finns det väldigt ont om samlingslokaler där folk kan
            samlas för gemensamma aktiviteter. Centerpartiet anser att det
            är bland annat där som det behöver skapas fler offentliga rum.
          </p>
          <p xml:id="i-EyyBMmWebSK366NwVXUV6h">
            Dagens kulturpolitik styrs utifrån ett uppifrånperspektiv där
            centrala beslut bestämmer exakt vad kulturpengarna ska gå till.
            Centerpartiet anser att kulturpolitiken i huvudsak ska styras
            lokalt och regionalt. Människor måste själva få vara med och bestämma
            hur de vill utforma och ta del av kulturen. Vi har i flera år
            pekat på att det behöver göras en översyn av "om utbud och efterfrågan
            stämmer överens" inom kultursektorn. Riksdagens revisorer gjorde
            då, som en följd av vårt krav, en förstudie om detta och fann
            att oron är befogad @ det är så att utbudet bestäms över folks
            huvuden i väldigt stor utsträckning. Med en ny kulturminister
            som kommer in i verksamheten med fräscha ögon och öron så kanske
            det är dags att ta nya tag och verkligen ta reda på vad människorna
            i landet vill ha för kultur.
          </p>
          <p xml:id="i-W3LRCSfTQcVKgHsLNJdPpr">
            Centerpartiet efterlyser skarpa förslag om hur regeringen tänker
            medverka till att kulturen når ut i alla delar av landet. Det
            är av stor vikt att kulturella uttryckssätt följer med samhällsutvecklingen
            så att en ökad bredd inom kulturen kan bidra till att kulturen
            når alla samhällsgrupper. Det är också viktigt att ge människor
            möjligheter att skapa sin egen kultur och att egna initiativ ska
            uppmuntras.
          </p>
          <p xml:id="i-4bsqgHAeSeoAkAzAKUZUSy">
            Ett levande kulturellt och demokratisk samhälle har behov av
            många mötesplatser för att skaffa sig nya kunskaper och erfarenheter.
            Där spelar folkbildningen en viktig roll. Studieförbunden kan
            erbjuda omistliga mötesplatser för det demokratiska samtalet,
            den sociala samvaron, kulturarrangemang och föreläsningar. För
            detta behövs de offentliga rummen.
          </p>
          <p xml:id="i-aqmoDvVP78Arv5WWDVPQY">
            I glesbygd, mindre tätorter och storstädernas förorter är de
            allmänna samlingslokalerna ett nödvändigt medel för en decentraliserad
            kulturpolitik. För att de ska fylla det krav som i dag krävs i
            ett modernt samhälle så behöver de handikappanpassas samt få bredbandsuppkoppling.
            Då kan de tjäna som fullgoda offentliga rum för många aktiviteter
            inom både kultur och andra verksamheter. De pengar som regeringen
            har avsatt i budgeten för att göra dessa åtgärder är inte tillräckligt
            stora, anser Centerpartiet. Om regeringen menar allvar med att
            det offentliga rummet är viktigt för medborgarna och att samtidigt
            hela landet ska leva så borde mer pengar satsas på att det offentliga
            rummet ska få resurser i hela landet och inte som i dag pytsas
            ut på fria entréer till statliga museer som ligger i storstäder
            och där det redan tidigare finns många offentliga rum.
          </p>
          <p xml:id="i-Lk2u8AmAKgUxnQUGTgeCyh">
            Kulturen är viktig för välbefinnandet och därmed folkhälsan.
            Den kan fungera som läkemedel för många ensamma människor och
            för stressade personer som behöver rekreation och avkoppling.
            Forskning har visat på att kulturaktiviteter gör att en sjuk människa
            blir friskare. Man får andra saker än sin sjukdom att fokusera
            på om man tar del av kultur av olika slag. Även för detta behövs
            det offentliga rummet.
          </p>
        </div>
        <div type="ipQuestion">
          <p xml:id="i-8swpq6n3jLGPB67RzN5Gsy">
            Mina frågor till statsrådet är därför:
            <list rend="unordered">
              <item>
                1.Hur avser statsrådet att arbeta för att det offentliga rummet
                ska finnas tillgängligt på fler platser i landet?
              </item>
              <item>
                2.Vad avser statsrådet att göra för att ta reda på om efterfrågan
                och utbud av kulturutbudet stämmer överens med medborgarnas behov?
              </item>
              <item>
                3.Hur avser statsrådet att arbeta för att kulturen ska användas
                för att stärka folkhälsan på medborgarna i landet?
              </item>
            </list>
          </p>
        </div>
      </div>
    </body>
  </text>
</TEI>
