<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0397">
  <teiHeader>
    <fileDesc>
      <titleStmt>
        <title>skatterna och välfärden</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skatterna och välfärden till finansminister Pär Nuder om skatterna och välfärden</title>
          <idno type="rdwebb">GS10397</idno>
          <ref type="dokument_url_text">http://data.riksdagen.se/dokument/GS10397/text</ref>
          <ref type="dokument_url_html">http://data.riksdagen.se/dokument/GS10397</ref>
          <ref type="dokumentstatus_url_xml">http://data.riksdagen.se/dokumentstatus/GS10397</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Hv6rGjfcNr5i6YL2oLVjvX" corresp="i-ErVmo7eYu7oehJQsJSwD6t">
          <date when="2005-02-17"/>
        </correspAction>
        <correspAction type="answered" xml:id="i-VAZ2tus33M2EWLJRe2SwXM">
          <date when="2005-03-01"/>
        </correspAction>
        <correspAction type="received" xml:id="i-9zjPrqpAjDRbJtb68aR7TF" corresp="i-HNvivTxAPySuVXe8X3z3LJ">
          <date when="2005-02-17"/>
        </correspAction>
        <correspAction type="answered" xml:id="i-A74JUTWVEmMc3bjCNLAKFu" corresp="i-HNvivTxAPySuVXe8X3z3LJ">
          <date when="2005-03-01"/>
        </correspAction>
        <correspContext corresp="i-A74JUTWVEmMc3bjCNLAKFu">
          <ref type="record" target="prot-200405--082">Riksdagens protokoll 2004/05:82 Tisdagen den 1 mars</ref>
          <ref type="recordSection" target="unsetDivId">6 § Svar på interpellationerna 2004/05:397, 405 och 409 om skatterna och välfärden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-THwmpKgKe6xNgTBrkBqwNE">
            Interpellation 2004/05:397 av Per Landgren (kd) till finansminister
            Pär Nuder om skatterna och välfärden
          </p>
        </div>
        <div type="ipqSubmissionInfo">
          <p xml:id="i-3Wq72xwfnJy2q7h4swyhKQ">
            den 17 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DZ7G7L6sEfxp9xgvVcLF5p">
            Den nye finansministern Pär Nuder vill att hans arbete ska präglas
            av "eftertanke, reflexion och nyanser". I ett tal i lärdomsstaden
            Uppsala den 14 januari i år sade han sig vilja "eftersträva en
            intellektuell hållning till politiken". Han vill "utveckla förmågan
            att i tid upptäcka nya omständigheter och att kunna förklara innebörden
            av de viktiga målkonflikter vi hela tiden ställs inför." För finansministern
            är en sak säker och det är att "vi måste våga tänka om, ompröva
            och ändra oss när det [är] påkallat sedan vi inhämtat nya fakta
            och mött nya argument." Förhållningssättet låter sympatiskt och
            klokt.
          </p>
          <p xml:id="i-DELsLMBMEyeMD1yLjD2xLh">
            Samtidigt har detta sympatiska närmast akademiska och analyserande
            ideal till politiken mycket tydligt kontrasterats av verklighetens
            Pär Nuder. Under sin korta tid som Sveriges finansminister har
            Pär Nuder hunnit med att skapa massmedial uppmärksamhet och oro
            kring en rad hastiga, oöverlagda och till och med kränkande uttalanden.
          </p>
          <p xml:id="i-Y7y5LYsyuZP55GxBs49gBE">
            Den första och måhända största skandalen väcktes av finansministerns
            beskrivning av en hel generation som ett "köttberg". På ett frukostmöte
            i SE-bankens regi beskrevs problemet med den framtida försörjningskvoten
            med bilden av ett "köttberg av 40-talister som vi 60-talister
            ska liksom föda" (TT).
          </p>
          <p xml:id="i-LACnzzbNBVsbZZHnjAoRDp">
            Efter den fruktansvärda och tragiska flodvågskatastrofen i Sydostasien
            blev arvsskattefrågan aktuell igen. I DN på nyårsafton föreslog
            jag en retroaktiv ändring av slopandet av arvsskatten, så att
            även anhöriga och överlevande från katastrofen inte skulle drabbas
            av arvsskatt. Skälen var flera. Det viktigaste var rent humanitärt.
            Att på katastrofen så småningom drabbas av arvsskatt, kanske flera
            år efter att den slopats ansåg jag vara absurt. Dessutom riskerade
            många barn som förlorat båda sina föräldrar att drabbas. Först
            ansåg finansministern att förslaget var "ovärdigt" och för tidigt
            väckt, för att bara några dagar senare lägga fram ett förslag
            som var identiskt. I samband med detta uppgav Pär Nuder för TT
            att frågan om retroaktivitet "aldrig varit kontroversiell". Trots
            att man avslog våra förslag att införa retroaktivitet från samma
            dag som budgetpropositionen presenterades i riksdagen både under
            hösten 2003 för slopandet av arvsskatt mellan makar och sambor
            och 2004 vid slopandet av arvsskatten.
          </p>
          <p xml:id="i-5kCGSnmULSKz2wLeQVJTUJ">
            För det tredje. Den 14 januari skickade Pär Nuder ut ett pressmeddelande
            om anförandet han hållit i Uppsala samma dag. I pressmeddelandet
            fick man läsa att Nuder anser att det är troligt att skatterna
            i framtiden kommer att öka, men argumenteringen måste betecknas
            som mycket ensidig. Varför nämner över huvud taget inte Pär Nuder
            de mer akuta problemen som den svenska samhällsekonomin står inför?
            Inte mindre än 217 000 personer är just nu arbetslösa. Ytterligare
            162 000 personer är så kallat undersysselsatta vilket i andra
            länder räknas som arbetslöshet. Dessutom finns 219 000 personer
            i arbetsmarknadspolitiska program. Slutligen får 265 000 personer
            sjukpenning och 539 000 personer är förtidspensionerade.
          </p>
          <p xml:id="i-RpwDqfhaCitA8zztf4mQeQ">
            För det fjärde. Den 26 januari klockan 13.00 presenterades en
            statlig utredning om bland annat fåmansbolagsreglerna och förmögenhetsskatten.
            Redan kl. 13.40 hade Tidningarnas Telegrambyrå kunnat tillgodogöra
            sig finansministerns pressmeddelande, där den 179 sidor långa
            utredningens helhetslösning förkastades. Utredningen med några
            av landets främsta skatteexperter avspisades på mindre än 40 minuter.
            Borde inte finansministern med sin ambition av "intellektuell
            hållning" ha ägnat mer än 40 minuter av sin tid innan han dömde
            ut utredningens huvudalternativ? Vad var utredarnas ansträngningar
            värda för finansministern?
          </p>
          <p xml:id="i-SUfV7ZYVSPMyFfkKMgPiSR">
            För det femte. I en intervju med Svenska Dagbladet strax efter
            tillträdandet berättade Pär Nuder att han ansåg att det svenska
            skattesystemet ska vara robust och legitimt. När jag i en interpellationsdebatt
            med Pär Nuder ville veta om finansministern ansåg att skattetrycket
            och de enskilda skatterna och deras nivåer var legitima, blev
            han mig svaret skyldig. Det viktiga var dessutom att skattesystemet
            uppfattas som legitimt.
          </p>
          <p xml:id="i-cRdbchDVQVvmx1eBtgjdT">
            Men med anledning av ovanstående vill jag rikta en rad frågor
            till finansministern:
          </p>
          <p xml:id="i-MCZVyxEj7ZfPQuCiqJp8Kf">
            Avser finansministern att fortsättningsvis med en "intellektuell
            hållning" öppet pröva helhetsförslag från statliga utredningar
            inom finansministerns beredningsområde?
          </p>
          <p xml:id="i-VmhqqVXZWnGPoYSoaGaSZG">
            Avser finansministern att vidta åtgärder med anledning av problematiken
            som arbetslösheten och sjukfrånvaron utgör för vår gemensamma
            välfärd?
          </p>
          <p xml:id="i-EYVgRBzgjjE1G8vmpBaXeQ">
            Avser finansministern att verka för att skattesystemet inte bara
            uppfattas som legitimt utan också är det för var och en som betalar
            skatt?
          </p>
        </div>
      </div>
    </body>
  </text>
</TEI>
