<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0660">
  <teiHeader>
    <fileDesc>
      <titleStmt>
        <title>den gömda arbetslösheten</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den gömda arbetslösheten till statsminister Göran Persson om den gömda arbetslösheten</title>
          <idno type="rdwebb">GS10660</idno>
          <ref type="dokument_url_text">http://data.riksdagen.se/dokument/GS10660/text</ref>
          <ref type="dokument_url_html">http://data.riksdagen.se/dokument/GS10660</ref>
          <ref type="dokumentstatus_url_xml">http://data.riksdagen.se/dokumentstatus/GS10660</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PQWppnjww3uvn6ZcLwertS" corresp="i-Ry3pP9VZKrW87Vcxq73jQG">
          <date when="2005-05-23"/>
        </correspAction>
        <correspAction type="received" xml:id="i-JkHJp6fzytxLJ1hgXfnMok" corresp="i-3kVCtR7mCK6mW2F6oaBMR5">
          <date when="2005-05-24"/>
        </correspAction>
        <correspAction type="answered" xml:id="i-RuTur2cy4GTiQ5jakaYEg3" corresp="i-WMD43YDAt2Efk5C5qFXnaQ">
          <date when="2005-06-08"/>
        </correspAction>
        <correspContext corresp="i-RuTur2cy4GTiQ5jakaYEg3">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">17 § Svar på interpellation 2004/05:660 om den gömda arbetslösheten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9TKDByf6Ny8BwZMUtBPyaT">
            Interpellation 2004/05:660 av Carl B Hamilton (fp) till statsminister
            Göran Persson om den gömda arbetslösheten
          </p>
        </div>
        <div type="ipqSubmissionInfo">
          <p xml:id="i-4BudHmb3Wy2z6wDZT75QpX">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TSE5y7J6B6vNBQS3FcwnNw">
            Den f.d. LO-ekonomen Jan Edlings rapport Alla behövs. Blott arbetsmarknadspolitik
            skapar inga jobb om hur den svenska arbetslösheten göms i statistik
            för sjukskrivningar och förtidspensioner har väckt mycket uppmärksamhet.
          </p>
          <p xml:id="i-8sXB1zvV2cw7KW8zV6aM89">
            De fakta som rapporten bygger på är visserligen sedan tidigare
            kända, men tål väl att upprepas. Till exempel den skrämmande sammanfattande
            informationen att "sammanlagt drygt en halv miljon eller 19,7
            procent av alla i åldrarna 20@64 år har någon form av ersättning"
            som i dag betecknas som arbetslöshet eller ohälsa (s. 60). Då
            har Edling i dessa tal ändå inte tagit hänsyn till dem som går
            på socialbidrag och är utförsäkrade.
          </p>
          <p xml:id="i-UxebckrxT8kjBmHe1BVesv">
            Denna förskräckande situation på arbetsmarknaden härskar, märk
            väl, efter drygt elva år av obrutet socialdemokratiskt styre med
            stöd av LO och dess förbund! Att som jag nu gör genom denna interpellation,
            till den för sakernas tillstånd skyldiga regeringen, ställa frågor
            och begära åtgärder kan därför synas meningslöst. Icke desto mindre
            är det en plikt gentemot de människor som varje dag drabbas.
          </p>
          <p xml:id="i-6ppFzyGqx32p7Q8TUo41Nh">
            Att erkänna verkligheten, och problemen, är förhoppningsvis första
            steget till att också göra något för att få en ändring till stånd.
          </p>
          <p xml:id="i-4ZJU35Rq6R77Lx4FMV5p99">
            Regeringen berömmer sig gärna av att långtidsarbetslösheten är
            låg i Sverige jämfört med övriga EU-länder. Men, som Edling konstaterar,
            det finns i Sverige, jämfört med andra EU-länder, fler utgångar
            från arbetsmarknaden i Sverige. Den viktigaste heter "sjuk- och
            aktivitetsersättning", det nya namnet på vad som tidigare kallades
            förtidspension. Mer än en halv miljon människor, drygt 10 % av
            alla svenskar i arbetsför ålder, har i dag sjuk- och aktivitetsersättning.
            Ökningen av förtidspensionerna är kraftigast bland de unga, vilket
            betyder att tiotusentals unga nu slås ut från arbetsmarknaden
            permanent och att deras ersättningar som en kvarnsten runt halsen
            kommer att ligga kvar som ett offentligt ekonomiskt åtagande i
            decennier framöver.
          </p>
          <p xml:id="i-NWb5YZYQDVfAzycZebJEBK">
            Edling visar att ju högre arbetslösheten är i en kommun desto
            fler människor i kommunen lever på sjuk- och aktivitetsersättning.
            Sjuk- och aktivitetsersättningen är, menar Edling, i praktiken
            en arbetsmarknadspolitisk ersättning och har sedan krisen i början
            på 1990-talet mer och mer fått till syfte, och konsekvens, att
            hjälpa människor som är friska men som bor i regioner där det
            inte finns tillräckligt med arbeten i näringslivet. "Det står
            således klart att S/A-ersättning till stor del är en arbetsmarknadspolitisk
            ersättning" (s. 51), och att "S/A-ersättningen är en ersättningsform
            som delvis döljer den brist på jobb som finns på en ort" (s. 52).
          </p>
          <p xml:id="i-9X66jm1vyMgWo2zstZzj2">
            Den bästa politiken, menar Edling, för att antalet förtidspensionärer
            ska vara lågt är en politik som kan skapa fler nya reguljär jobb
            i näringslivet. "Utsikterna att lyckas med rehabilitering till
            ett annat jobb än de [personen i fråga] tidigare haft är betydligt
            sämre i regioner som har litet utbud av arbetstillfällen, liksom
            [chanserna att komma tillbaka] för personer med hög ålder och
            låg utbildning" (s. 59).
          </p>
          <p xml:id="i-V1HF5LUUZtDmg6hctP1GB3">
            Det nog mest intressanta för de som vill angripa sakfrågan, snarare
            än gömma enskilda människor under vilseledande rubriker i offentliga
            statistiken, är LO-mannen Edlings betoning av näringslivets roll.
            "Ju fler som arbetar i näringslivet, desto lägre är andelen ersättningar
            [baserade på arbetslöshet eller ohälsa]" (s 64). (Edling definierar
            näringslivet som "hela det privata näringslivet" och "de offentligt
            ägda företagen".) Det är naturligtvis ingen ny insikt för exempelvis
            liberaler, men näringslivets vitala roll för arbetsmarknaden och
            de offentliga finanserna har dessvärre länge bagatelliserats inom
            arbetarrörelsen, fokuserad som den är på den offentliga sektorn
            och dess regelverk och utgiftsmöjligheter som instrument för att
            påverka arbetsmarknaden (arbetsmarknadspolitik).
          </p>
          <p xml:id="i-TRaUeyo9FAd21ghsnRWepJ">
            I ljuset av statistiken i bland annat Edlings rapport är det
            märkligt till exempel att regeringen valt att bekämpa sjukskrivningar
            och förtidspensioner genom att lägga över en ökad del av kostnaderna
            för ohälsan på arbetsgivarna och därmed har gjort det ännu mera
            riskfyllt för arbetsgivare att anställa, och drivit på incitamenten
            för arbetsgivare att gallra bort allt utom hälsomässigt prima
            arbetstagare. Nu visar det sig dessutom (SVT Rapport och Försäkringskassan)
            att den i december 2004 beslutade förlängda sjuklöneperioden givit
            en oplanerat stor inkomstökning, det vill säga att arbetsgivaravgiften
            inte sänkts så mycket att nettoresultatet av omläggningen blivit
            noll för arbetsgivarkollektivet.
          </p>
          <p xml:id="i-NGts9zBAwrsTXFrycaD3sQ">
            Den så kallade regionförstoring som Edling diskuterar och föreslår
            @ företrädesvis i hans modell åstadkommen genom ökade infrastrukturinvesteringar
            @ innebär att den relevanta arbetsmarknaden förstoras och därigenom
            också blir mera differentierad. "Ju fler kommuner som är sammankopplade
            med varandra i ett lokalt arbetsmarknadsområde, desto fler olika
            slags jobb finns att välja mellan. . Också den som blivit arbetslös
            hittar i regel ett nytt jobb snabbare om utbudet av jobb är större"
            (s. 66). Om denna modell verkligen ska fungera för huvuddelen
            av de kommuner som ligger värst till i Edlings egen dystra statistik
            måste man dock vara realistisk och acceptera att det då inte bara
            kan handla om bättre (och dyr) infrastruktur utan om att skapa
            en kritisk massa i flera olika dimensioner: differentierad och
            dynamisk arbetsmarknad, ja, men även offentlig utbildning och
            service, kommunikationer till och från regionen etcetera. Det
            innebär att våga säga, och driva en sådan politik, att människor
            uppmuntras att flytta till större och färre regionala centra än
            i dag för att dessa centra därigenom ska ha en chans att nå en
            kritisk storlek, bland annat vad gäller arbetsmarknaden för olika
            yrken, både män och kvinnor, och utbildningsnivåer etcetera.
          </p>
          <p xml:id="i-Rg2TieRTeKdvrNsmFunmCR">
            I slutet av sin skrift lägger Edling fram förslag längs tre linjer.
            För det första, den nuvarande linjen "att stoppa huvudet i sanden
            och förneka att något har hänt" (Johan Schuck i Dagens Nyheter
            den 21 maj 2005). För det andra "moderaternas linje med sänkta
            ersättningsnivåer, som enligt [Edling] leder till sociala klyftor",
            och för det tredje "en regionalt baserad näringspolitik [som]
            endast är löst skisserad".
          </p>
          <p xml:id="i-CzaVADZYEbA59fYq8AkNGQ">
            Även om Edling enligt min uppfattning har alltför stor tilltro
            till näringspolitiska åtgärder finns det hos honom en insikt om
            näringslivets betydelse som måsta vara grunden för att få i gång
            en bättre politik än den som dagens regering står för.
          </p>
          <p xml:id="i-5K28FgiSr299LF5H1gqC2Z">
            Frågor:
          </p>
          <p xml:id="i-R3z4HTDveFZZ4vYK1tDdC8">
            Är statsministern utifrån bland annat de fakta som "Edlingutredningen"
            presenterar beredd att erkänna att den växande ohälsan i huvudsak
            är dold arbetslöshet och att som följd därav ändra politiken?
          </p>
          <p xml:id="i-AumUn5XKPX7VdfQfwUgvz4">
            Är statsministern utifrån till exempel Edlinganalysens slutsats
            att "mer näringsliv ger lägre frånvaro", beredd att vidta några
            nya åtgärder som kan öka lönsamheten och andra förutsättningar
            för att övertyga (nuvarande och potentiella) företagare om att
            driva fler och expanderande företag och göra fler privata investeringar,
            som kan ge fler varaktiga arbetstillfällen i lönsamma företag
            med god lönebetalningsförmåga?
          </p>
          <p xml:id="i-CpdErDfUve9uqW6cR8DPAu">
            Avser statsministern att minska omfattningen av arbetsmarknadspolitiken
            nu när konjunkturen enligt regeringens egen uppfattning förbättras?
          </p>
          <p xml:id="i-KSogaTxydLvYQDfGUVj8wR">
            Om inte, hur vill statsministern skapa förutsättningar för fler
            långsiktigt lönsamma jobb i svensk ekonomi?
          </p>
          <p xml:id="i-2KiZ6avajqwJN5aBQt3ugM">
            Kommer Edlings förslag om regionalt baserad näringspolitik att
            föranleda någon åtgärd från statsministerns sida?
          </p>
          <p xml:id="i-BEn7HM4PMKN3EVUTBJ5X4G">
            Är statsministern beredd att sänka arbetsgivaravgiften på grund
            av den förlängda sjuklöneperioden ytterligare, i ljuset av att
            den hittillsvarande sänkningen uppges ha givit upphov till större
            offentliga intäkter än som var beräknat, det vill säga gått med
            vinst för statskassan när omläggningen skulle ha gått jämt ut?
          </p>
        </div>
      </div>
    </body>
  </text>
</TEI>
