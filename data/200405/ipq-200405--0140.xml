<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0140">
  <teiHeader>
    <fileDesc>
      <titleStmt>
        <title>akademikernas arbetslöshet</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>akademikernas arbetslöshet till statsrådet Hans Karlsson om akademikernas arbetslöshet</title>
          <idno type="rdwebb">GS10140</idno>
          <ref type="dokument_url_text">http://data.riksdagen.se/dokument/GS10140/text</ref>
          <ref type="dokument_url_html">http://data.riksdagen.se/dokument/GS10140</ref>
          <ref type="dokumentstatus_url_xml">http://data.riksdagen.se/dokumentstatus/GS10140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EyAuyuMPDsx1ux8PW6hSce" corresp="i-4SAiMdwrEthd2M8z2yjtkv">
          <date when="2004-11-16"/>
        </correspAction>
        <correspAction type="received" xml:id="i-Hx12nDqUmGgBsvLamq5Xxp" corresp="i-WMD43YDAt2Efk5C5qFXnaQ">
          <date when="2004-11-16"/>
        </correspAction>
        <correspAction type="answered" xml:id="i-CP3oNstJjWcFwRfVqKZSzP" corresp="i-WMD43YDAt2Efk5C5qFXnaQ">
          <date when="2004-11-29"/>
        </correspAction>
        <correspContext corresp="i-CP3oNstJjWcFwRfVqKZSzP">
          <ref type="record" target="prot-200405--039">Riksdagens protokoll 2004/05:39 Måndagen den 29 november</ref>
          <ref type="recordSection" target="unsetDivId">8 § Svar på interpellation 2004/05:140 om akademikernas arbetslöshet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JAdHtWV2eN8TjMyX5RZdgE">
            Interpellation 2004/05:140 av Ana Maria Narti (fp) till statsrådet
            Hans Karlsson om akademikernas arbetslöshet
          </p>
        </div>
        <div type="ipqSubmissionInfo">
          <p xml:id="i-7siV2KrmxzPwsitEXEviUF">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RExGRRkvL6SamF7nY4cLJf">
            Statistiken talar ett kristallklart språk: Arbetslösheten bland
            akademiker har stigit stadigt sedan början av 1990-talet. Trots
            vissa svaga positiva tecken de senaste veckorna kan man inte betrakta
            denna situation på annat sätt än som upprörande, framför allt
            när man betänker det faktum att många unga människor med lång
            och dyr utbildning faller rakt ned i dyster arbetslöshet.
          </p>
          <p xml:id="i-MRH9AXEVa8skhWxpDMrzAu">
            AMS-chefen Anders L Johansson kommenterade nyligen denna situation
            i en DN-intervju. Hans kommentarer låter minst sagt överraskande.
            För det första: Situationen är inte ny eftersom de högutbildades
            arbetslöshet har växt oavbrutet sedan början av 90-talet. Det
            enda som är nytt är de ungas växande skara bland dem som står
            utanför det aktiva livet. För det andra: Efter så många år med
            hög arbetslöshet bland akademiker kan man inte begripa AMS-direktörens
            uttalanden. Han säger att arbetsförmedlingarna i dag möter en
            grupp de inte är vana vid att hantera @ och då kan man undra hur
            dessa arbetslösa har tagits emot inom AMS-systemet under de senaste
            10@14 åren. Och så tycker ledaren för en av Sveriges största och
            rikaste myndighet att arbetsförmedlarna först nu ska bilda kontakter
            med potentiella arbetsgivare och skaffa sig kunskaper om spetsutbildningar
            som vitaliserar akademikernas arbetsmarknad. Återigen: Vad gjorde
            AMS och arbetsförmedlingarna under de senaste 10@14 åren?
          </p>
          <p xml:id="i-BNG8KMuCvcRLrY1qfm3fST">
            Det är uppenbart att AMS under lång tid har varit helt blind
            inför akademikernas svårigheter. Att denna blindhet i dag drabbar
            de unga är ytterst allvarligt @ några år utan arbete på det fält
            man har studerat leder till stor förlust av kunskaper och ibland
            till diskvalificering. Den kompetens som bygger på högskolestudier
            är färskvara och avsaknaden av arbetslivserfarenhet och vidareutbildning
            mitt i praktiken hotar att ta bort värdet av den långa utbildning
            de unga har förvärvat. Samtidigt växer de unga arbetslösas studieskulder
            @ de saknar jobb och alltså en inkomst som skulle möjliggöra en
            återbetalning av de stora studielånen.
          </p>
          <p xml:id="i-MSu4En1WwJXa3wt9BudXbr">
            Det finns en annan grupp som lider ännu mer på grund av arbetsförmedlingarnas
            och AMS-systemets totala brist på kunskap om yrken grundade på
            hög utbildning: de utländska akademiker som antingen lever i permanent
            arbetslöshet eller är felsysselsatta i Sverige. Enligt Integrationsverkets
            statistik gäller det inte mindre än 30 000 människor. Att dessa
            akademiker under en lång tid varken har varit sedda eller hörda
            av AMS blir uppenbart i ljuset av kommentarerna från detta verks
            högsta ledning. Detta är ingenting annat än diskriminering @ kanske
            inte medveten, men lika skadlig som all diskriminering.
          </p>
        </div>
        <div type="ipQuestion">
          <p xml:id="i-81hY4bSXbb1CfvhAYPGr8r">
            Med bakgrund i relaterade faktum vill jag fråga arbetslivsministern:
            <list rend="unordered">
              <item>
                På vilket sätt kommer ministern att verka för att regleringsbrev
                och instruktioner till AMS, länsarbetsnämnder och arbetsförmedlingar
                bearbetar frågan om akademikernas arbetslöshet?
              </item>
              <item>
                Vilka konkreta åtgärder tänker ministern föreslå för att höja
                arbetsförmedlarnas kompetens när det gäller akademiska yrken?
              </item>
              <item>
                Hur ska enligt ministerns bedömning akademikernas arbetsmarknadsutbildningar
                finansieras?
              </item>
            </list>
          </p>
        </div>
      </div>
    </body>
  </text>
</TEI>
