<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0466">
  <teiHeader>
    <fileDesc>
      <titleStmt>
        <title>kvinnors situation i krigets Colombia</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnors situation i krigets Colombia till utrikesminister Laila Freivalds om kvinnors situation i krigets Colombia</title>
          <idno type="rdwebb">GS10466</idno>
          <ref type="dokument_url_text">http://data.riksdagen.se/dokument/GS10466/text</ref>
          <ref type="dokument_url_html">http://data.riksdagen.se/dokument/GS10466</ref>
          <ref type="dokumentstatus_url_xml">http://data.riksdagen.se/dokumentstatus/GS10466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JHnfJF2r5xhupSZwvcVG2u">
          <date when="2005-03-15"/>
        </correspAction>
        <correspAction type="sent" xml:id="i-QmAvPGi1Kvt1G4RxGRphLx" corresp="i-2aZQBvMx8o6ihusfvExbt8">
          <date when="2005-03-15"/>
        </correspAction>
        <correspAction type="answered" xml:id="i-8H3cv8WYBRsyEecoJjP942">
          <date when="2005-04-05"/>
        </correspAction>
        <correspAction type="received" xml:id="i-3kSD5ZaELtTgwhAXJ2bdZA" corresp="i-4CwyNH4xXJhZj5wdBAzmSY">
          <date when="2005-03-15"/>
        </correspAction>
        <correspAction type="answered" xml:id="i-RZSnheYGDmMLE1DEKftcER" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-RZSnheYGDmMLE1DEKftcER">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">10 § Svar på interpellationerna 2004/05:462, 463, 464, 465, 466 och 467 om situationen i Colombia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JCPj54r7E4RVMBvN5wdfPX">
            Interpellation 2004/05:466 av Alice Åström (v) till utrikesminister
            Laila Freivalds om kvinnors situation i krigets Colombia
          </p>
        </div>
        <div type="ipqSubmissionInfo">
          <p xml:id="i-YDbkyb4x9zBc2SY4b9NufZ">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LbmNtzkdS6nRywfcE8Dqpv">
            I den blodiga konflikten i Colombia har det under de senaste
            40 åren pågått brott mot de mänskliga rättigheterna och internationell
            humanitär rätt. I kriget begås grova övergrepp på kvinnor av landets
            alla väpnade grupper och massvåldtäkt har blivit ett effektivt
            vapen. Av de illegala grupperna drabbas kvinnor och barn av tvångsrekryteringar,
            sexslaveri, tvångsaborter och påtvingade utseende- och beteenderegler.
            Av regeringsstyrkorna utsätts de å andra sidan för godtyckliga
            arresteringar och kollektiva, ofta sexuella, bestraffningar.
          </p>
          <p xml:id="i-5Rg1jUXRjq5SicShz2HhPD">
            Att sexualiserat våld kännetecknar colombianska kvinnors liv
            konstateras från både FN, Amnesty och det internationella biståndssamfundet.
            I en rapport från Amnesty International från 2004, Sargade kroppar
            @ gömda brott, beskrivs hur kvinnor utsätts för sexualiserat våld
            för att sprida skräck i samhället och på så sätt lättare införa
            militär kontroll. För att lättare ockupera markområden är kvinnor
            måltavlor också för att tvinga människor att fly sina hem. Olika
            väpnade grupper exploaterar motståndarnas kvinnor för att hämnas
            och för att skaffa sig "krigstroféer".
          </p>
          <p xml:id="i-8giWuSo5KXtk923BsTC9FE">
            FN:s speciella rapportör för mänskliga rättigheter konstaterar
            i sin rapport från 2003 att det saknas försök att förbättra kvinnors
            situation och åtnjutande av mänskliga rättigheter.
          </p>
          <p xml:id="i-6qgyh2MoWYeaX1fEhVwmm4">
            Likaså har FN:s speciella rapportör för våld mot kvinnor konstaterat
            att regeringsstyrkor samverkat med paramilitärer och utsatt kvinnor
            i Colombia för grova brott i samband med massakrer @ där massvåldtäkter
            och sexuell stympning före och i samband med avrättningar är vanligt
            förekommande, utan att det lett till några rättsliga efterspel.
            Den omfattande straffriheten har påpekats i flera år av FN utan
            att varken tidigare eller nuvarande regeringar har vidtagit några
            åtgärder mot detta. FN har inte observerat några förslag från
            regeringssidan för att undersöka eller straffa kränkningar av
            kvinnors rättigheter.
          </p>
          <p xml:id="i-QsX1awocorPLpXzsSuhvab">
            I Colombia pågår just nu en debatt kring förslag på ett juridiskt
            ramverk som bland annat definierar straffsatser och som kommer
            att reglera den aktuella förhandlingsprocessen med paramilitärerna,
            liksom framtida förhandlingar med andra illegala väpnade grupper.
            Ett internationellt stöd till en colombiansk fredsprocess kan
            bara vara godtagbar om detta ramverk lyckas leva upp till grundprincipen
            om kvinnors mänskliga rättigheter. En fredslösning kan bara vara
            hållbar om den lever upp till civilbefolkningens och offrens rätt
            till sanning, gottgörelse och rättvisa.
          </p>
          <p xml:id="i-4fsfhb4nsGf8mATK8kh4fa">
            Organiserad våldtäkt är tveklöst ett krigsbrott och brott mot
            mänskligheten. De internationella ramverken kring internationell
            humanitär rätt och mänskliga rättigheter har under senare år i
            högre grad anpassat sig till ett förändrat synsätt på våld mot
            kvinnor och kvinnors rättigheter. Ett steg i rätt riktning är
            Romstadgan för den internationella domstolen i Haag den 1 juli
            2002 där våldtäkt fördes upp som ett krigsbrott. Ett annat är
            FN:s resolution 1325 som uttrycker behovet av stöd till framför
            allt kvinnors utsatta situation i väpnade konflikter samt kvinnors
            deltagande i arbetet med att bygga upp ett land efter en väpnad
            konflikt.
          </p>
          <p xml:id="i-AuFxB9JD2raovz2M8ivv8o">
            I Colombia gör FN:s människorättskontor ett mycket viktigt arbete
            för att följa upp de internationella ramverken och svenska biståndsinsatser
            har i viss utsträckning gått till projekt för att stärka kvinnors
            rättigheter. Det finns stora möjligheter för FN att utöka sin
            verksamhet i frågor som rör observation, dokumentation, uppföljning
            och tekniskt bistånd för att stödja den colombianska regeringen
            att uppfylla de årligen återkommande rekommendationerna. Det finns
            också stora möjligheter att föreslå ett handlingsprogram gentemot
            den colombianska regeringen för uppföljning och implementering
            av resolution 1325 i Colombia.
          </p>
          <p xml:id="i-SK4vixGDJvXUcUz9rhEgTU">
            Det internationella samfundet har en särskild uppgift att utöva
            tryck på stater i krig att tillämpa genus- och mänskliga rättighetsperspektiv
            som centrala utgångspunkter i konflikthantering och fredsbevarande
            arbete. Men varken i London- eller Cartagenadeklarationerna ingår
            i dag några specifika krav kring resolution 1325.
          </p>
        </div>
        <div type="ipQuestion">
          <p xml:id="i-6pMtjNHqHFLbGsVQce3vPQ">
            Mot bakgrund av ovanstående, och med anledning av att Sverige
            både är biståndsgivare till Colombia och en global förespråkare
            för jämställdhet, vill jag fråga utrikesministern:
            <list rend="unordered">
              <item>
                1. Avser utrikesministern att ta några särskilda initiativ, för
                Sveriges del, i EU eller FN när det gäller att förmå den colombianska
                regeringen att respektera och tillämpa FN:s resolution 1325?
              </item>
              <item>
                2. Avser utrikesministern att ta några särskilda initiativ eller
                göra några särskilda insatser, för Sveriges del, i FN eller EU
                när det gäller att förmå den colombianska regeringen att i praktiken
                förändra det colombianska rättssystemet så att kvinnors rättigheter
                respekteras och straffriheten för grova sexuella och andra övergrepp
                mot kvinnor upphör?
              </item>
            </list>
          </p>
        </div>
      </div>
    </body>
  </text>
</TEI>
