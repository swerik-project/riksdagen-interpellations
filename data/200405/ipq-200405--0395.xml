<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0395">
  <teiHeader>
    <fileDesc>
      <titleStmt>
        <title>kvinnors sjukskrivningar</title>
        <author>Schyman, Gudrun (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnors sjukskrivningar till statsrådet Ylva Johansson om kvinnors sjukskrivningar</title>
          <idno type="rdwebb">GS10395</idno>
          <ref type="dokument_url_text">http://data.riksdagen.se/dokument/GS10395/text</ref>
          <ref type="dokument_url_html">http://data.riksdagen.se/dokument/GS10395</ref>
          <ref type="dokumentstatus_url_xml">http://data.riksdagen.se/dokumentstatus/GS10395</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-5otkT3eNSmG7obRxUSKtmp">
          <date when="2005-02-17"/>
        </correspAction>
        <correspAction type="sent" xml:id="i-BroJZky3EoSNZ5hx6d8sJE" corresp="i-LzYBGnvuhNHdQ7LQKPA6UJ">
          <date when="2005-02-17"/>
        </correspAction>
        <correspAction type="answered" xml:id="i-AkaqMNaZhQ4T6b9ABh9qm1">
          <date when="2005-03-01"/>
        </correspAction>
        <correspAction type="received" xml:id="i-VbNeDoGiXERzKHnfgx8dLo" corresp="i-SZKUTdtCrCo58yNCQsH76">
          <date when="2005-02-17"/>
        </correspAction>
        <correspAction type="answered" xml:id="i-QJWYyYWAqt91CDuCjeZezG" corresp="i-WMD43YDAt2Efk5C5qFXnaQ">
          <date when="2005-03-01"/>
        </correspAction>
        <correspContext corresp="i-QJWYyYWAqt91CDuCjeZezG">
          <ref type="record" target="prot-200405--082">Riksdagens protokoll 2004/05:82 Tisdagen den 1 mars</ref>
          <ref type="recordSection" target="unsetDivId">4 § Svar på interpellationerna 2004/05:395 och 400 om kvinnors sjukskrivningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LTFLkX5ifrBdrFuhdizFvS">
            Interpellation 2004/05:395 av Gudrun Schyman (-) till statsrådet
            Ylva Johansson om kvinnors sjukskrivningar
          </p>
        </div>
        <div type="ipqSubmissionInfo">
          <p xml:id="i-Tk2i1hDgPRXXJ5cs5Nj6Bv">
            den 17 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T83Uu4HVVaM8XEfCNcK3WS">
            Den studie som presenterades på DN Debatt den 10 februari, som
            tog upp långtidssjukskrivningarna utifrån kön, bjöd på en blixtbelysning
            av det höga pris som kvinnor tvingas betala för att hela samhället
            är ordnat på mäns villkor.
          </p>
          <p xml:id="i-8Sa2BAqGH4M4pWDd5nW6JZ">
            Forskarna Hélène Sandmark och Monica Renstig har kartlagt vad
            som skiljer de många långtidssjukskrivna kvinnorna från friska
            kvinnor, och till detta hade man satt rubriken Nio av tio kvinnor
            i landet förlorar på att yrkesarbeta. Rubriken passar säkerligen
            för vissa politiska analyser, framför allt de nedskärningsivrare
            som ställer krav på sänkta ersättningsnivåer i sjukförsäkringen.
          </p>
          <p xml:id="i-BrdjBJoCCaiNrNXxVw8Wvo">
            Men vad studien egentligen visar är hur kvinnor kläms mellan
            ett arbetsliv som förutsätter fullt deltagande och en verklighet
            på hemmaplan där män smiter från sitt ansvar för hem och barn.
          </p>
          <p xml:id="i-NPnqrKrW1eHwFiPE8cwNb5">
            Frågan om skillnader mellan kvinnor och män när det gäller sjukskrivningar
            och förtidspensioneringar var i fokus i Riksförsäkringsverkets
            rapport Socialförsäkringsboken 2004 som hade tema Kvinnor, män
            och sjukfrånvaron. Där konstaterar man att kvinnor i strävan efter
            en jämställd position har brutit mot det normsystem som råder
            när det gäller livets begränsningar och möjligheter. Motsvarande
            förändringar i mäns beteende och normsystem har inte skett. Män
            har i stället bibehållit en överordnad position i förhållande
            till kvinnor, såväl i hemmet som i arbetslivet. Därmed skiljer
            sig livsvillkoren för kvinnor och män fortfarande väsentligt åt.
            RFV:s generaldirektör Anna Hedborg konstaterar i förordet att
            "skilda livsvillkor och brist på jämställdhet har sannolikt bidragit
            till kvinnors höga sjukskrivning och förtidspensionering". De
            olika livsvillkoren leder inte bara till ökad ohälsa för kvinnorna
            utan också till sämre ekonomi. Eftersom kvinnorna oftare är hemma
            på deltid med barnen och tar ansvar vid barnens sjukdom, får de
            lägre inkomster. Frånvaron leder i sin tur till sämre karriärmöjligheter
            och de lägre inkomsterna till sämre pension.
          </p>
        </div>
        <div type="ipQuestion">
          <p xml:id="i-LHSMMoG1wQT95KYyE3m76Y">
            Det som blir tydligt när man läser dessa rapporter är att verkligheten
            bakom sjukskrivningarna, som vi vet är förödande för såväl individens
            vardagsliv som arbetsmarknaden och statsfinanserna är att:
            <list rend="unordered">
              <item>
                Arbetsmarknaden fungerar inte för kvinnor.
              </item>
              <item>
                Lönesättningen fungerar inte för kvinnor.
              </item>
              <item>
                Sjukvården fungerar inte för kvinnor.
              </item>
              <item>
                Fördelningen av arbete efter kön, det vill säga de traditionella
                könsrollerna, är destruktiv för kvinnor.
              </item>
            </list>
          </p>
          <p xml:id="i-8nZioGw3WkUGnb6matmR4N">
            Den nuvarande organiseringen av samhället och yrkeslivet är således
            dysfunktionellt för halva Sveriges befolkning. Anledningen till
            detta är att den norm som stått som förebild för organiseringen
            är män. Det är män som har styrt, och det är mäns behov som stått
            i fokus när vardagens rutiner lärts in, när arbetsmarknaden organiserats,
            när lönerna förhandlats fram och när sjukvården dels bestämt vems
            sjukdomar som är viktiga. Den kvinnodominerade arbetsmarknaden
            behandlar kvinnor som "tillfälliga besökare" på arbetsplatserna.
            Arbetsgivarna erbjuder osäkra tillfälliga, deltidsjobb och vikariat
            @ som dessutom är grovt undervärderade och underbetalda.
          </p>
          <p xml:id="i-MW2dT5PRxM37fkCG3EDJXG">
            Vad som bör göras är ur ett feministiskt perspektiv uppenbart:
            Lönerna i de kvinnodominerade sektorerna @ vården, omsorgen, skolan,
            handeln @ måste höjas radikalt. Fasta jobb och heltid måste bli
            standard @ även för unga kvinnor i vården och handeln. Kvinnor
            som vårdar människor och lokaler ska ges samma lön, teknisk backup
            och möjligheter till fysisk träning som de män som släcker bränder
            och lagar elledningar.
          </p>
          <p xml:id="i-C3ZEqzGtABKFvQfnvxUAaW">
            Den andra sidan av myntet är naturligtvis att höja kraven på
            männen att ta sitt ansvar för hem och barn. Kvinnors livsvillkor
            förblir orimliga om män inte tar sin del av det obetalda arbetet.
            Heltid och fast jobb är klen tröst om man är ensam om huvudansvaret
            för barn och hem. Statistiken visar att det inte går ihop och
            detta erfar kvinnor bittert i onda nackar och utbrändhet.
          </p>
          <p xml:id="i-Q6M8PQ1G1A9GKbRdjtshwW">
            Sammantaget kan vi se att vi i dag har den orimliga situationen
            att kvinnor i princip betalar för att få jobba. De betalar ur
            egen portmonnä för de arbetstidsförkortningar som är nödvändiga
            för samhället om barnen ska få rum, betalar med sina utslitna
            kroppar för de omänskliga och okänsliga nedskärningarna i välfärden,
            betalar med sina liv för att den patriarkala maktordningen ska
            kunna stå stark genom modernitetens förändringar.
          </p>
          <p xml:id="i-K5UjtDvy7YGr8jofL21mS1">
            Riksförsäkringsverket efterlyser en bred samhällsdebatt och politisk
            debatt i dessa frågor. Jag delar deras syn och vill gärna initiera
            denna debatt med frågor till de statsråd som bär det yttersta
            ansvaret.
          </p>
        </div>
        <div type="ipQuestion">
          <p xml:id="i-NeiCFYHX68hfjM8M7vb5zM">
            Jag vill därför ställa följande frågor:
            <list rend="unordered">
              <item>
                Avser statsrådet att vidta några åtgärder med anledning av analysen
                att grunden till kvinnors sjukskrivningar hänger samman med den
                rådande könsmaktsordningen?
              </item>
              <item>
                Vilka förändringar, inom det egna ansvarsområdet, avser statsrådet
                att genomföra för att försvaga och bryta ned denna könsmaktsordning?
              </item>
              <item>
                Vad bedömer statsrådet som den enskilt viktigaste frågan för
                att undvika en fortsatt ökning av kvinnors sjukskrivningar?
              </item>
            </list>
          </p>
        </div>
      </div>
    </body>
  </text>
</TEI>
