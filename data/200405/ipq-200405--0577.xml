<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0577">
  <teiHeader>
    <fileDesc>
      <titleStmt>
        <title>rättspraxis efter Göteborgshändelserna</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättspraxis efter Göteborgshändelserna till justitieminister Thomas Bodström om rättspraxis efter Göteborgshändelserna</title>
          <idno type="rdwebb">GS10577</idno>
          <ref type="dokument_url_text">http://data.riksdagen.se/dokument/GS10577/text</ref>
          <ref type="dokument_url_html">http://data.riksdagen.se/dokument/GS10577</ref>
          <ref type="dokumentstatus_url_xml">http://data.riksdagen.se/dokumentstatus/GS10577</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AVyqSx5zYHcuADvEgHLbwR" corresp="i-mN8mVTBvBYjtHLNThWLo4">
          <date when="2005-05-10"/>
        </correspAction>
        <correspAction type="received" xml:id="i-FVzNdULoXqm8sXybMNGSqE" corresp="i-STyFs6Gu3boin31eFp1bNM">
          <date when="2005-05-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XYri14UWCBisJhMjnGtr4X">
            Interpellation 2004/05:577 av Kalle Larsson (v) till justitieminister
            Thomas Bodström om rättspraxis efter Göteborgshändelserna
          </p>
        </div>
        <div type="ipqSubmissionInfo">
          <p xml:id="i-XJNysLrGAAuRWdJpuH1X6b">
            den 10 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DpQGAXJ4bCHV9Rvh5xA3re">
            Efter händelserna i Göteborg under toppmötet sommaren 2001 har
            en diskussion om brottsbalkens regler vad gäller upplopp och våldsamt
            upplopp väckts. Många av de domar som fallit grundar sig just
            på denna lagstiftning.
          </p>
          <p xml:id="i-3rHqcnFEDh47hNu91MBnWW">
            Lagstiftningen har tidigare använts exempelvis när det uppstått
            bråk vid stora evenemang såsom fotbollsderbyn och liknande. Efter
            händelserna i Göteborg synes dock praxis när det gäller påföljdsval
            ha förändrats dramatiskt. De ställningstaganden vad gäller påföljdsvalet
            som högsta domstolen gjort vid sin prövning av några domar visar
            att lagstiftningen är otydlig och ger ett alltför brett tolkningsutrymme.
          </p>
          <p xml:id="i-CBKYpZ6XE3eNJpcuMZLcG2">
            Vänsterpartiet har tidigare motionerat om en översyn av denna
            lagstiftning. Justitieutskottet har avstyrkt motionen med följande
            motivering: "Utskottet kan hålla med om att bestämmelserna om
            upplopp och våldsamt upplopp inte är någon modern lagstiftning.
            Mot bakgrund bl.a. annat av händelserna i samband med EU-toppmötet
            i Göteborg år 2001 utgår utskottet ifrån att regeringen kommer
            att se över bestämmelserna och tillämpningen av dessa."
          </p>
          <p xml:id="i-MMnmfqrwxA3LaHsBPSozAg">
            Då något initiativ från regeringen inte fanns i sikte tog jag
            upp frågan i en interpellation med justitieministern. Interpellationen
            besvarades den 30 september 2003 och ministern sade, efter att
            ha konstaterat att lagen är skriven på ett ålderdomligt sätt:
            "Vi är överens om att lagen bör ses över. När jag säger att det
            är fråga om ett ålderdomligt språk innebär det inte att det är
            något oviktigt. I juridik är varje ord tekniskt av stor betydelse.
            Det handlar inte bara om något slags språklig kosmetika. Orden
            i en lagtext är oerhört viktiga. Jag vill understryka det. Det
            är därför det finns ett behov."
          </p>
          <p xml:id="i-RDCdGrjXfVZcPUFgWCyekj">
            Då vi fortfarande inte har sett något resultat av detta löfte,
            väljer jag att ta upp frågan återigen.
          </p>
          <p xml:id="i-PsenRSy4fqgJyPazsSYaMk">
            Efter den förra interpellationen har dessutom domen beträffande
            ansvaret för insatsen vid Hvitfeldtska gymnasiet fallit. Polismästare
            Håkan Jaldung ansvarade för att 650 personer utan koppling till
            de våldsamma händelser som tidigare utspelat sig spärrades in
            vid Hvitfeldtska gymnasiet i preventivt syfte. Han friades trots
            detta agerande av både tingsrätt och hovrätt. Hovrätten fastslog
            att dessa personer varit frihetsberövade, men friade Jaldung på
            grund av att man menade att rättsläget när det gäller polisens
            befogenheter vid dessa situationer är oklart.
          </p>
          <p xml:id="i-3QPTQzWJp7JFSWSseH97HZ">
            Samtidigt har över hundra personer dömts för bland annat upplopp,
            flera till relativt hårda straff. Den praxis som domarna efter
            Göteborgshändelserna leder till innebär en orimlig obalans när
            det gäller vem som har ansvar för och vem som får ta konsekvenserna
            av att sammankomster urartar.
          </p>
          <p xml:id="i-URYC9GRpeUUVyepWGHKCcm">
            Jag menar att en sådan obalans inte är rimlig. Polisen ska ha
            ett ansvar för att liknande situationer i så stor utsträckning
            som möjligt hanteras utan våld. Med hjälp av välorganiserad konflikthanteringsmetodik
            och med respekt för människors grundläggande friheter är det möjligt.
          </p>
        </div>
        <div type="ipQuestion">
          <p xml:id="i-QqSk3yJC4X8ix2raxcx8v7">
            Mina frågor till justitieministern blir således:
            <list rend="unordered">
              <item>
                1.Avser ministern att se till att den översyn av reglerna om
                upplopp, som ministern har utlovat och som justitieutskottet har
                önskat, genomförs och att åtgärder vidtas med anledning av översynen
                under denna mandatperiod?
              </item>
              <item>
                2.Avser ministern att ta något initiativ till att klargöra rättsläget
                när det gäller polisens befogenheter att frihetsberöva personer
                i preventivt syfte?
              </item>
            </list>
          </p>
        </div>
      </div>
    </body>
  </text>
</TEI>
