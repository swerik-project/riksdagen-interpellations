<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0127">
  <teiHeader>
    <fileDesc>
      <titleStmt>
        <title>principer för statsbidrag till ungdomsorganisationer </title>
        <author>Magnusson, Cecilia (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>principer för statsbidrag till ungdomsorganisationer  till statsrådet Leif Pagrotsky om principer för statsbidrag till ungdomsorganisationer </title>
          <idno type="rdwebb">GS10127</idno>
          <ref type="dokument_url_text">http://data.riksdagen.se/dokument/GS10127/text</ref>
          <ref type="dokument_url_html">http://data.riksdagen.se/dokument/GS10127</ref>
          <ref type="dokumentstatus_url_xml">http://data.riksdagen.se/dokumentstatus/GS10127</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <persName>Cecilia Magnusson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8d3caYjXnbz6F1tbsfWUrQ" corresp="i-Evjo9hsKrPvb3KMyegAipb">
          <date when="2004-11-05"/>
        </correspAction>
        <correspAction type="answered" xml:id="i-BjSKDtvXD2UskfE6y3v5YV">
          <date when="2004-11-16"/>
        </correspAction>
        <correspAction type="received" xml:id="i-G2bQQ4cdit5yhnnb8HWMr2" corresp="i-V19ff9MeDZhTGpv5xEprbu">
          <date when="2004-11-08"/>
        </correspAction>
        <correspAction type="answered" xml:id="i-Pt9B96npjgG9Q828yZmQu4" corresp="i-HxcQkHC9fDSzkJWgvdhDEF">
          <date when="2004-11-16"/>
        </correspAction>
        <correspContext corresp="i-Pt9B96npjgG9Q828yZmQu4">
          <ref type="record" target="prot-200405--030">Riksdagens protokoll 2004/05:30 Tisdagen den 16 november</ref>
          <ref type="recordSection" target="unsetDivId">7 § Svar på interpellation 2004/05:127 om principer för statsbidrag till ungdomsorganisationer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Bi5ptFSTu768Xj6KhfzXG6">
            Interpellation 2004/05:127 av Cecilia Magnusson (m) till statsrådet
            Leif Pagrotsky om principer för statsbidrag till ungdomsorganisationer
          </p>
        </div>
        <div type="ipqSubmissionInfo">
          <p xml:id="i-2KuLEgj5ZACisZYTRJEv3m">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KFpjepnnEZGSxee9VWir6n">
            Statens ungdomsstyrelse har till uppgift att fördela statsbidrag
            till ungdomsorganisationer.
          </p>
          <p xml:id="i-Ep4Kqe1MM3XURN3UsyNvWg">
            För att komma i fråga för statsbidrag ska organisationen främja
            barns och ungdomars demokratiska fostran. Prövning av bidrag till
            organisationer ska göras vart tredje år. Än så länge har ingen
            organisation nekats bidrag av anledningen att de inte uppfyller
            kraven. Mot den bakgrunden är det rimligt att ifrågasätta med
            vilken grad av professionalitet prövningen genomförs, och om den
            över huvud taget existerar.
          </p>
          <p xml:id="i-378tVTsrqKd4wzsQuwwG5B">
            Låt mig exemplifiera detta påstående:
          </p>
          <p xml:id="i-F8qCyX9KatWrC51PKUsX66">
            Revolutionär Kommunistisk Ungdom har under de senaste fyra åren
            enbart från Statens ungdomsstyrelse erhållit 1 445 000 kr i ekonomiskt
            bidrag. Det är uppenbart att organisationen inte uppfyller kraven
            på att främja ungdomars demokratiska fostran. Följande citat är
            hämtade från RKU:s politiska plattform och deras hemsida:
          </p>
          <p xml:id="i-TikY1jtuZFHXN9QhAi8SZx">
            "Den borgerliga statsapparaten är uppbyggd för att bevara det
            rådande systemet. Ett kapitalistiskt land, med aldrig så många
            parlamentariska val, kan inte vara en verklig demokrati."
          </p>
          <p xml:id="i-RdQPBgH7d6AP7aiHQJRHJ4">
            "Vi är revolutionärer därför att vi inte tror på någon genomgripande
            förändring den parlamentariska vägen, det är inte hos Sveriges
            riksdag som den verkliga makten ligger."
          </p>
          <p xml:id="i-JSU3NGVWcUHcWGhTvT2v9e">
            "För att bygga det socialistiska samhället krävs kamp mot kapitalismen,
            dess lagar, regler och kultur. Vi ska ju vända upp och ned på
            alltihop!"
          </p>
          <p xml:id="i-5WyfnSFZgyGUSsMJg257Pr">
            "För att detta ska vara möjligt krävs att vi konfiskerar kapitalisternas
            företag och rikedomar och överför dem i samhällets, det vill säga
            folkmajoritetens ägo."
          </p>
          <p xml:id="i-JUbwACHtPHheftkDAFWjww">
            "De senare kommer att använda polis och militär för att slå vakt
            om sina rikedomar. Om detta sker måste folket ta till strid för
            att försvara sina intressen."
          </p>
          <p xml:id="i-HyiRt23oMpGprgqgN6tZS4">
            "Detta kallar vi kommunister proletariatets diktatur och det
            är den högsta formen av demokrati."
          </p>
          <p xml:id="i-MFTBHReXxyviu2WUNi53Zt">
            Bidraget från Statens ungdomsstyrelse har ökat från 125 000 kr
            år 2000 till 250 000 kr år 2002. Åren 2003 och 2004 erhölls även
            extra medel efter utdelning från Svenska Spel på 222 500 kr per
            år. Till detta stöd ska läggas det som organisationen erhåller
            på lokal nivå, både i form av ekonomiska bidrag och annat. Det
            är tyvärr vanligt förekommande att kommuner upplåter lokaler och
            andra anläggningar för organisationens möten och verksamhet.
          </p>
          <p xml:id="i-YVcs3kym1PT8KmeUrYEGbo">
            Jag vänder mig i denna interpellation inte emot att organisationen
            existerar eller att dessa åsikter sprids. Det är viktigt och angeläget
            att inte i lag förbjuda politiska uppfattningar, inte ens de som
            bygger på våld, förtryck och diktatur. Det finns andra sätt att
            motverka deras förvridna ståndpunkter. Vad jag däremot vänder
            mig emot är att skattepengar används till att stödja revolutionära
            organisationer som vill störta demokratin.
          </p>
          <p xml:id="i-TrpkreRmHqN7WcNeRRcs8K">
            Avser statsrådet att vidta några åtgärder för att organisationer
            som förespråkar våld och vars främsta mål är att störta demokratin
            inte ska få några statliga bidrag i fortsättningen?
          </p>
        </div>
      </div>
    </body>
  </text>
</TEI>
