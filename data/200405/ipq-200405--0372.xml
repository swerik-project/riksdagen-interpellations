<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0372">
  <teiHeader>
    <fileDesc>
      <titleStmt>
        <title>hotade vittnen</title>
        <author>Althin, Peter (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hotade vittnen till justitieminister Thomas Bodström om hotade vittnen</title>
          <idno type="rdwebb">GS10372</idno>
          <ref type="dokument_url_text">http://data.riksdagen.se/dokument/GS10372/text</ref>
          <ref type="dokument_url_html">http://data.riksdagen.se/dokument/GS10372</ref>
          <ref type="dokumentstatus_url_xml">http://data.riksdagen.se/dokumentstatus/GS10372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JUDfhnxTxyfMtZUBuv5NAa</idno>
            <persName>Peter Althin</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8ppuJpffnQAmmxBDtMbExx" corresp="i-JUDfhnxTxyfMtZUBuv5NAa">
          <date when="2005-02-09"/>
        </correspAction>
        <correspAction type="received" xml:id="i-TJAawWvqzjshyEGZgaLAb7" corresp="i-STyFs6Gu3boin31eFp1bNM">
          <date when="2005-02-09"/>
        </correspAction>
        <correspAction type="answered" xml:id="i-Sh9GeTJ1uZmPbTAiaQYf7E" corresp="i-STyFs6Gu3boin31eFp1bNM">
          <date when="2005-03-15"/>
        </correspAction>
        <correspContext corresp="i-Sh9GeTJ1uZmPbTAiaQYf7E">
          <ref type="record" target="prot-200405--090">Riksdagens protokoll 2004/05:90 Tisdagen den 15 mars</ref>
          <ref type="recordSection" target="unsetDivId">4 § Svar på interpellation 2004/05:372 om hotade vittnen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4RCqvvtQbGEyBL81nBUPfe">
            Interpellation 2004/05:372 av Peter Althin (kd) till justitieminister
            Thomas Bodström om hotade vittnen
          </p>
        </div>
        <div type="ipqSubmissionInfo">
          <p xml:id="i-GFxzUM8o1wPTA4tUozLPcc">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ST2NAmm3qUnZ8YRk6KjT97">
            Vi har vittnesplikt i Sverige.
          </p>
          <p xml:id="i-A2fd2fnMhSwZ53ASPLqAop">
            Detta är inte helt oproblematiskt. Vittnen finner sig allt oftare
            försatta i fara just på grund av vittnesmålet. Det händer att
            vittnen trakasseras och hotas av förövaren eller dennes vänner,
            något som kan ske såväl före som under eller efter rättegången.
            När vittnen tvingas överväga byte av namn och bostadsort kan man
            fråga sig om den allmänna vittnesplikten, såsom den är utformad
            i dag, verkligen är berättigad. Rättssamhället måste i första
            hand värna om offren och om dem som vågar vittna.
          </p>
          <p xml:id="i-AkxehQr9oAiNpwkcuLyyxH">
            Rikskriminalpolisen presenterade i dagarna en rapport @ Systemhotande
            brottslighet i Sverige 2004 @ som tar upp frågan om organiserade
            och systematiska angrepp på rättssystemet i form av hot och repressalier
            mot vittnen, målsäganden och företrädare för rättsväsendet.
          </p>
          <p xml:id="i-BYNP281cNunS6y8dBdQgoS">
            Rapporten bekräftar det många omvittnat. Den grova och organiserade
            brottsligheten drar sig inte för att hota eller på andra otillbörliga
            sätt hindra vittnen och andra från att medverka i den rättsliga
            processen, vilket försvårar både lagföring och myndighetsutövning.
          </p>
          <p xml:id="i-5u6FP4qx5yZrvytANmwtzh">
            I säkerhetssalen i Stockholm pågår nu en rättegång mot fem män
            som står åtalade för en dödsmisshandel i Falun. Samtliga åtalade
            är medlemmar i ett så kallat motorcykelgäng. Åklagarens huvudvittne,
            en ung kvinna som från angränsande rum sett och hört männen delta
            i misshandeln, hade enligt uppgift utsatts för påtryckningar innan
            rättegången. När vittnesförhöret med kvinnan ägde rum fanns emellertid
            inga sympatisörer till motorcykelgänget bland åhörarna i salen.
            "Just den här dagen gjorde elever och personal från polishögskolan
            ett studiebesök i rättssalen, och platserna tog slut innan de
            åtalades tillresta kamrater kommit in" (TT den 24 januari 2005).
            I dag lever kvinnan med skyddad identitet och hon har bytt bostadsort.
          </p>
          <p xml:id="i-3DHUbYHu8wXV8EsUf42yEw">
            I Västmanlands tingsrätt avslutades häromdagen en liknande rättsprocess.
            Fyra män, varav minst tre av dem med kopplingar till en erkänt
            kriminellt organisation, stod åtalade för att ha spärrat in, misshandlat
            och rånat en yngre man. Trots påtryckningar vittnade den unge
            mannens moder i rätten. Medierna beskrev rättegången som unik.
            "Aldrig tidigare i Västerås har en familj som hotats av organiserat
            kriminella vågat polisanmäla och fullfölja proceduren genom rättegången"
            (VLT den 1 februari 2005). Även den här familjen tvingas i dag
            leva på hemlig adress och med skyddad identitet.
          </p>
          <p xml:id="i-6c3xJdSAuqrqNshjVixKvB">
            Att den enskilde som bistår samhället med sin vittnesgärning
            straffas på det här sättet är lika intolerabelt som när man flyttar
            på den som mobbas i stället för att flytta på den som mobbar.
          </p>
          <p xml:id="i-NuHciAKuFsn19S9CUfzys1">
            En rättssäker och effektiv brottsmålsprocess förutsätter att
            allmänheten medverkar vid utredningen av brott. Om vittnen och
            målsägande systematiskt skräms till tystnad eller pressas att
            lämna falska uppgifter angrips fundamenten till rättsordningen.
            Men det kan inte anses acceptabelt med en rättsordning där den
            enskildes säkerhet helt åsidosätts framför den allmänna rättssäkerheten.
          </p>
          <p xml:id="i-XQBHqsveLFhGFuQBFjjfN6">
            Härutöver kan vi skönja en alarmerande utveckling där företrädare
            för rättsväsendet i allt högre grad än tidigare utsätts för grova
            hot och andra otillbörliga påfrestningar från enskilda. Det är
            framför allt i uppmärksammade sexualbrottsmål som trakasserierna
            förekommer. Senaste fallet rör en 13-årig flicka som utsattes
            för sexuella övergrepp i Motala. Tingsrätten dömde två män för
            grov våldtäkt och två för medhjälp därtill. Göta hovrätt ändrade
            brottsrubriceringen till sexuellt utnyttjande och sänkte straffen
            i enlighet härmed. Flera hotfulla mejl och telefonsamtal strömmade
            in till hovrättsråden. Känslan i domarkåren är att attackerna
            på rättsväsendet har ökat.
          </p>
          <p xml:id="i-ZYVgpjV56UGw7Ezafwt9W">
            Mot bakgrund till det ovan sagda vill jag ställa följande frågor:
          </p>
          <p xml:id="i-9KGV3AWXwxsojNohqsN32h">
            Vilka åtgärder avser statsrådet att vidta för att stärka vittnens
            säkerhet så att vittnen även i framtiden vågar vittna?
          </p>
          <p xml:id="i-KAL3BuGyKRsGkPqRK7mPdm">
            Avser statsrådet att vidta åtgärder för att komma till rätta
            med problemet att företrädare för rättsväsendet och andra rättsvårdande
            myndigheter utsätts för hot och andra otillbörliga påfrestningar?
          </p>
        </div>
      </div>
    </body>
  </text>
</TEI>
