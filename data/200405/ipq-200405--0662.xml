<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0662">
  <teiHeader>
    <fileDesc>
      <titleStmt>
        <title>likhet inför lagen vid miljöbrott</title>
        <author>Andersson, Magdalena (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>likhet inför lagen vid miljöbrott till statsrådet Lena Sommestad om likhet inför lagen vid miljöbrott</title>
          <idno type="rdwebb">GS10662</idno>
          <ref type="dokument_url_text">http://data.riksdagen.se/dokument/GS10662/text</ref>
          <ref type="dokument_url_html">http://data.riksdagen.se/dokument/GS10662</ref>
          <ref type="dokumentstatus_url_xml">http://data.riksdagen.se/dokumentstatus/GS10662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <persName>Magdalena Andersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C5VB7e1wQKnPzb5cShLpRA" corresp="i-JSSYZnWrKjtbfWDmu1qLSb">
          <date when="2005-05-23"/>
        </correspAction>
        <correspAction type="answered" xml:id="i-5BmcL2yTErHtUY5L9vAfY2">
          <date when="2005-06-07"/>
        </correspAction>
        <correspAction type="received" xml:id="i-4Zh2vJA6LkxdGBkgiRD9d3" corresp="i-4f2bAEUboRxqAf7W8Ybmzm">
          <date when="2005-05-24"/>
        </correspAction>
        <correspAction type="answered" xml:id="i-Qicy66koTX6eo3PL18Dgng" corresp="i-4f2bAEUboRxqAf7W8Ybmzm">
          <date when="2005-06-07"/>
        </correspAction>
        <correspContext corresp="i-Qicy66koTX6eo3PL18Dgng">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">14 § Svar på interpellation 2004/05:662 om likhet inför lagen vid miljöbrott</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CpzEgqsti1C6uGreJDqRgy">
            Interpellation 2004/05:662 av Magdalena Andersson (m) till statsrådet
            Lena Sommestad om likhet inför lagen vid miljöbrott
          </p>
        </div>
        <div type="ipqSubmissionInfo">
          <p xml:id="i-Wh3RBXJDUGFaZ8m6bZhs1u">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VFmDRC2Z4RpeTAJMqjyznW">
            Då näringsidkare begår smärre förseelser mot miljöregler, till
            exempel inte i tid lämnar in en köldmedierapport för sina frysanläggningar,
            kan de drabbas av miljösanktionsavgifter på tusentals kronor.
            När offentliga organ, till exempel en kriminalvårdsanstalt eller
            ett sjukhus, gör samma fel slipper de undan därför att de inte
            räknas som näringsidkare.
          </p>
          <p xml:id="i-RjCQ55EJ2XwFziW5HEAiSZ">
            Ett exempel på detta är Vägverket, som nyligen sluppit undan
            dryga miljösanktionsavgifter på hundratusentals kronor när de
            underlät att begära tillstånd för att schakta bort stora jordmassor
            i samband med ett vägbygge. Berörd kommuns miljökontor jämställde
            Vägverket med näringsidkare och belade verket med sanktionsavgift
            motsvarande den en enskild näringsidkare hade fått. Det tyckte
            dock inte Miljödomstolen som friade Vägverket med hänvisning till
            att de är en offentlig aktör.
          </p>
          <p xml:id="i-2BBYTAhLsEyoxBjTwu5EGY">
            Det är inte rimligt att offentliga aktörer och företag behandlas
            olika av domstolarna. Principen om likhet inför lagen bör gälla
            även här. Det är ingen skillnad i miljöpåverkan om ett miljöbrott
            sker av en privat eller offentligt ägd aktör. Inte heller finns
            något särskilt skäl att offentliga aktörer borde ha större rätt
            att smutsa ned miljön. Därför borde också bedömningen i lagens
            mening vara lika.
          </p>
          <p xml:id="i-TJvs1C4ui623n1r8DHwMhm">
            I vissa fall har kommunala miljönämnder valt att vara pragmatiska
            och hellre se till bra fungerande lösningar i stället för blint
            paragrafrytteri. Då visar det sig att om miljönämnden väljer att
            bortse från smärre formaliafel kan ledamöterna i nämnden dömas
            för tjänstefel. Så har också skett i till exempel Skellefteå,
            Hylte, Enköping och Filipstad.
          </p>
          <p xml:id="i-UaPaGJmsBCjtMD7BdpfppD">
            Det finns fall där företag inte ens haft rimlig möjlighet att
            följa miljöbestämmelserna eller där en senare hantering av olika
            problem saknat betydelse för miljöpåverkan. Ändå tvingas kommunens
            miljönämnd att agera, annars riskerar de att dras inför domstol
            om någon överklagar deras beslut.
          </p>
          <p xml:id="i-FCtrPJxov22oSSis3PSCQV">
            Detta är inte rimligt, det måste finnas utrymme för sunt förnuft
            och skälighetsbedömningar även i dessa fall, särskilt om det inte
            leder till någon som helst miljöpåverkan. Den möjligheten till
            skälighetsbedömningar finns i dag till exempel hos olika statliga
            tillsynsmyndigheter.
          </p>
          <p xml:id="i-4mmLXhNRDmbPsRE8MzDL2S">
            Det finns också anledning att se över vissa av reglerna som uppfattas
            som alltför krångliga eller detaljerade. Syftet med reglerna är
            att förhindra miljöförstöring, inte att skapa en enorm byråkrati.
            Det finns också många företagare som har svårt att känna till
            alla regler och därför bryter mot dem utan att veta om det. Det
            finns anledning att ställa sig frågan om det inte finns för många
            regler.
          </p>
        </div>
        <div type="ipQuestion">
          <p xml:id="i-Y9FdD85WcT9qHB5ctdogd1">
            Mina frågor till miljöministern är därför:
            <list rend="unordered">
              <item>
                1. Hur avser statsrådet att agera för att införa principen om
                likhet inför lagen även inom miljöområdet, så att inte offentliga
                verksamhetsutövare behandlas annorlunda än privata näringsidkare?
              </item>
              <item>
                2. Hur avser statsrådet att agera för att ge kommunala miljönämnder
                utrymme att göra skälighetsbedömningar och använda sunt förnuft
                på samma sätt som många statliga tillsynsmyndigheter har?
              </item>
              <item>
                3. Hur avser statsrådet att agera för att minska antalet byråkratiska
                regler för miljötillsyn?
              </item>
            </list>
          </p>
        </div>
      </div>
    </body>
  </text>
</TEI>
