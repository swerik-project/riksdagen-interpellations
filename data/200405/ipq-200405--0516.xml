<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0516">
  <teiHeader>
    <fileDesc>
      <titleStmt>
        <title>den svenska statsförvaltningens integritet och oväld</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den svenska statsförvaltningens integritet och oväld till statsrådet Sven-Erik Österberg om den svenska statsförvaltningens integritet och oväld</title>
          <idno type="rdwebb">GS10516</idno>
          <ref type="dokument_url_text">http://data.riksdagen.se/dokument/GS10516/text</ref>
          <ref type="dokument_url_html">http://data.riksdagen.se/dokument/GS10516</ref>
          <ref type="dokumentstatus_url_xml">http://data.riksdagen.se/dokumentstatus/GS10516</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RpNdrRMfNPWyd8qjdGy8Yf" corresp="i-UnkrZ3NAvoWXY6Krxbkudq">
          <date when="2005-04-14"/>
        </correspAction>
        <correspAction type="received" xml:id="i-KQBzWyp13ZZxQGRBYrKB1t" corresp="i-9fdWbFK67588CD12XaNZBq">
          <date when="2005-04-14"/>
        </correspAction>
        <correspAction type="answered" xml:id="i-RAC8WpvZKPsfRfUL3oR3JZ" corresp="i-9fdWbFK67588CD12XaNZBq">
          <date when="2005-05-13"/>
        </correspAction>
        <correspContext corresp="i-RAC8WpvZKPsfRfUL3oR3JZ">
          <ref type="record" target="prot-200405--120">Riksdagens protokoll 2004/05:120 Fredagen den 13 maj</ref>
          <ref type="recordSection" target="unsetDivId">12 § Svar på interpellation 2004/05:516 om den svenska statsförvaltningens integritet och oväld</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8iHAkSPfJ5gyYBux9EoRkQ">
            Interpellation 2004/05:516 av Tobias Krantz (fp) till statsrådet
            Sven-Erik Österberg om den svenska statsförvaltningens integritet
            och oväld
          </p>
        </div>
        <div type="ipqSubmissionInfo">
          <p xml:id="i-YNBWcX514uNAuZK5cBi17H">
            den 14 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-58CMrCQLctGfiAesr5Rex8">
            Arbetsmarknadsstyrelsen, Ams, är en av Sveriges viktigaste myndigheter.
            Den utgör ett centralt inslag i den ekonomiska politiken och den
            ägnar sig dagligen åt myndighetsutövning gentemot många enskilda
            människor. Det ställer extra höga krav på en myndighetsutövning
            som kännetecknas av saklighet och objektivitet.
          </p>
          <p xml:id="i-3wNmh6yjvFJ2uWy9YhboTm">
            En rapport som Folkpartiet har låtit ta fram visar emellertid
            att kompetens för ledande positioner inom myndigheten i realiteten
            är liktydigt med socialdemokratiska sympatier. Tio av elva ledamöter
            i styrelsen har socialdemokratisk bakgrund. Av Arbetsmarknadsstyrelsens
            mest centrala tjänstemän har samtliga, sex av sex, en koppling
            till socialdemokratin. Det socialdemokratiska Ams, rapport från
            Folkpartiet, den 23 mars 2005. Det är en fördelning som strider
            mot alla rimliga sannolikhetskalkyler.
          </p>
          <p xml:id="i-BwbNJMjH4cXe8ZdwFzyuMX">
            Tyvärr utgör förhållandena inom Ams bara en del av ett större
            mönster. Mellan 70 och 80 % av ordförandena i statliga utredningar
            2001@2003 med en bakgrund inom partipolitiken är socialdemokrater,
            konstaterade Riksdagens utredningstjänst, Rut, i en granskning
            som den gjorde på Folkpartiets uppdrag sommaren 2004 (dnr 2004:1046).
            Nyligen kunde Kristdemokraterna avslöja att det i landets högskole-
            och universitetsstyrelser av dem med ett partipolitiskt förflutet
            råder en övervikt av människor med socialdemokratisk partibok.
            En socialistisk högskola, rapport från Kristdemokraterna, januari
            2005. Rapporterna har under senare tid kommit slag i slag och
            bekräftar det som tidigare studier har visat: Överallt i den statliga
            förvaltningen dominerar socialdemokrater på de högsta chefstjänsterna.
          </p>
          <p xml:id="i-Dxd6w48ucxVf9AgSjHN5qc">
            Regeringens utnämningspolitik har så sent som förra våren skarpt
            kritiserats av riksdagen (bet. 2003/04:KU20, prot. 2003/04:122).
            Men frågan har en större principiell vidd än så. Ytterst står
            hela den svenska förvaltningsmodellen med självständiga, opartiska
            myndigheter på spel. Tendensen att staten och det socialdemokratiska
            partiet växer samman syns allt tydligare; partinytta och statsnytta
            sammanfaller. Det märks inte enbart genom utnämningspolitiken;
            det tar sig också uttryck i en vildvuxen flora av myndigheter
            och i myndigheternas benägenhet att ägna sig åt mer renodlat politisk
            opinionsbildning, för att ta några exempel. Runtom i förvaltningen
            gör många tjänstemän ett utmärkt arbete men de sviks av en politik
            som gynnar lojalitet mot makten framför kompetens och oberoende.
          </p>
          <p xml:id="i-6RMTgpai6Re4Qs4pswTiKi">
            Frågan om den svenska statsförvaltningens karaktär, om den förmår
            vara en förvaltning i medborgarnas tjänst, är inte teoretisk.
            Den berör människor i deras vardag. Det har inte minst de arbetslösa
            i Nyköping som av arbetsförmedlingen med hot om indragen a-kassa
            tvingades delta i en politisk demonstration i Stockholm fått känna
            på.
          </p>
          <p xml:id="i-6N55VskQfZKxghVYCaU7Y7">
            Jag vill därför fråga statsrådet vilka åtgärder han avser att
            vidta i syfte att värna den svenska statsförvaltningens integritet
            och oväld.
          </p>
        </div>
      </div>
    </body>
  </text>
</TEI>
