<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0275">
  <teiHeader>
    <fileDesc>
      <titleStmt>
        <title>skärpta åtgärder mot rattfylleri</title>
        <author>Strandberg, Torkild (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skärpta åtgärder mot rattfylleri till justitieminister Thomas Bodström om skärpta åtgärder mot rattfylleri</title>
          <idno type="rdwebb">GS10275</idno>
          <ref type="dokument_url_text">http://data.riksdagen.se/dokument/GS10275/text</ref>
          <ref type="dokument_url_html">http://data.riksdagen.se/dokument/GS10275</ref>
          <ref type="dokumentstatus_url_xml">http://data.riksdagen.se/dokumentstatus/GS10275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ewi7Lwy3h4DBNJ2zradbNt</idno>
            <persName>Torkild Strandberg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-64m6xtwjbDo3GtotWZRvRr" corresp="i-Ewi7Lwy3h4DBNJ2zradbNt">
          <date when="2004-12-20"/>
        </correspAction>
        <correspAction type="received" xml:id="i-Ey6pgSkjnQWZarkBCnKyic" corresp="i-STyFs6Gu3boin31eFp1bNM">
          <date when="2005-01-07"/>
        </correspAction>
        <correspAction type="answered" xml:id="i-3eKKpwXwbHGxSPEtigAwmF" corresp="i-STyFs6Gu3boin31eFp1bNM">
          <date when="2005-01-21"/>
        </correspAction>
        <correspContext corresp="i-3eKKpwXwbHGxSPEtigAwmF">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">14 § Svar på interpellation 2004/05:275 om skärpta åtgärder mot rattfylleri</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-P6U8RcRF2RqfwhZ7woLVau">
            Interpellation 2004/05:275 av Torkild Strandberg (fp) till justitieminister
            Thomas Bodström om skärpta åtgärder mot rattfylleri
          </p>
        </div>
        <div type="ipqSubmissionInfo">
          <p xml:id="i-MAWUrSVCq9VvY2LHqB2LRa">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PTPfd1BjS3za6a3Yu6dVDZ">
            Alkohol och bilkörning är en betydande orsak till att många liv
            släcks på våra vägar. Det är orsaken till att människor skadas
            svårt i trafiken och får sina liv förändrade på ett dramatiskt
            sätt. Rattfylleriet medför också ett oerhört lidande för anhöriga
            till dem som drabbas. De senaste åren har ca 1 000 personer skadats
            svårt varje år på grund av rattfylleriolyckor. Rattfylleriet skördar
            150 människors liv per år.
          </p>
          <p xml:id="i-T1hm8eXBtEkfXVPBKSB7as">
            Varje dag ger sig tusentals alkoholpåverkade människor ut på
            våra vägar och utsätter andra trafikanter för en enorm risk. Ca
            14 000@16 000 bilresor görs per dag med förare som är så alkoholpåverkade
            att de skulle dömas för rattfylleri om de upptäcktes. Det kan
            jämföras med att polisen årligen upptäcker 12 000@13 000 rattfyllerister.
            Polisen upptäcker årligen bara motsvarande en dags rattfylleri.
          </p>
          <p xml:id="i-16qV1VMF7xDSgDTApZpVuU">
            Ungefär 20 % av de förare som dödas i trafikolyckor är alkoholpåverkade.
            Nästan 50 % av de bilförare som dör i singelolyckor är påverkade
            av alkohol.
          </p>
          <p xml:id="i-VYPe8HxFzsgaJ8y8VuMoD">
            Vi vet således att alkohol och bilkörning är en dödlig kombination.
            Allt medan berusade människor kör runt på våra vägar som tickande
            bomber, fattas dock fortfarande många viktiga åtgärder från regeringens
            sida. Utredning efter utredning har tillsatts.
          </p>
          <p xml:id="i-2tsyjH4FUXd2Qxic63AsHt">
            Ökade insatser från polisen
          </p>
          <p xml:id="i-3BZaeNWTYSUx1ujADfMvHh">
            Polisen har en central roll i kampen mot rattfylleriet. Men polisen
            för en ojämn och ryckig kamp. En rapport (oktober 2004) från Vägtrafikinspektionen,
            Rapport om polisens trafikövervakning @ erfarenheter från dialoger
            med sex polismyndigheter, visar att regeringens visioner om ökad
            trafiksäkerhet blir svåra för polisen att leva upp till utan tillräcklig
            samordning, mätbara kvantitativa mål och knappa ekonomiska medel.
            Av rapporten framgår bland annat att andelen trafikpoliser inom
            polismyndigheterna varierar kraftigt och "att myndigheterna anser
            sig ha mycket begränsade möjligheter att utöka omfattningen av
            trafikövervakningen".
          </p>
          <p xml:id="i-3jzKqpDWZMHmiFEEccmKQr">
            Folksams årliga sammanställning (augusti 2004) av polisens trafikövervakning
            och Vägverkets investeringar i trafiksäkerhet, visar att fler
            än 50 människoliv skulle kunna räddas om övervakningen var lika
            bra över hela landet. I Stockholms län @ ett av de stora trafiklänen
            @ ligger antalet anmälda trafiköverträdelser långt under genomsnittet
            för landet. Till skillnad från vad som uttrycktes i regeringens
            lagförslag Fortsatt arbete för en säkrare vägtrafik (prop. 2003/04:160),
            tycker Folkpartiet att polisövervakningen eftersatts och måste
            utökas. Polismyndigheterna behöver tydligare direktiv för trafikövervakningsverksamheten
            och bättre stöd från Rikspolisstyrelsen i metod- och utvecklingsfrågor.
            De myndigheter som antagit en strategi måste följa upp den med
            mätbara kvantitativa mål. Regeringen har det övergripande ansvaret
            för att se till att detta sker.
          </p>
          <p xml:id="i-iDMxzmuPJ9tyTPXgkG2d2">
            Nykterhetskontroller utförda av tullen
          </p>
          <p xml:id="i-4rQ9ue6aSyz5ZqkfGFBaAF">
            Folkpartiet tycker att det är självklart att berusade förare
            ska stoppas vid gränserna @ innan de hinner ge sig ut på de svenska
            vägarna. En berusad privatperson eller yrkesförare som kör av
            en färja eller kör in över den svenska gränsen måste kunna stoppas
            redan där. I dag får tullen inte göra nykterhetskontroller. Först
            när @ och i vissa fall om @ polisen kommer kan utandningsprov
            genomföras. Dagens situation är både ineffektiv och hindrar långt
            ifrån alltid berusade förare att köra vidare.
          </p>
          <p xml:id="i-Fui8zgJcH35K39RN3YZteh">
            Folkpartiet vill att tulltjänstemän, som vid tullkontroll påträffar
            en förare som är misstänkt berusad, i stort sett ska ha samma
            befogenheter som polisen. Tulltjänstemän ska alltså själva kunna
            genomföra en nykterhetskontroll. Nyligen beslutade riksdagen om
            en ny lag som ska ge polisen möjlighet att tillfälligt omhänderta
            egendom för att förhindra trafiknykterhetsbrott (prop. 2003/04:159).
            Om det finns risk för att rattfylleribrott kommer att begås, får
            polisen tillfälligt ta ifrån en person bilnycklarna eller annat
            som behövs för färden. Polisen kan också omhänderta själva fordonet.
            Vi tycker att även tulltjänstemän ska kunna omhänderta nycklarna
            under liknande förutsättningar som polisens.
          </p>
          <p xml:id="i-JW12BanvvpP8jUedDfVDHH">
            De befogenheter som vi vill ge tullen ska inte innebära att tulltjänstemän
            övertar polisens ansvar för nykterhetskontroller vid gränsen.
            Däremot måste tulltjänstemän själva kunna ingripa direkt om de
            vid tullkontroll misstänker att en förare är berusad.
          </p>
          <p xml:id="i-FSNLV1JAsNdTm9nKm7d5pR">
            I kampen mot rattfylleriet har vi inte råd med dagens ineffektiva
            situation vid våra gränskontroller.
          </p>
          <p xml:id="i-MW5hZKS1a8PHYhjMvtrRY">
            "Alkobommar" vid färjeområden
          </p>
          <p xml:id="i-Ud6A9oppSRf9y1hXu8Cb96">
            Den senaste tiden har uppgifter framkommit om rederier som bjuder
            chaufförer på alkohol. Rederierna måste upphöra med detta oansvariga
            beteende och borde i stället samverka med åkeribranschen för att
            förhindra att bland annat lastbils- och bussförare kör rattfulla.
          </p>
          <p xml:id="i-Ms4J8ceb6gQ2TY3oactDfX">
            Ett sätt att effektivt hindra alla alkoholpåverkade förare att
            lämna ett färjeområde skulle vara att kombinera alkoholmätarteknik
            med en bom eller liknande hinder.
          </p>
          <p xml:id="i-5XPnxP9HQFzu1KBbmVb5Ez">
            Vid färjeområdens utfarter skulle en bom kunna sättas upp som
            kopplas till alkoholmätare. För att kunna lämna området om bommen
            är nedfälld måste föraren göra ett utandningsprov. Likt de bommar
            och biljettautomater som finns vid många parkeringshus, skulle
            föraren inte behöva lämna bilen för att göra provet. Om utandningsprovet
            är negativt öppnas bommen, annars går en signal till tulltjänstemän
            eller polisen.
          </p>
          <p xml:id="i-W17yfTEFEcjLnmgcPzrbiB">
            Med detta system kan tullen och polisen välja när kontrollerna
            ska ske genom att bestämma om bommarna ska vara uppfällda eller
            inte. På sätt kan också polisens och tullens resurser användas
            effektivt och vid riktade insatser. Folkpartiet menar att ett
            system med "alkobommar" skulle kunna vara ett viktigt verktyg
            för att upptäcka fler rattfyllerister. De kostnader som ett system
            med "alkobommar" skulle medföra, bland annat gällande viss ombyggnad
            på färjeområdet och en del kötider, måste ställas mot det mänskliga
            lidande som rattfylleriet medför. Det valet tycker vi är enkelt
            @ rattfylleriet måste stoppas.
          </p>
          <p xml:id="i-R8BuWiAL2vZF7w9xjV7YYH">
            Skärpta påföljder och behandling
          </p>
          <p xml:id="i-Mw9yd9ogHiHDwGsnxvt8Rw">
            Borde inte utgångspunkten vid straff för rattfylleribrott alltid
            vara påföljder som svarar mot samhällets syn på att köra ett fordon
            med alkohol i kroppen, det vill säga en nolltolerans?
          </p>
          <p xml:id="i-2Bp3YxUciGRDXpb81KP7XQ">
            Måste vi inte @ med alla rimliga medel @ se till så att den som
            åker fast för rattfylleri får ta ansvar för sitt brott och aldrig
            kör rattfull igen?
          </p>
          <p xml:id="i-Xamy5vSD1sTKpgtaShJE1i">
            Folkpartiet anser att skärpta påföljder kombinerat med kvalitetssäkrade,
            obligatoriska behandlingsprogram mot alkoholmissbruket är nödvändigt
            för att förhindra att fler människor får sina liv förstörda på
            grund av rattfylleriet. Vid grova fall av rattfylleri eller vid
            upprepade rattfylleribrott tycker vi att brottet faktiskt ska
            leda till fängelse, precis som avsikten är med den lag som gäller.
            I stället har andelen villkorliga domar, ofta i kombination med
            samhällstjänst, ökat. Dagsböter är också en vanligt dom. Ytterst
            sällan används straffskalans högsta gräns om två års fängelse
            för grovt rattfylleri. En rattfyllerist som orsakat någons död
            kan få max sex års fängelse för grovt vållande till annans död
            och rattfylleri @ något som aldrig hänt. Domen på fyra års fängelse
            för den lastbilschaufför som körde ihjäl fem människor är ett
            välkommet undantag.
          </p>
          <p xml:id="i-WoFaUMnjQTmmnEAypcqdWZ">
            Vi vet i dag (bland annat enligt det så kallade Kapubraprojektet
            vid Karolinska institutet) att majoriteten av dem som åker fast
            för rattfylleri har alkoholproblem. Därför är det så allvarligt
            att den som begår ett rattfylleribrott ofta kommer undan både
            fängelse och vård. Vid samhällstjänst är den dömde bara skyldig
            att utföra det antal timmar arbete som han eller hon dömts till,
            till exempel att kratta löv i parker. I regel görs ingen insats
            mot det underliggande problemet med missbruk och den dömde får
            i många fall ingen behandling alls. Folkpartiet anser inte att
            samhällstjänst är en bra påföljd i dessa fall.
          </p>
          <p xml:id="i-PkpJ95dJDji93L7QaLNzAH">
            Domstolarna måste skärpa sin praxis och använda sig av den möjlighet
            som redan finns att döma ut strängare straff.
          </p>
          <p xml:id="i-QVf3a2UdrofgENNXSfUNaM">
            Utan behandling av alkohol- eller drogmissbruket minskar inte
            risken för att den dömde kör rattfull igen. Vid rattfylleribrott
            tycker vi därför att domstolen alltid ska begära att frivårdsmyndigheten
            gör en personutredning för att kunna analysera alkoholproblemet
            i varje enskilt fall. Det är även viktigt med en effektivare och
            bättre standardiserad form för sådana utredningar för att undvika
            skillnader beroende på var i landet utredningen görs. Vi vill
            också att det ska finnas en utbyggd och kvalitetssäkrad behandlingsverksamhet
            över hela landet för dömda rattfyllerister. Rattfylleribrott ska
            alltid leda till en påföljd som kombineras med ett obligatoriskt
            behandlingsprogram mot alkoholmissbruket. Påverkansprogram som
            till exempel victim impact panel, där rattfyllerister möter rattfyllerioffer,
            är metoder som bör uppmuntras och finnas tillgängliga över hela
            landet. Vad gör regeringen för att säkerställa att behandlingsprogram
            finns i hela landet?
          </p>
          <p xml:id="i-AB4FjWBYDNPDUUTpsouEPk">
            Förbud mot "eftersupning"
          </p>
          <p xml:id="i-Ebt6YgHqUPqhUJUpSDS41E">
            Det är inte ovanligt att en rattfull person efter en trafikolycka
            hävdar att han eller hon har druckit alkoholen efter olyckan och
            inte före. Folkpartiet vill förhindra att någon på detta sätt
            ska kunna slippa undan ansvar för rattfylleribrott. Vi vill därför
            att detta, det vill säga så kallad eftersupning, ska förbjudas
            så att det blir olagligt att dricka alkohol eller inta narkotiska
            preparat efter en trafikolycka, exempelvis under fem timmar. I
            Norge har ett lagreglerat förbud mot eftersupning gällt i många
            år och har enligt polisen där varit till stor hjälp.
          </p>
          <p xml:id="i-9JmSse6EA6rTBW49H4prsW">
            Anmälan av alkoholmissbruk till länsstyrelsen
          </p>
          <p xml:id="i-7c4jaH9C53d6yizvA7BV1J">
            Enligt körkortslagen (10 kap. 2 §) ska en läkare som vid undersökning
            av en körkortshavare finner att körkortshavaren av medicinska
            skäl är uppenbart olämplig att ha körkort, anmäla det till länsstyrelsen.
            Ett diagnostiserat alkoholberoende utgör ett sådant skäl. Lagen
            innebär alltså @ åtminstone på papperet @ att läkare är skyldiga
            att göra en anmälan till länsstyrelsens trafikenhet om att en
            person är olämplig som körkortsinnehavare på grund av alkoholproblem.
            Men hur ser det ut i verkligheten?
          </p>
          <p xml:id="i-LWabMTCdw5qywiH7y8N2z4">
            I Vägverkets rapport från mars 2004 Alkolås som alternativ till
            körkortsåterkallelse @ En attitydundersökning bland läkare, framgår
            att läkare, trots skyldighet enligt lag, sällan anmäler personer
            med alkoholproblem till länsstyrelsen. Endast en av 1 000 patienter
            anmäls. Ett skäl som läkarna uppgav var att relationen mellan
            patient och läkare äventyras och att de upplever det som en "polisiär"
            roll att göra en anmälan. Det är också många gånger komplicerat
            att fastställa en alkoholdiagnos trots att läkaren är medveten
            om att patienten i fråga har alkoholproblem.
          </p>
          <p xml:id="i-TdwyVs18jfNLSjHBmwo43b">
            Här finns alltså en tydlig målkonflikt @ å ena sidan skyddet
            av potentiella offer för rattfylleribrott och å andra sidan läkarnas
            lojalitet och förtroende gentemot patienten. I dessa fall tycker
            vi dock att valet är lätt. En patient som har alkoholproblem måste
            hindras från att utsätta andra trafikanter för att få sina liv
            förstörda. Regeringen har ett ansvar för att myndigheterna ser
            till att fler alkoholberoende personer anmäls enligt gällande
            lag till länsstyrelsen.
          </p>
        </div>
        <div type="ipQuestion">
          <p xml:id="i-4yZCppq9wGbEcXirfuzJZz">
            Mot denna bakgrund vill jag fråga justitieministern:
            <list rend="unordered">
              <item>
                1. Vilka åtgärder kommer ministern att vidta för att utöka och
                effektivisera polisens arbete mot rattfylleri?
              </item>
              <item>
                2. Kommer ministern att arbeta för att tullen ska få möjlighet
                att utföra nykterhetskontroller och få utökade befogenheter i
                samband med detta?
              </item>
              <item>
                3. Kommer ministern att arbeta för att ett system med "alkobommar"
                införs vid färjeområden?
              </item>
              <item>
                4. Vilka åtgärder kommer ministern att vidta för att säkerställa
                att dömda rattfyllerister får behandling för sitt missbruk?
              </item>
              <item>
                5. Kommer ministern att verka för att det sker en skärpning av
                påföljderna för rattfylleribrott och att förbud mot så kallade
                eftersupning införs?
              </item>
              <item>
                6. Vilka åtgärder kommer ministern att vidta för att läkare,
                i enlighet med körkortslagen, i större utsträckning ska anmäla
                diagnostiserat alkoholmissbruk till länsstyrelsen?
              </item>
            </list>
          </p>
        </div>
      </div>
    </body>
  </text>
</TEI>
