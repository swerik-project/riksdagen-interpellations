<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0664">
  <teiHeader>
    <fileDesc>
      <titleStmt>
        <title>kapitalavkastningen av bostäder</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kapitalavkastningen av bostäder till finansminister Pär Nuder om kapitalavkastningen av bostäder</title>
          <idno type="rdwebb">GS10664</idno>
          <ref type="dokument_url_text">http://data.riksdagen.se/dokument/GS10664/text</ref>
          <ref type="dokument_url_html">http://data.riksdagen.se/dokument/GS10664</ref>
          <ref type="dokumentstatus_url_xml">http://data.riksdagen.se/dokumentstatus/GS10664</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BiBHm8eWfZfVoTgw1SFmhw" corresp="i-XcAqMe3ntVBboWUxqACfz">
          <date when="2005-05-23"/>
        </correspAction>
        <correspAction type="received" xml:id="i-DwpwFHozCXX6RtKoa3yNyA" corresp="i-HNvivTxAPySuVXe8X3z3LJ">
          <date when="2005-05-24"/>
        </correspAction>
        <correspAction type="answered" xml:id="i-B1VqPzHvFNK2Mfbu6tj41R" corresp="i-HNvivTxAPySuVXe8X3z3LJ">
          <date when="2005-06-08"/>
        </correspAction>
        <correspContext corresp="i-B1VqPzHvFNK2Mfbu6tj41R">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">24 § Svar på interpellationerna 2004/05:616 och 632 om fastighetsskatten samt 664 om kapitalavkastningen av bostäder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RuvTBjyTgkxGQNAQsWYwVR">
            Interpellation 2004/05:664 av Gunnar Andrén (fp) till finansminister
            Pär Nuder om kapitalavkastningen av bostäder
          </p>
        </div>
        <div type="ipqSubmissionInfo">
          <p xml:id="i-WgwB6C5doZvy4W2uCPe9k5">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6z9jmmuwg4JqHqq95wzbqt">
            Som bekant införde riksdagen 1984/85 en ny skatt från den 1 januari
            1985, fastighetsskatten, på förslag av dåvarande statsministern
            Olof Palme och bostadsministern Hans Gustafsson. Skatten ersatte
            den tidigare hyreshusavgiften, en avgift som utgått på flerfamiljsfastigheter
            som inte ingick i det statliga räntebidragssystemet. Därtill fanns
            en generell småhusbeskattning vid den kommunala taxeringen, schabloniserat
            baserad på taxeringsvärdena för enskilda hus med olika procentsatser
            för olika skiktgränser.
          </p>
          <p xml:id="i-HxriDrvgJMBz35drNs23oU">
            Någon statlig fastighetsskatt hade dessförinnan inte förekommit.
          </p>
          <p xml:id="i-QeeL6THucNentb99JgNUhq">
            Vid den stora skattereformen 1989/90 omvandlades fastighetsskatten
            till en avkastningsskatt inom kapitalbeskattningen, låt vara att
            få boende @ det må vara hyresgäster, bostadsrättsinnehavare eller
            småhusägare @ uppfattar denna skatt som en del i kapitalbeskattningen;
            vanligare torde vara att den statliga fastighetsskatten direkt
            uppfattas som en skatt på boende.
          </p>
          <p xml:id="i-9yqX5RQhGzzunGNDk8gY3S">
            Innevarande år kommer staten att ha intäkter på ca 25 miljarder
            kronor i denna kapitalbeskattning. Det innebär också att de boende
            har samma utgift.
          </p>
          <p xml:id="i-6E8HgAZzNtEtDcbzV2cojK">
            För staten spelar intäkten en viktig roll i finansieringen av
            välfärdsstaten, för den enskilde är utgiften en belastning i den
            personliga ekonomin.
          </p>
          <p xml:id="i-YN7S1PcXBjAsqPkiyWtPE">
            Från den 1 januari 2006 höjs, enligt riksdagsbeslut men utan
            att något nytt sådant behöver träffas, taxeringsvärdena, som utgör
            grunden för kapitalbeskattningen av fastigheter, med @ enligt
            beräkningar som Statistiska Centralbyrån har gjort @ i genomsnitt
            25 %.
          </p>
          <p xml:id="i-8yyTnLACZFzcj9y9YHqFzH">
            Utfallet varierar mycket mellan kommunerna, från sänkningar i
            någon kommun präglad av utflyttning och bostadsöverskott med nära
            20 % till höjningar, med allt från 0 till i populära kommuner
            nära vatten nära 60 %.
          </p>
          <p xml:id="i-Foi3yPA6Bk5dRA3ZzbnVaf">
            I kronor handlar det om att taxeringsvärdena minskar från några
            få tusen kronor till höjningar med flera hundra tusen kronor.
          </p>
          <p xml:id="i-3qiYxC8ZSAGkG7SizeHhDi">
            Man kan slumpvis ta kommuner som västerbottniska inlandskommunen
            Sorsele, där det genomsnittliga taxeringsvärdet sjunker med 9
            % och den genomsnittliga fastigheten får sänkt taxeringsvärde
            med 18 000 kr till 184 000 kr och kommunen i Stockholms län Österåker
            där taxeringsvärdet stiger på motsvarande sätt med 24 % och den
            genomsnittlige småhusfastighetsägaren över en natt @ nämligen
            till den 1 januari 2006 @ blir 286 000 kr rikare, låt vara bara
            på papperet.
          </p>
          <p xml:id="i-RXz9qfbJ6dH1R6MNjD7T8W">
            Den fråga som varje finansminister förmodligen ställer sig i
            denna situation är: Vad ska jag göra med de nya statsinkomsterna?
            Den fråga som varje boende förmodligen ställer sig i denna situation,
            utom det fåtal som drabbas av olyckan att få sänkta taxeringsvärden
            till följd av att det saknas efterfrågan på bostäder i deras kommuner,
            är: Hur ska jag ha råd med den höjda boendeskatten, i vissa fall
            också förmögenhetsskatt? Vad ska jag spara in på?
          </p>
          <p xml:id="i-B9y3rUfM971BWVjMHV7Azm">
            Fastighetsskatten utgör i dag 1 % på taxeringsvärdet för småhus
            och en halv procent för flerfamiljshus, med alla undantag för
            nyproducerade fastigheter som endera betalar ingen fastighetsskatt
            alls eller halv sådan om fastigheten är 5@10 år gammal.
          </p>
          <p xml:id="i-DgLh8f1KZeJyDycRbi5SCz">
            Den sammantagna utgiftsökning som alla boende kommer att drabbas
            av den 1 januari 2006 uppgår till ca 25 % (enligt Statistiska
            Centralbyrån) av de nuvarande ca 25 miljarder (enligt Finansdepartementet)
            som skatten inbringar 2005.
          </p>
          <p xml:id="i-knLhtQw8AJUKknZfnFe2V">
            Det innebär, försiktigt räknat, att staten kommer att pungslå
            de boende på, i runda tal, ytterligare 6 000 000 kr i kapitalavkastning
            för 2006.
          </p>
        </div>
        <div type="ipQuestion">
          <p xml:id="i-EX6Get1XNGcDmqHe9CGkY">
            Frågorna är två:
            <list rend="unordered">
              <item>
                1. Vad ska de enskilda spara in på för att ha råd med skattehöjningen?
              </item>
              <item>
                2. Har kapitalavkastningen på bostäder, hyreshus, bostadsrätter,
                småhus och kommersiella lokaler, höjts så mycket att detta motiverar
                denna mycket kraftiga skattehöjning?
              </item>
            </list>
          </p>
          <p xml:id="i-YJkSyL3RRWGm7ukRmdsjU3">
            Enligt min mening finns det tre avgörande invändningar mot den
            nuvarande fastighetsskattens konstruktion, detta utöver att det
            alltid kan diskuteras om den är "rättvis" mellan olika boendeformer,
            regioner, för lika boende etcetera, och om den alls bör utgöra
            en del av kapitalbeskattningen.
          </p>
          <p xml:id="i-5chN1QFh6C4q7sdi5CjtC2">
            Att statskassan alltid har behov av pengar är en annan sak; legitimiteten
            i skattesystemet är i högsta grad beroende av hur skatter tas
            ut, vem som betalar och att det uppfattas som om inte rättvist
            så dock acceptabelt ur fördelningssynpunkt.
          </p>
          <p xml:id="i-BcGfkyQJgwN5bVqzoKVjwg">
            Förvisso finns fastighetsskatt i de flesta länder men i andra
            former, oftast därför att ren kommunal utdebitering baserad på
            arbetsinkomst saknas eller i sin tur har annan konstruktion, eller
            att fastighetsskatten är rent kommunal; det unika med Sverige
            är att vi har både en statlig fastighetsskatt och en kommunalskatt
            som tas ut utan något avvägningssamband @ och dessutom enligt
            helt olika principer.
          </p>
          <p xml:id="i-JSkXhzbEELbTnjACEHCBP4">
            De tre invändningarna, som enligt min mening leder fram till
            att kapitalavkastningsskatten på fastigheter måste, i avbidan
            på total reformering, sänkas från den 1 januari 2006, är:
          </p>
          <p xml:id="i-G34adWDfJmQ7RoZRDG2diP">
            1. Fastighetsskatten strider mot principen skatt efter bärkraft.
            Det finns inget samband mellan skattebetalningsförmåga och debiterad
            skatt; detta är ett grundskott mot liberal skatteideologi och
            rättvist skattetänkande och, enligt min mening, också mot klassisk
            socialdemokratisk skattepolitik baserad på principen skatt efter
            bärkraft.
          </p>
          <p xml:id="i-FKbQ4VHquxksQ5er76Aoq3">
            2. Fastighetsskatten strider mot likviditetsprincipen. Endast
            i det ögonblick då någon fått pengar att betala med, kan tredje
            part, i det här fallet staten, kräva betalning. Ett bra exempel
            på tillämpningen av likviditetsprincipen är realisationsvinstbeskattningen:
            Den som sålt till exempel ett hus eller bostadsrätt, ska då också
            beskattas när villan eller bostadsrätten sålts. (Det borde också
            utgå skatt på försäljning av hyreskontrakt men sådana försäljningar
            är som bekant olagliga varför denna form av affärer, frekvent
            förekommande och med stora pengar inblandade, mer är en polisiär
            @ låt vara uppenbart lågt prioriterad @ fråga än en skattefråga.
            Bostadspolitiken innehåller som känt är, vissa politiskt inbyggda
            motsättningar.)
          </p>
          <p xml:id="i-KQZC7toPXow4sGm6KVdqQ9">
            3. Fastighetsskatten strider mot påverkansprincipen. Påverkansprincipen
            innebär att man själv ska kunna påverka sin skatt. Nuvarande taxeringsprinciper
            omöjliggör detta. I själva verket är alla undantags-, max-, mini-
            och takregler framsprungna just genom behovet att komma ifrån
            verkningarna av den olösliga konflikt mellan motstridiga principer
            i nuvarande beskattning som uppstår då andras fastighetsförvärv
            påverkar din egen så kallade kapitalavkastning, för den enskilde
            helt fiktiv fram till överlåtelse eller försäljning av den egna
            fastigheten. Hur absurd användandet av påverkansprincipen är kan
            illustreras av att om motsvarande skulle gälla för vanlig inkomstbeskattning
            skulle en persons skatt kunna höjas genom att grannen fått ökade
            inkomster @ eller motsatsen: Man skulle kunna bli rik genom att
            grannen slutar jobba.
          </p>
          <p xml:id="i-RGYTCRnJWMeQLCFxS25DTD">
            Slutligen bör också den omständigheten att en miljövänlig investering
            drabbas av höjd fastighetsskatt omnämnas. Här har dock budskapet,
            synes det mig, på något sätt trängt fram genom att finansministerns
            företrädare på denna post vid ett tillfälle lät undslippa sig
            att "det för vissa kunde framstå som motsägelsefullt" att till
            och med av regeringen ekonomiskt stöttad energibesparande åtgärd
            resulterar i höjd fastighetsskatt.
          </p>
          <p xml:id="i-VVCcRySJFbarr8V6X2234U">
            Enligt min mening bör principen skatt efter bärkraft, likviditetsprincipen
            och påverkansprincipen @ så länge dessa i sig motstridiga principer
            ska gälla inom kapitalbeskattningen på fastighetsområdet @ leda
            att, eftersom det är viktigt av bland annat belåningsskäl att
            vi alltid har i huvudsak rättvisande taxeringsvärden (helt rättvisande
            är ju bara marknadsbestämda taxeringsvärden), att fastighetsskatten
            från den 1 januari 2006 sätts till:
          </p>
          <p xml:id="i-6FT8JJ2wPDQpDJKXihrkAW">
            1. För flerfamiljshus 0,4 % (en 20-procentig sänkning till följd
            av den genomsnittligt 25-procentiga taxeringshöjningen).
          </p>
          <p xml:id="i-Dm79mS3dzox2MytEuH38xk">
            2. För småhus och villor 0,8 % (en 20-procentig sänkning till
            följd av den genomsnittligt 25-procentiga taxeringshöjningen).
          </p>
          <p xml:id="i-AVa2yZAvbsrY1t2Xcm67kj">
            Ett besked i denna riktning skulle göra den kommande sommaren
            mindre ekonomiskt orolig för alla boende i vårt land. Man behöver
            i alla fall inte fundera på hur man ska få ihop de ytterligare
            6 000 miljoner kronor, som om ingenting görs, statskassan automatiskt
            anser att kapitalavkastningen på bostäder bör förstärkas med den
            1 januari 2006.
          </p>
          <p xml:id="i-EAN3GGK7xMajQVBd8z2PBJ">
            Mot denna bakgrund vill jag ställa följande fråga:
          </p>
          <p xml:id="i-GGM4KYbvjzQYtz6YCEiyQv">
            Vilka åtgärder avser finansministern att vidtaga dels för att
            förebygga att kapitalbeskattningen på boendet ytterligare skärps
            från den 1 januari 2006, dels öka legitimiteten i kapitalbeskattningen
            på bostadsområdet genom reformer som tar bort eller minskar motstridigheterna
            i principerna för hur den statliga fastighetsskatten tas ut?
          </p>
        </div>
      </div>
    </body>
  </text>
</TEI>
