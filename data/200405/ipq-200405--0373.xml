<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0373">
  <teiHeader>
    <fileDesc>
      <titleStmt>
        <title>asylskäl</title>
        <author>Ruwaida, Yvonne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>asylskäl till statsrådet Barbro Holmberg om asylskäl</title>
          <idno type="rdwebb">GS10373</idno>
          <ref type="dokument_url_text">http://data.riksdagen.se/dokument/GS10373/text</ref>
          <ref type="dokument_url_html">http://data.riksdagen.se/dokument/GS10373</ref>
          <ref type="dokumentstatus_url_xml">http://data.riksdagen.se/dokumentstatus/GS10373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <persName>Yvonne Ruwaida</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VRws2GSW6YafNtaM4MxuVo" corresp="i-C44sMEE9ocAndjedeN9fLp">
          <date when="2005-02-09"/>
        </correspAction>
        <correspAction type="received" xml:id="i-6RHXWUzDEvcPBSWwcJTGzr" corresp="i-8NR1Z8tejozuay7fUnQPDP">
          <date when="2005-02-09"/>
        </correspAction>
        <correspAction type="answered" xml:id="i-4UzucJ2bBUoYuJVXD9oBye" corresp="i-8NR1Z8tejozuay7fUnQPDP">
          <date when="2005-02-17"/>
        </correspAction>
        <correspContext corresp="i-4UzucJ2bBUoYuJVXD9oBye">
          <ref type="record" target="prot-200405--078">Riksdagens protokoll 2004/05:78 Torsdagen den 17 februari</ref>
          <ref type="recordSection" target="unsetDivId">14 § Svar på interpellation 2004/05:373 om asylskäl</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2d2boAg2ruy8vEVxaoYwNF">
            Interpellation 2004/05:373 av Yvonne Ruwaida (mp) till statsrådet
            Barbro Holmberg om asylskäl
          </p>
        </div>
        <div type="ipqSubmissionInfo">
          <p xml:id="i-Dwv4STQJQ7LLBQ1gJVjAhh">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FJMQRXesKpbNiWkhQHr3Nn">
            Iranskan Kobra Kordbache gjorde sin plikt som sjuksköterska och
            vårdade en oppositionell. Därför blev hon efterlyst av den iranska
            regimen och tvingades fly till Sverige. I dag jobbar Firoze som
            undersköterska på ett sjukhem i Stockholm. Nu hotas hon och hennes
            två barn av utvisning från Sverige inom några veckor för att hon
            inte kan bevisa att hon är efterlyst.
          </p>
          <p xml:id="i-HgP2zYoc98XaYhckxS6zgu">
            Firoze Kordbache, specialistsjuksköterska på Mehrab-sjukhuset
            i Teheran, blev 2002 kontaktad av en vän som hade en kompis som
            var svårt skadad. Firoze kontaktade sin sjukhuschef som sade till
            Firoze att denna person skulle råka illa ut om han kom till akuten.
            Akuten kontrolleras regelbundet av säkerhetspolisen. Firoze fick
            medicin och utrustning och vårdade mannen i en lägenhet, i enlighet
            med de regler och hederskodex som omfattar sjuksköterskor över
            hela världen (International Council of Nurses Code of Ethics).
          </p>
          <p xml:id="i-F1x6xEpQozYrXocb6LDAHj">
            Polisen genomförde en razzia i lägenheten och grep Firozes patient
            och andra. Minst två av dem som var inblandade i hjälpinsatsen
            har dött i fängelset. Firoze fick information om detta genom ett
            telefonsamtal från en okänd person. Firoze och hennes två barn
            gömde sig. Hennes lägenhet blev plomberad och hon blev efterlyst
            av säkerhetspolisen hos sina släktingar och valde då att fly landet.
            Via Turkiet kom hon till Sverige och sökte asyl.
          </p>
          <p xml:id="i-3WTcusVQG2drYnf8CrwWcG">
            Migrationsverket har avslagit hennes ansökan och kräver bland
            annat att hon ska visa upp den häktningsorder som utfärdats på
            henne, trots att det var för att undvika att få just det dokumentet
            i handen och bli gripen som fick Firoze att gå under jorden och
            fly landet. Beslutsfattaren på Migrationsverket finner hennes
            historia "märklig och osannolik", utan vidare motivering. Migrationsverket
            kräver orimliga bevis av asylsökande, så även i familjen Kordbaches
            fall. Bevis som i stort sett aldrig kan förmedlas från hemlandet
            då den asylsökande är rädd att anhöriga ska drabbas av repressalier
            från myndigheterna om kontakten upptäcks. Utlänningsnämnden går
            på Migrationsverkets linje och har avslagit familjens ansökan.
          </p>
          <p xml:id="i-3q1REJqhN74h5hkBKRNoZm">
            I Sverige har Firoze arbetat som undersköterska, ibland dubbla
            pass, för att försörja familjen. De har egen bostad, barnen går
            i skola och alla talar svenska. Firoze är en mycket uppskattad
            kollega på Stiftelsen Stockholms sjukhem, där hon är fast anställd.
            Hon har en unik kompetens med bland annat specialistutbildning
            inom onkologi, något som gör att hon kan tillföra mycket kunskap
            på den avdelning för palliativ vård där hon arbetar.
          </p>
          <p xml:id="i-QjtFeQR1j7yGqBrbMWT4Gg">
            Den långa tiden av ovisshet i väntan på Migrationsverkets och
            Utlänningsnämndens beslut har varit svår för familjen som flera
            gånger har tvingats söka vård akut. Om familjen Kordbache trots
            allt kommer att avvisas till Iran vet ingen vilket öde som väntar
            dem. Iran är ingen demokrati och oppositionen slås ned med våldsamma
            metoder. Det finns ingen rättssäkerhet i landet och Firozes fall
            har mycket liten chans att få en rättvis granskning. Hon riskerar
            att gripas, torteras eller värre. Hon är fortfarande eftersökt
            och polisen kallar henne terrorist.
          </p>
          <p xml:id="i-MAaRsVbtCPkDkocLKGZuEC">
            Enligt Amnesty International och Human Rights Watch fängslas
            människor utan rättegång och många försvinner. Enligt Amnestys
            årsrapport för 2004 skedde 108 av dem kända avrättningar under
            förra året, många av dem offentliga. Fyra människor stenades till
            döds och 197 personer dömdes till prygelstraff eller fick olika
            kroppsdelar amputerade. Iran har dessutom vägrat organisationer
            som Amnesty att resa in i landet, så från Sverige skulle det vara
            omöjligt att få veta deras öde om de "försvann".
          </p>
          <p xml:id="i-2aeo39A9puKG2aRbx32pd9">
            Inom några veckor kan avvisningen vara verkställd. Det borde
            vara självklart att familjen ska ges asyl i Sverige! Firoze riskerar
            sitt liv om hon tvingas återvända till Iran och barnen riskerar
            att förlora sin mamma. Sverige ska fortfarande vara ett land som
            hjälper utsatta människor i behov av skydd.
          </p>
        </div>
        <div type="ipQuestion">
          <p xml:id="i-9KDZFgScnRdFDt8smSfgWH">
            Sammanfattningsvis:
            <list rend="ordered">
              <item>
                Firoze har själv aldrig jobbat politiskt.
              </item>
              <item>
                Firoze har följt sin yrkeskodex och vårdat en sjuk människa,
                i det här fallet en oppositionell till den iranska regimen.
              </item>
              <item>
                Iran är inte någon rättsstat. Folk försvinner, mördas och torteras.
              </item>
              <item>
                Bevisbördan som Migrationsverket och Utlänningsnämnden ställer
                är orimlig.
              </item>
              <item>
                Vårdpersonal måste kunna följa sin hederskodex och rädda liv
                och sedan få asyl om de av regimer förföljs på grund av det.
              </item>
            </list>
          </p>
          <p xml:id="i-FqZJ3qjCUhWudzn4XAFvSa">
            Med anledning av det som anförts ovan undrar jag:
          </p>
          <p xml:id="i-CTF3kAgp1uFTTSDqEENDGg">
            Hur avser statsrådet att agera för att se över om de krav på
            bevisbörda som Migrationsverket och Utlänningsnämnden kräver är
            rimliga?
          </p>
          <p xml:id="i-KArVk6719aZecmPRNGoqve">
            Hur avser statsrådet att agera för att människor som räddar liv,
            men hotas i hemlandet på grund av detta ska kunna få asyl i Sverige?
          </p>
        </div>
      </div>
    </body>
  </text>
</TEI>
