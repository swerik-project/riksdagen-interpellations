<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0655">
  <teiHeader>
    <fileDesc>
      <titleStmt>
        <title>transsexuellas situation </title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>transsexuellas situation  till statsrådet Ylva Johansson om transsexuellas situation </title>
          <idno type="rdwebb">GS10655</idno>
          <ref type="dokument_url_text">http://data.riksdagen.se/dokument/GS10655/text</ref>
          <ref type="dokument_url_html">http://data.riksdagen.se/dokument/GS10655</ref>
          <ref type="dokumentstatus_url_xml">http://data.riksdagen.se/dokumentstatus/GS10655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YRfckHsoTy3v9xbW6v5NRw" corresp="i-LDb1GxQGG47N4mNNZ13jSZ">
          <date when="2005-05-23"/>
        </correspAction>
        <correspAction type="received" xml:id="i-5hpyYrFt5wxfp4zb7DbryX" corresp="i-SZKUTdtCrCo58yNCQsH76">
          <date when="2005-05-24"/>
        </correspAction>
        <correspAction type="answered" xml:id="i-T2ig4DbRHA6e3HsFgrq1Kj" corresp="i-SZKUTdtCrCo58yNCQsH76">
          <date when="2005-06-08"/>
        </correspAction>
        <correspContext corresp="i-T2ig4DbRHA6e3HsFgrq1Kj">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">14 § Svar på interpellation 2004/05:655 om transsexuellas situation</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QCoUAtvfKcirR7kZkcyVn7">
            Interpellation 2004/05:655 av Martin Andreasson (fp) till statsrådet
            Ylva Johansson om transsexuellas situation
          </p>
        </div>
        <div type="ipqSubmissionInfo">
          <p xml:id="i-FD4uLK8dCipk6WSc63wTwm">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4y11SdW8e62PsdEtro7i4E">
            Transsexualism är ett psykiskt tillstånd som i ICD-10 beskrivs
            som "en önskan om att leva och bli accepterad som en medlem av
            det motsatta könet, ofta åtföljt av en känsla av obehag eller
            otillräcklighet med det egna anatomiska könet och en önskan om
            hormonell eller kirurgisk behandling för att kroppsligen likna
            det prefererade könet så mycket som möjligt" (Socialstyrelsen,
            Klassifikation av sjukdomar och hälsoproblem 1997). Diagnosen
            klassas juridiskt som en sjukdom och behandling ges inom den allmänna
            sjukförsäkringens ramar. Den enda verksamma behandlingen anses
            vara en medicinsk och kirurgisk könskorrigering (könsbytesoperation),
            vilket i Sverige också erbjuds ihop med ett byte av juridiskt
            kön.
          </p>
          <p xml:id="i-U2Rauo7bh42ht6GHdvQzNj">
            Transsexualism är en sjukdom som leder till ett mycket stort
            utanförskap och psykosocialt lidande för patienterna. Svensk forskning
            visar att 20 % av de patienter som inte fått behandling försöker
            begå självmord. Både forskningen och den samlade expertisen inom
            vården, visar att patienterna efter behandling har en mycket hög
            tillfrisknadsgrad och att risken för självmord sjunker drastiskt.
          </p>
          <p xml:id="i-9Zr2Xf37Vc8xTMbRyE8JNJ">
            För att komma i åtnjutande av den kirurgiska delen av behandlingen
            krävs i dag enligt lagen (1972:119) om fastställande av könstillhörighet
            i vissa fall att en ny juridisk könstillhörighet först fastslås.
            1972 års lag har sedan sin tillkomst varit i princip oförändrad
            och har fått hård kritik, bland annat för att den tvingar gifta
            transsexuella att skilja sig för att kunna få den behandling som
            behövs.
          </p>
          <p xml:id="i-4HSmB3VWHNN5eVTbgegQyt">
            I interpellation 2003/04:62, där problemen med dagens lagstiftning
            utförligt beskrivs och där jag också ger en översikt över vårdens
            bristande kapacitet att ge transsexuella patienter adekvat behandling,
            begärde jag att regeringen skulle tillsätta en utredning i syfte
            att utvärdera lagen om fastställande av könstillhörighet i vissa
            fall. Jag begärde också att regeringen skyndsamt skulle vidta
            åtgärder för att föreslå avskaffande av förbudet att leva i äktenskap
            eller partnerskap för den som ansöker om ny juridisk könstillhörighet,
            samt agera för att en utredning skulle ske av sjukvårdens resurstilldelning
            för behandling av transsexualism.
          </p>
          <p xml:id="i-4BdCx2xfvsNGP3XDrvnCsf">
            I sitt svar den 17 november 2003 meddelade socialminister Lars
            Engqvist att regeringen anser att det är dags att göra en översyn
            av transsexuellas situation i lagstiftningen. Socialministern
            sade följande:
          </p>
          <p xml:id="i-SD3PSzvYvgAzs3SqCzszzn">
            "Det jag kan ge besked om är att jag kommer att ta initiativ
            till en sådan diskussion så att vi får en översyn av lagen. Vi
            har också frågat hur uppfattningarna om gällande lagstiftning
            är, och som exempel kan jag nämna att Socialstyrelsens rättsliga
            råd anser att lagen behöver ses över. [.] Jag kommer att ta initiativ
            till en sådan diskussion för att få en så snabb översyn som möjligt.
          </p>
          <p xml:id="i-WT1GLtUYQHByGSZRcCvTMD">
            Det som är alldeles uppenbart i lagstiftningen, utöver andra
            brister, är regeln om att fastställelse bara får meddelas för
            ogift svensk medborgare. Detta hänger naturligtvis samman med
            den gamla lagstiftningen. Eftersom det enligt den gamla lagstiftningen
            endast var män och kvinnor som kunde ingå äktenskap blev detta
            sannolikt en följd av övrig lagstiftning.
          </p>
          <p xml:id="i-9BULCnudGD5jGqPxDXYNGT">
            Det blir dock alldeles orimligt med den nya lagstiftningen om
            partnerskap. Det ska vara tillåtet för två män eller två kvinnor
            att leva tillsammans under samma villkor som i ett äktenskap,
            och i det läget blir den gamla lagstiftningen naturligtvis alldeles
            orimlig. Man ska inte behöva ta ut skilsmässa ifall man även fortsättningsvis
            vill leva tillsammans och den ene genomgår ett könsbyte. Just
            denna regel är det kanske tydligaste beviset för att lagstiftningen
            är omodern och inte passar med de värderingar och synsätt som
            vi har i dag.
          </p>
          <p xml:id="i-ToXouGNcQqvMrdiHJWfjT8">
            Jag utgår från att översynen också kommer att handla om det bredare
            perspektiv som Martin Andreasson efterlyser, men direktiv till
            en sådan utredning får vi diskutera när vi noggrannare har tänkt
            igenom frågan. Jag vill dock ge beskedet från regeringens sida
            att vi anser att det är dags att göra en översyn. [.]
          </p>
          <p xml:id="i-Qk9wf8MhMs94jS3WmdisHL">
            Vi kommer så småningom att presentera ett direktiv till en sådan
            utredning. Då får vi också pröva omfattningen av översynen och
            också i vilken mån man ska tidigarelägga någon del [.]. Det är
            möjligt att frågorna ska hanteras med olika tidsperspektiv, men
            det får vi se när vi utarbetar direktiven. Jag kan inte ange exakt
            när vi gör det, men det ska ske skyndsamt."
          </p>
          <p xml:id="i-Ej52kx8HTVBdP18Foi37yx">
            Regeringen har inte på något sätt agerat för att förverkliga
            sitt löfte. Den 28 juli 2004 skrev Lars Engqvist i ett svar på
            fråga 2003/04:1369 att arbetet med en översyn var försenat, men
            att han hoppades att den skulle påbörjas "inom en inte alltför
            avlägsen framtid". Därefter avgick Engqvist. I dag tiger Regeringskansliet
            om utredningen som skulle sätta i gång "skyndsamt".
          </p>
          <p xml:id="i-V3i34xFvmuREVmTqU1axmz">
            Jag vill därför fråga statsrådet:
          </p>
          <p xml:id="i-GKKYu6c7MGJRzQ6RAEjifB">
            När kommer statsrådet att genomföra den utlovade översynen om
            transsexuellas situation?
          </p>
          <p xml:id="i-VTpvRo4yDTYdQvnHfZPikw">
            Är statsrådet redo att skyndsamt vidta åtgärder för att föreslå
            avskaffande av förbudet att leva i äktenskap eller partnerskap
            för den som ansöker om ny juridisk könstillhörighet?
          </p>
        </div>
      </div>
    </body>
  </text>
</TEI>
