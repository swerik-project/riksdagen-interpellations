<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0233">
  <teiHeader>
    <fileDesc>
      <titleStmt>
        <title>samverkan mellan statliga och kommunala myndigheter</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>samverkan mellan statliga och kommunala myndigheter till statsrådet Ulrica Messing om samverkan mellan statliga och kommunala myndigheter</title>
          <idno type="rdwebb">GS10233</idno>
          <ref type="dokument_url_text">http://data.riksdagen.se/dokument/GS10233/text</ref>
          <ref type="dokument_url_html">http://data.riksdagen.se/dokument/GS10233</ref>
          <ref type="dokumentstatus_url_xml">http://data.riksdagen.se/dokumentstatus/GS10233</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JvAv7AtxuFByK3CAEXDP6F" corresp="i-XcAqMe3ntVBboWUxqACfz">
          <date when="2004-11-30"/>
        </correspAction>
        <correspAction type="received" xml:id="i-UjoKHNDxhitauxSS2AA1xt" corresp="i-L7Ay5GaFaMutWEX7utMv62">
          <date when="2004-11-30"/>
        </correspAction>
        <correspAction type="answered" xml:id="i-XrRiNfDxTdpBofxYajuE45" corresp="i-L7Ay5GaFaMutWEX7utMv62">
          <date when="2005-01-25"/>
        </correspAction>
        <correspContext corresp="i-XrRiNfDxTdpBofxYajuE45">
          <ref type="record" target="prot-200405--063">Riksdagens protokoll 2004/05:63 Tisdagen den 25 januari</ref>
          <ref type="recordSection" target="unsetDivId">10 § Svar på interpellation 2004/05:233 om samverkan mellan statliga och kommunala myndigheter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VHZsRaMPikgdRoQyVdBo4Q">
            Interpellation 2004/05:233 av Gunnar Andrén (fp) till statsrådet
            Ulrica Messing om samverkan mellan statliga och kommunala myndigheter
          </p>
        </div>
        <div type="ipqSubmissionInfo">
          <p xml:id="i-Aety2mqyV2VaCjBkYZ7XzA">
            den 30 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PPWSXR3BqGfrd2oeHrsxWy">
            På många platser i vårt land, särskilt i kommuner med större
            central- eller tätorter, kolliderar plan- och planeringsönskemål
            från den lokala myndigheten, kommunen, med begränsande önskemål
            från statliga myndigheter, mest frekvent Väg- och Banverken.
          </p>
        </div>
        <div type="ipQuestion">
          <p xml:id="i-52WSSgYsN4Ff4tDZ4ykzcF">
            Ansvarskonflikten, som blir en intressekonflikt, är lätt att
            beskriva:
            <list rend="unordered">
              <item>
                1. Kommunen som ser planfrågan ur funktionell synvinkel.
              </item>
              <item>
                2. Den statliga myndigheten som ser planfrågan ur strikt ekonomisk
                synvinkel.
              </item>
            </list>
          </p>
          <p xml:id="i-5dTJzk2HMz6VGnAf6ctgNV">
            Vem ska ansvara för vad? Helheten eller delarna? Vem ska betala
            vad? Att det ytterst handlar om offentliga medel vars användning
            borde optimeras, eftersom det handlar om samma skattebetalares
            pengar, är en aspekt som lätt hamnar i bakgrunden för det begränsade,
            nästan bokföringsmässiga, intresset.
          </p>
          <p xml:id="i-MXDPRfDea7iAQBZfjetAuj">
            Denna intressekonflikt finns inte bara på planområdet utan också
            på många andra funktionsområden där huvudmännens betalningsansvar
            enarmerar ur skilda offentliga kassor: Man kan nämna polisen,
            sjukvården, näringslivsutveckling, kulturområdet och fler till
            @ här ska dock fokus helt läggas på plan- och planeringskonflikten.
          </p>
          <p xml:id="i-Y1FQqD8418Z6jiAPxV3bSj">
            En sådan aktuell konflikt, med mycket stora återverkningar under
            lång, nästan oöverskådlig tid, finns i Sundsvall. Där står stadens
            planeringsönskemål mot statliga Banverkets. Intressekonflikten
            handlar om en för hela kommunen central planfråga medan Banverket
            har starkt begränsat intresse att alls medverka till konfliktens
            lösning.
          </p>
          <p xml:id="i-EHneBMZHrEtDsgLNL8Bp8h">
            I korthet rör konflikten hur järnvägen ska dras genom staden.
            När Botniabanan och den upprustade Ådalsbanan står färdiga kommer
            det att innebära mycket stora förbättringar inom trafikområdet
            längs hela Norrlandskusten. Antalet tåg genom Sundsvall kan komma
            att både fördubblas och kanske öka mer än så. Detta får stora,
            i huvudsak positiva, återverkningar för hela regionen, Mellannorrland,
            liksom för regionerna söder och norr om Sundsvall, från Gävleborgs
            län upp till mellersta Västerbotten. Längs Norrlandskusten kommer
            tyngre tåg och snabbare tåg, men också tåg med högre bullernivåer,
            att trafikera den upprustade Ostkustbanan.
          </p>
          <p xml:id="i-TrLmiAfh5BM94XNipmeD79">
            Hur tågtrafiken dras genom Sundsvall är emellertid inte bara
            en tågfråga. Det påverkar hela stadens struktur och funktionssätt.
            Om varje part, kommunen respektive staten, maximerar sina insatser
            i kostnadsbegränsande syfte, kommer totalresultatet att bli något
            helt annat än den optimala funktionalitet som gynnar såväl stadsutvecklingen
            som utnyttjandet av den nya bansträckningen. Intressekonflikten
            är uppenbar.
          </p>
          <p xml:id="i-WfYtSB1PuxhBSQXRVwka5P">
            Det finns i grunden två helt olika alternativ för att dra järnvägen
            genom Sundsvall när många nya och snabba tågsätt ska passera staden
            eller stanna där:
          </p>
          <p xml:id="i-NUafRazA2kLYzEjs5SyL9r">
            1. Underfarter
          </p>
          <p xml:id="i-AufxFLRfDVsWFzuU6tzCvM">
            Korsande gator grävs ned eller stängs. Järnvägen blir en kraftigare
            barriär än i dag, i praktiken en mur. Staden får fler, djupa och
            branta underfarter för bilar och gång- och cykeltunnlar. Staden
            klyvs i praktiken i två delar.
          </p>
          <p xml:id="i-GV2v6ZCWbShZAMjVX9Fp2k">
            Enligt Sundsvalls kommun blir resultatet otrygga miljöer och
            järnvägen kommer att betraktas som ett allvarligt hinder både
            för rörelser mellan de olika stadsdelarna och för företagsamhet
            och näringslivet.
          </p>
          <p xml:id="i-K7VCiJR7oBANfCVP8nFr48">
            Miljömässigt kan man räkna med att bullerstörningarna blir betydande
            då många snabba tåg, trots att säkert goda insatser kan göras
            mot bullret, kommer att passera i markläget genom hela staden.
          </p>
          <p xml:id="i-R1rexSSJ9vPJLK6eYH4PoH">
            En särskild nackdel är att Sundsvalls central, som redan i dag
            ligger i utkanten av staden jämfört med när järnvägen kom till
            staden, inte kan flyttas närmare centrum, vilket är ett önskemål
            från kommunen.
          </p>
          <p xml:id="i-N3Q8ZS9WtxSPbfkVu6MeH4">
            Busscentrum och järnvägstrafiken kan inte sammanföras till ett
            resecentrum utan måste förbli på två olika platser som i dag,
            på ca 500 meters avstånd fågelvägen men i praktiken ännu längre
            genom att också den tättrafikerade E 4:an passerar mellan järnvägsstationen
            och busscentrum.
          </p>
          <p xml:id="i-7SVLvErYovZAXunavUevBk">
            2. Järnvägstunnel
          </p>
          <p xml:id="i-T74DQooBtzZKqSSHgzQhP3">
            Järnvägen grävs ned i en tunnel förbi den stenstad som byggdes
            efter den förödande stadsbranden i Sundsvall den 25 juni 1888
            då en gnista från Ångslupen Selånger jämnade hela staden inklusive
            383 bostadshus på sju timmar @ dessvärre kunde detta inte rapporteras
            lokalt då stadens tidning också brann ned och inte kunde utkomma
            på lång tid.
          </p>
          <p xml:id="i-QnHDnoZsQXfSLbDiKtghep">
            Konfliktkärnan gäller att staden vill sänka järnvägen medan statliga
            Banverket i praktiken är berett att bidraga till att sänka staden
            genom att förlägga järnvägen i markplanet.
          </p>
          <p xml:id="i-3pM93F4daqSCUPhDoUNv9n">
            Vid en uppvaktning i Stockholm den 1 november 2004 från företrädare
            för Sundsvalls kommuns och näringslivs sida @ Sundsvall företrätt
            av kommunstyrelsens ordförande Ewa Back (s) och företagaren Anders
            Wiklander @ för generaldirektören för Banverket Bo Bylund och
            verkets chef för Mittersta regionen Nils-Gunnar Bergström, redogjorde
            Sundsvallsföreträdarna för sina argument för att sänka järnvägen
            och förlägga genomfarten i Sundsvall i tunnel och därmed också
            möjliggöra att Sundsvalls central därvid förläggs mycket närmare
            centrum än vad som är fallet.
          </p>
          <p xml:id="i-RzP4LVSZSgjj5vwEDz98sS">
            Enligt referat i Sundsvalls Tidning lyssnade cheferna för Banverket
            på alla argument för en järnvägstunnel och mot Banverkets lösning
            med nedgrävda gator genom staden. Kommunstyrelsens ordförande
            noterade att Banverkets lösning försvårar utvecklingen av Sundsvall.
          </p>
          <p xml:id="i-AGPns3ocMeRYo6MVwQ4n9B">
            Detta är frågans kärna. Från statliga Banverkets sida anser man
            sig endast ha uppdrag att bygga en lösning som är så billig och
            bra som möjligt för järnvägen och inte kan ta hänsyn till andra
            intressen, exempelvis en stads utvecklingsönskemål.
          </p>
          <p xml:id="i-2x7RwRGE29WxngH81zNmmh">
            Så fungerar stuprörsprincipen. Den förekommer på många håll,
            också inom privat företagsamhet, men blir särskilt tydlig vid
            intressekonflikten inom den offentliga sektorn. Olika myndigheter,
            ytterst finansierade av samma skattebetalare, ser bara till sina
            egna intressen och suboptimerar helhetslösningen. För tilltron
            till det samlade offentliga beslutsfattandet är tillämpningen
            av stuprörsprincipen förödande.
          </p>
          <p xml:id="i-KJTUgyxjtDQwQz1HC6VAX1">
            Emellertid har i andra sammanhang @ Malmö får en Citytunnel finansierad
            av staten för åtskilliga miljarder, Varberg får en tillfredsställande
            dragning av järnvägen genom staden och Gävle och Uppsala är andra
            exempel där Banverket inte ensamt kunnat diktera besluten om hur
            skattebetalarnas pengar ska användas @ rimliga avvägningar kunnat
            komma till stånd.
          </p>
          <p xml:id="i-3zVnVHvYMf19qa2fL78cLN">
            Det har blivit lösningar som gjort att stadsplaneringen inte
            omöjliggjorts av önskemål som ensidigt tagit hänsyn till en myndighets
            intresse, i alla de nämnda fallen just banverksekonomin.
          </p>
          <p xml:id="i-U4zJLCHLU3CLmrR5rZ3bYk">
            I detta sammanhang skulle man kunna nämna också Hallandsåstunneln
            genom Båstads kommun, men eftersom projektet har så uppenbart
            andra aspekter än att minimera kostnaderna faller detta utanför
            denna interpellation.
          </p>
          <p xml:id="i-142kmoK7e1mUsW4oa8JSJ8">
            Mot denna bakgrund anhåller jag om att till statsrådet Messing
            få framställa följande fråga:
          </p>
          <p xml:id="i-WdxwiNGEa8rozUtuytE7A8">
            Vilka åtgärder avser statsrådet att vidtaga för att säkerställa
            att kommunala stadsplaneringsönskemål vinner tillbörlig hänsyn
            och respekt när staten beslutar hur den önskar dra järnvägar genom
            tätorter där motstridiga ekonomiska intressen föreligger och där
            en kommuns hela utveckling i praktiken påverkas av det statliga
            verkets tillmötesgående av kommunala plan- och planeringsönskemål,
            därmed frångående av egna ekonomiska restriktioner för projektets
            genomförande?
          </p>
        </div>
      </div>
    </body>
  </text>
</TEI>
