<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0513">
  <teiHeader>
    <fileDesc>
      <titleStmt>
        <title>ersättning till lokala polismyndigheter vid stora evenemang</title>
        <author>Magnusson, Cecilia (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättning till lokala polismyndigheter vid stora evenemang till justitieminister Thomas Bodström om ersättning till lokala polismyndigheter vid stora evenemang</title>
          <idno type="rdwebb">GS10513</idno>
          <ref type="dokument_url_text">http://data.riksdagen.se/dokument/GS10513/text</ref>
          <ref type="dokument_url_html">http://data.riksdagen.se/dokument/GS10513</ref>
          <ref type="dokumentstatus_url_xml">http://data.riksdagen.se/dokumentstatus/GS10513</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <persName>Cecilia Magnusson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PwM5WGQx7L1JYvWp4fUBMH">
          <date when="2005-04-13"/>
        </correspAction>
        <correspAction type="sent" xml:id="i-51cui8C4q1VUS6c7WqeK6s" corresp="i-Evjo9hsKrPvb3KMyegAipb">
          <date when="2005-04-13"/>
        </correspAction>
        <correspAction type="answered" xml:id="i-Gg3Xe1UhYDFb9Qfzuj8nLC">
          <date when="2005-04-26"/>
        </correspAction>
        <correspAction type="received" xml:id="i-8zFXiLZ2t3cXjDkrkQgUeR" corresp="i-STyFs6Gu3boin31eFp1bNM">
          <date when="2005-04-13"/>
        </correspAction>
        <correspAction type="answered" xml:id="i-EM1Qho589GCTwahEX5Mcco" corresp="i-STyFs6Gu3boin31eFp1bNM">
          <date when="2005-04-26"/>
        </correspAction>
        <correspContext corresp="i-EM1Qho589GCTwahEX5Mcco">
          <ref type="record" target="prot-200405--112">Riksdagens protokoll 2004/05:112 Tisdagen den 26 april</ref>
          <ref type="recordSection" target="unsetDivId">5 § Svar på interpellation 2004/05:513 om ersättning till lokala polismyndigheter vid stora evenemang</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LheTLQVLt1rSrFDiUVxYCH">
            Interpellation 2004/05:513 av Cecilia Magnusson (m) till justitieminister
            Thomas Bodström om ersättning till lokala polismyndigheter vid
            stora evenemang
          </p>
        </div>
        <div type="ipqSubmissionInfo">
          <p xml:id="i-CE6XU8pWoDsaqBRL1EFHrQ">
            den 13 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cnk7TBUCmBCz123aEJ39ox">
            Med jämna mellanrum står Sverige värd för stora internationella
            konferenser, toppmöten och andra evenemang som kräver omfattande
            polisära insatser. Sedan fotbolls-EM 1992 med dess kravaller har
            polisen fått ta hand om bevakningen av flera stora arrangemang
            med höga säkerhetskrav. Främst tänker man på EU-toppmötet i Göteborg,
            men det finns även andra stora tillställningar så som Förintelsekonferensen
            2000 som ställde stora och dyra krav på polisen.
          </p>
          <p xml:id="i-7KhkL7QKPnx5xyUBvjMf8d">
            I slutet av maj kommer nästa stora utmaning för den svenska polisen.
            Då samlas Nato och Partnerskap för fred i Åre för ett toppmöte.
            På deltagarlistan finns ett fyrtiotal utrikesministrar, bland
            andra USA:s, vilket ställer höga krav på säkerhetsarrangemangen.
            Under de dagar som mötet varar kommer en tiondel av Sveriges poliser,
            ca 1 700, vara samlade i Jämtland.
          </p>
          <p xml:id="i-DgQT1ydZC4AXMwvgRUBdNM">
            Gemensamt för alla dessa möten är att en stor del av kostnaden
            för dem bärs av den lokala polismyndigheten. Prislappen på polisens
            arbete kan bli omfattande och sätta en stor press på den ordinarie
            verksamheten. Efter Göteborgskravallerna fick Göteborgspolisen
            visserligen ersättning för två tredjedelar av sina extra kostnader
            om 145 miljoner kronor, men beskedet dröjde och det skapade osäkerhet
            om hur polisverksamheten i Västra Götaland skulle klara sina grundläggande
            åtaganden följande år. Den återstående tredjedelen har tagits
            från ordinarie budget och inneburit neddragningar och minskade
            ambitioner.
          </p>
          <p xml:id="i-EHXA7MDFA7owe1A5J5pmFM">
            För det ovan nämnda mötet i Åre räknar Jämtlandspolisen med kostnader
            om 50 miljoner kronor för att klara säkerhetskraven. Årsbudgeten
            för polisen i Jämtland ligger på 138 miljoner kronor. Således
            kommer de att förbruka mer än en tredjedel av sin budget under
            en vecka i maj på grund av att regeringen är värd för ett stort
            internationellt möte. Ifall polisen i Jämtland ensamma ska stå
            för kostnaden är risken stor att det innebär omfattande neddragningar
            av den normala polisiära verksamheten under hösten.
          </p>
          <p xml:id="i-HQvTxjPsTcAWdCmx8pQsBU">
            Nästa år kommer Göteborgs stad att vara värd för friidrotts-EM
            med tusentals deltagare. Nu är friidrott inte den mest huligandrabbade
            idrotten men polisen kommer ändå att få betydande extra kostnader
            för bland annat säkerheten för besökande dignitärer, ökad bevakning
            på gator och torg samt andra förberedelser för att evenemanget
            ska fungera.
          </p>
          <p xml:id="i-NBf8WVZxBozECLy2cAKutB">
            För att undvika diskussionen om kostnadsansvaret varje gång ett
            större arrangemang planeras bör man fundera på långsiktiga regler
            hur kostnaderna ska fördelas. Vid politiska möten eller konferenser
            där regeringen står som värd borde det vara en självklarhet att
            notan för den polisiära säkerheten hanteras centralt medan det
            skulle vara bra med en ytterligare diskussion kring hur kostnaden
            för andra arrangemang ska hanteras.
          </p>
          <p xml:id="i-Uu7b8brgSJXcKfyDGB3eFt">
            Stora evenemang med extraordinära kostnader för lokala polismyndigheter
            kommer att hållas i Sverige många gånger i framtiden. Ifall man
            inte ska oroa lokala polismyndigheter varje gång regeringen funderar
            på att bjuda in till dessa behövs det tydliga regler om hur kostnaderna
            ska hanteras.
          </p>
        </div>
        <div type="ipQuestion">
          <p xml:id="i-8hQKJ64ytXkSYEVNCW32Mz">
            Mina frågor till justitieministern är följande:
            <list rend="unordered">
              <item>
                1. Vad avser justitieministern att göra för att inte Polismyndigheten
                i Jämtlands län själva måste bära bevakningskostnaderna i samband
                med Nato och Partnerskaps för Freds möte i Åre?
              </item>
              <item>
                2. Vilka åtgärder avser justitieministern att vidta för att arbeta
                fram tydliga och långsiktiga regler för hur polisens kostnader
                i samband med stora arrangemang med förhöjda säkerhetskrav ska
                hanteras?
              </item>
            </list>
          </p>
        </div>
      </div>
    </body>
  </text>
</TEI>
