<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0123">
  <teiHeader>
    <fileDesc>
      <titleStmt>
        <title>utbyggnaden av E 22</title>
        <author>Nylander, Christer (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utbyggnaden av E 22 till statsrådet Ulrica Messing om utbyggnaden av E 22</title>
          <idno type="rdwebb">GS10123</idno>
          <ref type="dokument_url_text">http://data.riksdagen.se/dokument/GS10123/text</ref>
          <ref type="dokument_url_html">http://data.riksdagen.se/dokument/GS10123</ref>
          <ref type="dokumentstatus_url_xml">http://data.riksdagen.se/dokumentstatus/GS10123</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <persName>Christer Nylander</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TT5vydqBUaYDd8idBGTHqW" corresp="i-U6F8gqiuV2DEZN1aMhyDnJ">
          <date when="2004-11-03"/>
        </correspAction>
        <correspAction type="received" xml:id="i-F6riniCoAHaRNQgEggcZSW" corresp="i-L7Ay5GaFaMutWEX7utMv62">
          <date when="2004-11-08"/>
        </correspAction>
        <correspAction type="answered" xml:id="i-JbGsGwehgAhoB3JfS44JZC" corresp="i-L7Ay5GaFaMutWEX7utMv62">
          <date when="2004-11-18"/>
        </correspAction>
        <correspContext corresp="i-JbGsGwehgAhoB3JfS44JZC">
          <ref type="record" target="prot-200405--032">Riksdagens protokoll 2004/05:32 Torsdagen den 18 november</ref>
          <ref type="recordSection" target="unsetDivId">8 § Svar på interpellation 2004/05:123 om utbyggnaden av E 22</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y6Y8ai5uQYcKKRr9XxaUAm">
            Interpellation 2004/05:123 av Christer Nylander (fp) till statsrådet
            Ulrica Messing om utbyggnaden av E 22
          </p>
        </div>
        <div type="ipqSubmissionInfo">
          <p xml:id="i-FUKRGmdi8CCRKXKGouwB8T">
            den 3 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-H1qi95TdMVAjca2dvHFtKY">
            Behovet av en utbyggnad av E 22 genom Skåne och vidare norrut
            är väldokumenterat. Vägen bör vara en prioriterad nationell angelägenhet,
            som väl fyller de av riksdagen fastställda transportpolitiska
            målen.
          </p>
          <p xml:id="i-LmhW2saDKfxSMVCZ5ouiqR">
            Förutom att vägen är en förbindelselänk mellan Öresundsregionen
            och Mälardalen, fyller den en viktig funktion för Sveriges internationella
            förbindelser i synnerhet med EU:s nya medlemsländer. E 22 är dessutom
            avgörande för att sydöstra Sverige, det vill säga nordöstra Skåne,
            Blekinge och Kalmar län, ska kunna få del av den dynamik som finns
            kring Öresundsregionen.
          </p>
          <p xml:id="i-64UCzfvDpzhS23P14dbVeY">
            Det övergripande målet att säkerställa samhällsekonomiskt effektiv
            och långsiktigt hållbar transportförsörjning för medborgare och
            näringsliv i hela landet uppfylls effektivt genom en satsning
            på E 22. De senaste åren har vägen haft en kraftig tillväxt i
            mängden trafik. Vidare innebär en utbyggnad enligt lagda vägplaner
            att sträckan avkortas genom Skåne, vilket har gynnsamma effekter
            på miljön. Sydsvenska industri- och handelskammaren har i sin
            prioritering för trafikinfrastruktur avseende samtliga de fem
            sydligaste länen givit E 22 högsta prioritet bland samtliga väg-
            och järnvägsobjekt.
          </p>
          <p xml:id="i-683beRWtUEV9FBiS1Mz6cz">
            Även avseende delmålen för trafikpolitiken finns stora vinster
            att hämta genom en utbyggnad av E 22. Särskilt kan nämnas att
            vägen är helt avgörande för att skapa tillväxt i nordöstra Skåne,
            Blekinge och Kalmar län. Fördröjs utbyggnaden finns risk för att
            denna del av landet halkar efter och inte förmår bidra till tillväxten
            i Öresundsregionen och Östersjöregionen.
          </p>
          <p xml:id="i-UQ9Bq483d43xALhFtRJJiy">
            Det är mot bakgrund av detta oacceptabelt att regeringen nu återigen
            föreslår att utbyggnaden av E 22 ska skjutas på framtiden. Att
            stärka Trollhättans förutsättningar i den globala konkurrensen
            är vällovligt, men det är mycket kortsiktigt att finansiera denna
            satsning genom beslut som allvarligt försvagar sydöstra Sverige.
            Det behövs en mer långsiktigt genomtänkt politik. Om regeringen
            inte förmår skapa förutsättningar för en sådan i statsbudgeten
            krävs andra åtgärder för att finna alternativa finansieringsmöjligheter.
          </p>
          <p xml:id="i-G51DLkPzrf2KJ1L1aSgim7">
            Vilka åtgärder avser regeringen att vidta för att tillse att
            tillväxten i sydöstra delarna av Sverige inte drabbas av de i
            sig välmotiverade satsningar som görs för att stärka Trollhättans
            konkurrenskraft?
          </p>
          <p xml:id="i-TGa51pHKN12rWZ53nXanTT">
            Vilka åtgärder avser statsrådet att vidta för att öka möjligheterna
            för att främja alternativ finansiering av angelägna infrastruktursatsningar
            i hela Sverige?
          </p>
        </div>
      </div>
    </body>
  </text>
</TEI>
