<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0197">
  <teiHeader>
    <fileDesc>
      <titleStmt>
        <title>ekonomisk trygghet under graviditeten</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ekonomisk trygghet under graviditeten till socialminister Berit Andnor om ekonomisk trygghet under graviditeten</title>
          <idno type="rdwebb">GS10197</idno>
          <ref type="dokument_url_text">http://data.riksdagen.se/dokument/GS10197/text</ref>
          <ref type="dokument_url_html">http://data.riksdagen.se/dokument/GS10197</ref>
          <ref type="dokumentstatus_url_xml">http://data.riksdagen.se/dokumentstatus/GS10197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y99DkWf2Pqz4bWaqWWCQ5B" corresp="i-BUsYTbnmyQrtHXSA2gEp9T">
          <date when="2004-11-23"/>
        </correspAction>
        <correspAction type="answered" xml:id="i-Hqtez2uFAEgx1YL973di1X">
          <date when="2004-12-14"/>
        </correspAction>
        <correspAction type="received" xml:id="i-Dv98cLy1ThM3Dewx9i5zg1" corresp="i-LdbVtbdPx3MQxR6GEgCqax">
          <date when="2004-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WFmwn3BF2E7zB14uFMYhYa">
            Interpellation 2004/05:197 av Torsten Lindström (kd) till socialminister
            Berit Andnor om ekonomisk trygghet under graviditeten
          </p>
        </div>
        <div type="ipqSubmissionInfo">
          <p xml:id="i-VG1jpAFQ3EnALwDgRQvv6t">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TguaxAvdJgdoW1oPQkMF27">
            I slutet av graviditeten blir det svårt för många kvinnor att
            fortsätta sitt arbete. I stället för att få känna glädje inför
            den stora händelsen upplever alltför många gravida kvinnor en
            stark frustration inför det krångliga och orättvisa regelsystem
            som i dag finns. I dag har endast den som har alltför fysiskt
            krävande arbetsuppgifter och inte kan omplaceras eller blir avstängd
            från sitt arbete rätt till så kallad havandeskapspenning fram
            till tionde dagen före förlossning. Många kvinnor är därför hänvisade
            till att antingen ta ut föräldrapenning innan barnet är fött eller
            att gå till läkare och försöka bli sjukskriven trots att graviditet
            inte är en sjukdom.
          </p>
          <p xml:id="i-HghndtA5dvwdS96cUkhoDp">
            Enligt en studie genomförd av Riksförsäkringsverket hade tre
            av fyra kvinnor uppburit sjukpenning, föräldrapenning eller havandeskapspenning
            i slutet av sin graviditet. Av dessa kvinnor var ca 40 % någon
            gång sjukskriven, 22 % hade havandeskapspenning och ca 38 % använde
            föräldrapenning före barnets födelse. Behovet av samhällsstöd
            under slutet av graviditeten är således stort samtidigt som systemen
            på många sätt är bristfälliga och tillämpas olika över landet.
          </p>
          <p xml:id="i-UzHkxzmsrsa7KSnsYjBeC8">
            Genom att införa en så kallad generell graviditetspeng och medföljande
            rätt till tjänstledighet i slutet av graviditeten kan delar av
            dagens system med havandeskapspenning, förtida uttag av föräldrapenning
            och i många fall sjukskrivning avskaffas. Samtidigt blir det nya
            systemet enklare och bättre.
          </p>
          <p xml:id="i-9avURCrXcxnuJGPHMTa3Rt">
            Ett enhetligt system skulle vara positivt på flera sätt. Det
            skulle skapa trygghet för gravida kvinnor, administrationen inom
            försäkringskassorna skulle minska, legitimiteten i sjukförsäkringssystemet
            skulle stärkas och läkare och barnmorskor skulle få koncentrera
            sig på att stödja gravida kvinnor i stället för att ägna tid åt
            att bedöma om den gravidas besvär är tillräckligt stora för att
            berättiga till sjukskrivning.
          </p>
          <p xml:id="i-Ucw6L1o9A5Cuuq79TBFfVz">
            Vilka åtgärder avser statsrådet att vidta för att garantera gravida
            kvinnor rätten till ett enhetligt och tryggt system tiden före
            graviditeten?
          </p>
          <p xml:id="i-G6s4nfaHFtXsCwSEKUL6wq">
            Avser statsrådet att införa en generell så kallad graviditetspeng
            för havande kvinnor att använda i slutet av graviditeten?
          </p>
        </div>
      </div>
    </body>
  </text>
</TEI>
