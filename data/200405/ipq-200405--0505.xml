<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0505">
  <teiHeader>
    <fileDesc>
      <titleStmt>
        <title>indragen a-kassa vid uteblivet deltagande i LO-demonstration</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>indragen a-kassa vid uteblivet deltagande i LO-demonstration till statsrådet Hans Karlsson om indragen a-kassa vid uteblivet deltagande i LO-demonstration</title>
          <idno type="rdwebb">GS10505</idno>
          <ref type="dokument_url_text">http://data.riksdagen.se/dokument/GS10505/text</ref>
          <ref type="dokument_url_html">http://data.riksdagen.se/dokument/GS10505</ref>
          <ref type="dokumentstatus_url_xml">http://data.riksdagen.se/dokumentstatus/GS10505</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NEpgF91yKy3MJaaWsHd4gQ" corresp="i-Ry3pP9VZKrW87Vcxq73jQG">
          <date when="2005-03-31"/>
        </correspAction>
        <correspAction type="answered" xml:id="i-9KBbrX8yc7X9GQsZnq6Vok">
          <date when="2005-05-10"/>
        </correspAction>
        <correspAction type="received" xml:id="i-RP6MkiEEJFVTeC6DTRDU5A" corresp="i-WMD43YDAt2Efk5C5qFXnaQ">
          <date when="2005-04-04"/>
        </correspAction>
        <correspAction type="answered" xml:id="i-M3wqr9AKbGrLCAXwY4kZ3V" corresp="i-WMD43YDAt2Efk5C5qFXnaQ">
          <date when="2005-05-10"/>
        </correspAction>
        <correspContext corresp="i-M3wqr9AKbGrLCAXwY4kZ3V">
          <ref type="record" target="prot-200405--117">Riksdagens protokoll 2004/05:117 Tisdagen den 10 maj</ref>
          <ref type="recordSection" target="unsetDivId">7 § Svar på interpellation 2004/05:505 om indragen a-kassa vid uteblivet deltagande i LO-demonstration</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BBzMkqqr862bqvP5cLmxLB">
            Interpellation 2004/05:505 av Carl B Hamilton (fp) till statsrådet
            Hans Karlsson om indragen a-kassa vid uteblivet deltagande i LO-demonstration
          </p>
        </div>
        <div type="ipqSubmissionInfo">
          <p xml:id="i-LE8hfhSffNWikDrKaiBgBE">
            den 31 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QWjBWSrFcdfNhajhjNDkEt">
            Myndigheten Arbetsförmedlingen i Nyköping tvingade i ett brev
            den 28 februari 2005 arbetslösa att delta i LO:s demonstration
            med hotet om indragen a-kassa. Är arbetsförmedlingens i Nyköping
            agerande bara en olycklig enskildhet, en slump?
          </p>
          <p xml:id="i-FMsdYk4TRZsR7328vRpBAP">
            Så har arbetslivsministern Hans Karlsson, Byggnads ordförande
            och Ams generaldirektör beskrivit händelsen. Riksdagen måste gå
            till botten med denna skandal, och i ett första steg bör regeringen
            genom utredningar, initiativ och andra åtgärder redovisa vad den
            gör åt sammanblandningen av Ams och LO, och deras kultur av gemensam
            och hotfull utpressning av arbetslösa.
          </p>
          <p xml:id="i-7u2HtErzXSDYbtMonkPipE">
            År 1940 lade Socialdemokraterna ned Arbetslöshetskommissonen,
            AK. Den myndigheten ersattes med Statens arbetsmarknadskommission,
            AMK, som senare permanentades och blev Arbetsmarknadsverket @
            dagens Ams. Det uttalade syftet med den radikala omstöpningen
            var att skapa en ny myndighet som inte var ämbetsmanna- och regelstyrd
            som AK, utan som i stället skulle präglas av "administrativ flexibilitet
            och dynamik samt ideologisk enhetlighet" (Bo Rothstein, Den socialdemokratiska
            staten i reformer och förvaltning inom svensk arbetsmarknads-
            och skolpolitik, akademisk avhandling, 1986, s. 120).
          </p>
          <p xml:id="i-66nR243nhBx7WnrejtiMbA">
            Den ideologiska enhetligheten och informella styrningen skapades
            genom en mycket medveten rekryteringspolitik och styrelsesammansättning.
            Verksstyrelsen bemannades korporativistiskt och majoritet gavs
            till fackliga företrädare. Man slog fast att personalrekryteringen
            "inte skulle uppställa några bestämda formella kompetenskrav"
            (SOU 1946@51:44, enligt Rothstein s. 138). I stället plockades
            aktivister från arbetarrörelsen in i mycket hög utsträckning @
            "andelen fackföreningsfolk kunde skifta från ca 15 procent till
            hälften under olika år" (Rothstein s. 141).
          </p>
          <p xml:id="i-BEDnHoWsRau9xrgMxVp92e">
            Socialiseringen in i en socialdemokratisk ideologi befrämjades
            också med säregna befordringsvägar inom verket och "ideologiska
            sommarkurser" för de medarbetare som ledningen uppfattade som
            lämpliga för snabb karriär. Rothstein visar hur en intensiv dialog
            mellan LO-företrädare, statsråd och verksledning avhandlade enskilda
            tjänstetillsättningar. Socialdemokrater i Regeringskansliet tipsade
            om partikamrater som borde plockas in. Verksledningen vände sig
            till statsråd och fackliga ledare för att få förslag på personer
            att anställa.
          </p>
        </div>
        <div type="ipQuestion">
          <p xml:id="i-ABBBJhLn26AZTRepuHmLu1">
            Personalförsörjningen till Ams "kan till stor del karakteriseras
            som en speciell form av socialdemokratisk kaderrekrytering" sammanfattar
            Rothstein (s. 199). Regeringsutnämningarna av generaldirektörer
            i Ams och dess ursprung AMK talar samma tydliga språk. Alla har
            varit socialdemokrater
            <list rend="unordered">
              <item>
                Arthur Thomson 1940@1946, socialdemokratisk riksdagsledamot
              </item>
              <item>
                Karl Johan Olsson 1946@1948, socialdemokratisk riksdagsledamot
              </item>
              <item>
                Gustav Vahlberg 1948@1957, vice ordförande i LO
              </item>
              <item>
                Bertil Olsson 1957@1972, socialdemokrat
              </item>
              <item>
                Bertil Rehnberg 1973@1983, socialdemokrat
              </item>
              <item>
                Allan Larsson 1983@1989, socialdemokratiskt statsråd
              </item>
              <item>
                Göte Bernhardsson 1990@1997, socialdemokrat
              </item>
              <item>
                Bo Ringholm 1997@1999, socialdemokratiskt statsråd
              </item>
              <item>
                Anders L. Johansson 1999@, LO-medarbetare
              </item>
            </list>
          </p>
          <p xml:id="i-2qx7FbVCbJzHSqPkNMebx9">
            Arbetsmarknadsverket består i dag av Arbetsmarknadsstyrelsen,
            Ams, som är chefsmyndighet, 20 länsarbetsnämnder samt ca 325 arbetsförmedlingar.
            Totalt arbetar drygt 10 000 personer inom Arbetsmarknadsverket.
            Några data likt Rothsteins om upp till 50 % socialdemokrater bland
            dagens 10 000 anställda finns inte. Däremot kan man konstatera
            att de ledande organen är om möjligt mer dominerade av socialdemokratiska
            företrädare än tidigare. Min bedömning är att även lägre chefspositioner
            bemannas till upp emot 50 % av personer med nära koppling till
            socialdemokratin (se folkpartiets rapport Det socialdemokratiska
            AMS, publicerad den 23 mars 2005).
          </p>
          <p xml:id="i-816HmMchVZDzEQHCQTMYkC">
            Socialdemokraternas långa regeringsinnehav har skapat Amskulturen.
            Det är ur den som hot mot enskilda arbetslösa medborgare för att
            få dem att demonstrera för arbetarrörelsen har uppstått. En sådan
            kultur måste utraderas.
          </p>
          <p xml:id="i-8myKQQHcbbb48xNK3wenv7">
            Rothstein visade med sin avhandling 1986 hur Socialdemokraterna
            lyckades skapa en följsam myndighet med radikala metoder 1940
            @ det regelstyrda ämbetsmannaverket lades helt sonika ned. Han
            redogjorde också som kontrast för hur socialdemokratin misslyckande
            med att skapa en följsam byråkrati på skolans område. Där fick
            den regelstyrda ämbetsmannamyndigheten leva vidare och socialdemokratin
            misslyckades i att få grepp om skolans utveckling.
          </p>
          <p xml:id="i-5PS8PtjJya9HBNLxa944ux">
            Man får anta att Göran Persson tog starkt intryck av den analysen.
            Som skolminister gjorde han 1991 samma sak på skolans område som
            hade skett på arbetsmarknadens ett halvt sekel tidigare @ den
            gamla myndighetsstrukturen lades radikalt ned.
          </p>
          <p xml:id="i-A9YxYfx2KhjgvWaf1F8NSb">
            Med denna politisering av ämbetsverken har socialdemokratin ställt
            en kommande borgerlig regering inför en svår uppgift. Hur kan
            man reformera en myndighet där ideologiseringen är så starkt inympad
            och så skadlig?
          </p>
          <p xml:id="i-ThiDww7iKbv56V1faPmD6w">
            Ytligt betraktat kan man tycka att en nedläggning av Ams skulle
            vara att anamma den radikalt politiserande reformmetod och vilja
            att ha politiskt följsamma myndigheter som Socialdemokraterna
            och Göran Persson gjort till sin. Men tvärtom vill Folkpartiet
            ha självständiga myndigheter där tjänster tillsätts efter kompetens,
            inte efter partibok. En ideologiskt styrd myndighet som hotar
            enskilda medborgare hör inte hemma i ett liberalt samhälle. Andan
            på ett verk där idén med krav på deltagande i politiska demonstrationer
            kan uppstå är så sjuk att den inte kan botas.
          </p>
          <p xml:id="i-M9H4VdFfES3zQPYCp1PQb8">
            Min slutsats är att det inte går att reformera Ams. 65 år av
            sammanblandning av stat och parti kan inte utrotas med successiva
            reformer. Myndigheten måste läggas ned.
          </p>
          <p xml:id="i-X1LUMnbDfyqCaLb1G4y7Ri">
            Den statliga myndigheten Arbetsförmedlingen i Nyköping har i
            ett brev den 28 februari, undertecknat tillsammans med en företrädare
            för Byggnads avdelning 41, krävt av arbetslösa byggnadsarbetare
            att de @ om de inte ska förlora sin a-kassa @ måste resa med till
            Stockholm den 17 mars 2005 och vara med och "genomföra en manifestation
            för kollektivavtalets värde, där vi förutsätter att du deltar".
            Det är, skriver Arbetsförmedlingen och Byggnads, "obligatorisk
            närvaro. Uteblir du från denna träff förutsätter [vi] att du har
            full sysselsättning och inte längre vill vara aktuell sökande
            på Arbetsförmedlingen och därmed tas bort som sökande och din
            ersättning från A-kassa upphör".
          </p>
          <p xml:id="i-X4mLsDY8RLgztbEf443kZ">
            Arbetsförmedlingen hotade alltså arbetslösa med förlust av a-kassa
            om de inte vill demonstrera för Socialdemokraterna och LO. Denna
            sammanblandning av myndighetsutövning och särintresset LO:s kamp
            strider helt mot grundläggande liberala principer för ett demokratiskt
            samhälle.
          </p>
          <p xml:id="i-DDLtJQxtYX8xARh6nXfuoJ">
            Det inträffade bekräftar att järntriangeln Ams-LO-Socialdemokraterna
            har skapat en byråkrati som är stat i staten, tätt sammanvävd
            med regeringspartiet. Järntriangeln begår som synes övergrepp
            på enskilda och kränker deras integritet när man som i Nyköping
            kräver att människor ska demonstrera vid hot om ekonomiska repressalier.
          </p>
          <p xml:id="i-7ziE9KtG9mtygPTisqsibA">
            I valet 1998 röstade så mycket som 45 % av LO:s medlemmar på
            annat parti än Socialdemokraterna. I valet 2002 var motsvarande
            tal 38 %. I genomsnitt under perioden 1968 till 2002 stödde inte
            34 % av LO:s medlemmar Socialdemokraterna. Det finns en mycket
            stor minoritet LO-anslutna som i dag tvingas stödja och finansiera
            ett parti på vilket man inte lägger sin röst i de allmänna valen.
          </p>
          <p xml:id="i-6tGkrKZK5eQiv6GKfWUBqc">
            Frågor:
          </p>
          <p xml:id="i-QVeTqzBZGjT89WPFMNSdse">
            Vilka initiativ har statsrådet tagit för egen del och för Ams
            del, för att klarlägga omfattningen historiskt sett av den typ
            av händelse med hot om indragen a-kassa vid uteblivet deltagande
            i LO-demonstration som inträffade i Nyköpingsfallet? Vad är resultatet
            av Ams och regeringens utredningar?
          </p>
          <p xml:id="i-8EPYLfc88sPbd4yQijro92">
            Vilka initiativ har statsrådet tagit för att klarlägga omständigheterna
            vid detta speciella tillfälle med hot om indragen a-kassa vid
            uteblivet deltagande i LO-demonstration? Vad är resultatet av
            denna utredning?
          </p>
          <p xml:id="i-6XNaXi4Cswc4s532MYhDJF">
            Vilka korrigerande förändringar avser statsrådet att vidta inom
            AMV och Ams för att en liknande händelse med indragen a-kassa
            vid uteblivet deltagande i LO-demonstration inte ska inträffa
            igen?
          </p>
        </div>
      </div>
    </body>
  </text>
</TEI>
