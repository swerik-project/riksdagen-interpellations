<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0208">
  <teiHeader>
    <fileDesc>
      <titleStmt>
        <title>livslångt lärande</title>
        <author>Andersson, Margareta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>livslångt lärande till statsrådet Hans Karlsson om livslångt lärande</title>
          <idno type="rdwebb">GS10208</idno>
          <ref type="dokument_url_text">http://data.riksdagen.se/dokument/GS10208/text</ref>
          <ref type="dokument_url_html">http://data.riksdagen.se/dokument/GS10208</ref>
          <ref type="dokumentstatus_url_xml">http://data.riksdagen.se/dokumentstatus/GS10208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-97ancH8vcZWM84VcKVCDX7</idno>
            <persName>Margareta Andersson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PyYamEMinBBxfi5nDxXLKC">
          <date when="2004-11-26"/>
        </correspAction>
        <correspAction type="sent" xml:id="i-PFPQxr96jSvjVUwy5e8dvC" corresp="i-97ancH8vcZWM84VcKVCDX7">
          <date when="2004-11-26"/>
        </correspAction>
        <correspAction type="answered" xml:id="i-Vukw8FjRQoArMfdRnHysTS">
          <date when="2005-01-18"/>
        </correspAction>
        <correspAction type="received" xml:id="i-8ZsABmtbZsZJK2ij7iGQ1E" corresp="i-WMD43YDAt2Efk5C5qFXnaQ">
          <date when="2004-11-26"/>
        </correspAction>
        <correspAction type="answered" xml:id="i-TnGgYNYbxpnz1QjrJch4RV" corresp="i-HxcQkHC9fDSzkJWgvdhDEF">
          <date when="2005-01-18"/>
        </correspAction>
        <correspContext corresp="i-TnGgYNYbxpnz1QjrJch4RV">
          <ref type="record" target="prot-200405--059">Riksdagens protokoll 2004/05:59 Tisdagen den 18 januari</ref>
          <ref type="recordSection" target="unsetDivId">18 § Svar på interpellation 2004/05:208 om livslångt lärande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SRh93ssjbzS7sRp6JgsCN3">
            Interpellation 2004/05:208 av Margareta Andersson (c) till statsrådet
            Hans Karlsson om livslångt lärande
          </p>
        </div>
        <div type="ipqSubmissionInfo">
          <p xml:id="i-79LA8ibVNCF4jPEg6z98mz">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EGMcVWaeFYFibY4bRRLtR">
            Sverige klarar sig bra i jämförelse med de flesta andra EU-länder
            när det gäller de flesta parametrar inom arbetsmarknadsområdet.
            Det är naturligtvis bra men det räcker inte för att möta framtidens
            krav på arbetsmarknaden.
          </p>
          <p xml:id="i-6my1t2fqSL2Z4PC6zDbkXL">
            En åldrande befolkning är en utmaning för hur vi ska kunna upprätthålla
            en servicenivå för alla som känns acceptabel. Om inget görs för
            att få människor att arbeta längre än i dag kommer det att bli
            stor brist på arbetskraft inom en ganska snar framtid. Det finns
            inte en lösning på det här problemet utan många. Det kan gälla
            arbetskraftsinvandring, bättre integrering av flyktingar och invandrare
            och ett livslångt lärande.
          </p>
          <p xml:id="i-DNLxS44E2G8etN7EFwS6ay">
            I Wim Koks rapport om en översyn av Lissabonstrategin tar man
            upp frågan om det livslånga lärandet som en viktig faktor för
            att Europas konkurrenskraft i världen ska förbättras. Den äldre
            arbetskraftens deltagande i arbetslivet är av "fundamental betydelse"
            sägs i rapporten. Livslångt lärande är inte en lyx utan en nödvändighet.
          </p>
          <p xml:id="i-RHoWZjrSYMqq5DR55pNUDK">
            Det samhälle vi lever i förändras ständigt. Arbetslivet har också
            förändrats och i dag ställs nya och annorlunda krav på vad man
            ska kunna. I dag har vi ett kunskapssamhälle där arbetslivet och
            samhället ställer krav på att människor ska lära nytt och lära
            flera gånger om i livet. Man har inte en anställning hela livet
            längre. Alltfler korttidsanställningar och det faktum att människor
            byter arbete flera gånger under en tioårsperiod är mer regel än
            undantag på dagens arbetsmarknad. En del människor måste helt
            enkelt omskola sig för att över huvud taget kunna stanna kvar
            på arbetsmarknaden.
          </p>
          <p xml:id="i-3FKwMJcUcYB5wE1NCYfWZj">
            I Sverige finns utbildning för de unga och även en bit upp i
            åldrarna i samhällets regi. Reglerna har förändrats så att man
            kan få studiemedel upp till 50 års ålder men för dem som är ännu
            lite äldre finns inga sådana möjligheter trots att man kanske
            har både tio och femton år kvar till pensioneringen och att man
            både vill och kan arbeta för hälsans skull men inte har rätt utbildning.
            Företagen står för en stor del av vidareutbildning av sina anställda,
            men det gäller inte för arbetslösa eller för dem som vill byta
            arbete.
          </p>
          <p xml:id="i-4zLbMKnCbCGCDLfBPYMt41">
            Den enskilde uppmuntras inte heller ekonomiskt att ta ansvar
            för sin egen utveckling på arbetsmarknadsområdet, utan regeringen
            uppmuntrar till bidragsberoende även på detta område. CSN:s återbetalningssystem
            medför att många inte har råd att utbilda sig längre. I stället
            för att vidareutbilda sig, och därmed drabbas av höga återbetalningskostnader,
            kommer människor kanske att bli av med sina arbeten eller fortsätta
            arbeta med något som man vantrivs med. Centerpartiet förespråkar
            ett individuellt kompetenssparande där individen själv tar ansvar
            och ges möjlighet att spara för sin egen utbildning och utveckling.
            Det skulle såväl arbetsgivare och samhället som individen själv
            tjäna på.
          </p>
        </div>
        <div type="ipQuestion">
          <p xml:id="i-C6tdPVu8KqNQHdvtQYKp6k">
            I regeringens budget för 2005 kan vi tyvärr konstatera att de
            6 miljarder som samlats på hög för att skattevägen gynna löntagares
            och egenföretagares möjlighet till individuellt kompetenssparande
            har skrotats. Regeringen tar uppenbarligen inte det livslånga
            lärandet på allvar. I stället sviker man de människor som hade
            velat och kunnat förlänga tiden i arbetslivet genom ett individuellt
            kompetenssparande.
            <list rend="unordered">
              <item>
                1.Vilka åtgärder avser ministern att vidta för att ekonomiskt
                uppmuntra människor att ta ett eget ansvar för arbete och försörjning
                i enlighet med både riksdagens vilja och Wim Koks rapport?
              </item>
              <item>
                2.Avser ministern att följa arbetet i andra EU-länder för att
                ta vara på goda exempel att förverkliga på den svenska arbetsmarknaden?
              </item>
            </list>
          </p>
        </div>
      </div>
    </body>
  </text>
</TEI>
