<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0067">
  <teiHeader>
    <fileDesc>
      <titleStmt>
        <title>Östersundsgarnisonen</title>
        <author>Larsson, Håkan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östersundsgarnisonen till försvarsminister Leni Björklund om Östersundsgarnisonen</title>
          <idno type="rdwebb">GS1067</idno>
          <ref type="dokument_url_text">http://data.riksdagen.se/dokument/GS1067/text</ref>
          <ref type="dokument_url_html">http://data.riksdagen.se/dokument/GS1067</ref>
          <ref type="dokumentstatus_url_xml">http://data.riksdagen.se/dokumentstatus/GS1067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <persName>Håkan Larsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8ALkpCA7VknJDoXprd1zha" corresp="i-XxqQtZTdHUTphXEbUJ35Ss">
          <date when="2004-10-21"/>
        </correspAction>
        <correspAction type="answered" xml:id="i-GfHwKyR8SHZbZiFeCkJXYQ">
          <date when="2004-11-11"/>
        </correspAction>
        <correspAction type="received" xml:id="i-LTEeCgzWai951DFkx4cV9A" corresp="i-CcdZckB2ErC625pmVtogZg">
          <date when="2004-10-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9kZugwwi6sshxoj9vfoeRV">
            Interpellation 2004/05:67 av Håkan Larsson (c) till försvarsminister
            Leni Björklund om Östersundsgarnisonen
          </p>
        </div>
        <div type="ipqSubmissionInfo">
          <p xml:id="i-3D7C5PzJSEW8djtxej5CnN">
            den 21 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MVMPcpEWf9z9bG8vKXvyGP">
            Av propositionen Vårt framtida försvar (prop. 2004/05:5) framgår
            att regeringen förespråkar en nedläggning av hela Östersundsgarnisonen.
            Skulle förslaget bli verklighet innebär detta ett hårt slag mot
            arbetsmarknaden i Jämtlands län. Det handlar om närmare 1 500
            arbetstillfällen direkt i Försvarsmakten och mer än det dubbla
            om den indirekta sysselsättningen räknas in. Den största statliga
            nedläggningen i historien skulle drabba ett glesbygdslän med endast
            127 000 invånare.
          </p>
          <p xml:id="i-DSH7RWfn1CdhKmoXxGvNKc">
            Obegripligt nog har inget hållbart ekonomiskt eller regionalpolitiskt
            underlag för regeringens ställningstagande till Östersundsgarnisonen
            ännu presenterats. Inte heller finns några beräkningar i underlagsmaterialet
            från Arbetsgruppen Grundorganisation (AG GRO), som visar att en
            nedläggning skulle vara ekonomiskt motiverad. Detta trots att
            regeringen själv tidigare i sina direktiv uttalat att målsättningen
            är att skapa sammanhållna och rationella garnisoner, samt att
            regionalpolitiska hänsyn ska tas. I Östersund finns redan i dag
            en väl fungerande och effektiv garnison och här har sysselsättningen
            inom Försvarsmakten stor betydelse för arbetsmarknaden.
          </p>
          <p xml:id="i-EnuHu5B3nsuvLDTBiSrLZi">
            Enligt beräkningar som har gjorts inom Östersundsgarnisonen och
            vid Östersunds kommun, beräkningar som också har presenterats
            för Försvarsdepartementet, skulle den årliga kostnaden bli ungefär
            350 miljoner kronor lägre att behålla F 4, I 5 och de militära
            skolorna i Östersund i förhållande till föreliggande förslag i
            propositionen. En sådan lösning innebär också, enligt dessa beräkningar,
            lägre investeringar för Försvarsmakten på ungefär 500 miljoner
            kronor under de närmaste två åren. Initierade bedömare anser för
            övrigt att summorna är lågt räknade, eftersom flytt- och omställningskostnader
            inte fullt ut finns med.
          </p>
          <p xml:id="i-GFwzuoMNvhzX56GETDpD4e">
            Det framstår exempelvis som huvudlöst att lägga ned Arméns Tekniska
            Skola (ATS) och övriga militära skolor i Östersund, vilka tillsammans
            utgör en toppmodern utbildningsanläggning i nära anslutning till
            Mitthögskolan (blivande Mittuniversitetet). ATS anses vara en
            av Europas bästa utbildningsplattformar för teknisk utbildning.
            Här har stora summor skattemedel investerats under de senaste
            20 åren, bara kostnaden för etableringen av ATS 1984 var 500 miljoner
            kronor i dåtidens penningvärde. Men nu vill regeringen i ett slag
            rasera vad som investerats i Östersund för att i stället bygga
            upp samma verksamhet i Halmstad. Som skäl för Halmstad anges att
            man vill skapa bärkraftiga garnisoner @ som redan finns i Östersund!
          </p>
          <p xml:id="i-8NyTqgKnhfQTq6UraaPRiX">
            Eftersom ett huvudsyfte med det kommande försvarsbeslutet ska
            vara att göra besparingar i Försvarsmaktens budget är det uppseendeväckande
            att inget underlag har presenterats som visar på att en nedläggning
            av Östersundsgarnisonen skulle vara ekonomiskt betingad. Tvärtom
            tyder alla hittills tillgängliga fakta på att förslaget i propositionen
            skulle innebära stora kostnader för Försvarsmakten, och därmed
            skattebetalarna.
          </p>
        </div>
        <div type="ipQuestion">
          <p xml:id="i-XgiSnxgrnCKq3KTL6xe2Zp">
            Jag vill mot den här bakgrunden ställa följande frågor till försvarsministern:
            <list rend="unordered">
              <item>
                1. Vilka åtgärder avser ministern att vidta för att offentliggöra
                motiven för regeringens förslag att lägga ned den väl fungerande
                garnisonen i Östersund?
              </item>
              <item>
                2. Hur förklarar ministern att sådant material hittills inte
                har offentliggjorts trots att regeringen lagt sitt förslag?
              </item>
              <item>
                3. Vilka regionalpolitiska hänsyn har ministern vägt in i utformandet
                av försvarspropositionen?
              </item>
            </list>
          </p>
        </div>
      </div>
    </body>
  </text>
</TEI>
