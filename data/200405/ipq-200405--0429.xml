<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0429">
  <teiHeader>
    <fileDesc>
      <titleStmt>
        <title>stopplagens konsekvenser </title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stopplagens konsekvenser  till statsrådet Ylva Johansson om stopplagens konsekvenser </title>
          <idno type="rdwebb">GS10429</idno>
          <ref type="dokument_url_text">http://data.riksdagen.se/dokument/GS10429/text</ref>
          <ref type="dokument_url_html">http://data.riksdagen.se/dokument/GS10429</ref>
          <ref type="dokumentstatus_url_xml">http://data.riksdagen.se/dokumentstatus/GS10429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PWXhtdWSkuVKPH9Ec3ZL97" corresp="i-SKjAmNScZ7eZ3a8Xy1J8hs">
          <date when="2005-02-28"/>
        </correspAction>
        <correspAction type="received" xml:id="i-MXLEBKEsxRRHKxTUwrpNQh" corresp="i-SZKUTdtCrCo58yNCQsH76">
          <date when="2005-03-01"/>
        </correspAction>
        <correspAction type="answered" xml:id="i-Cq8o3YH3Z57MGzLKkij9ts" corresp="i-SZKUTdtCrCo58yNCQsH76">
          <date when="2005-04-14"/>
        </correspAction>
        <correspContext corresp="i-Cq8o3YH3Z57MGzLKkij9ts">
          <ref type="record" target="prot-200405--105">Riksdagens protokoll 2004/05:105 Torsdagen den 14 april</ref>
          <ref type="recordSection" target="unsetDivId">9 § Svar på interpellation 2004/05:429 om stopplagens konsekvenser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RKYnThJe7AXHn2CVMUve4Z">
            Interpellation 2004/05:429 av Maria Larsson (kd) till statsrådet
            Ylva Johansson om stopplagens konsekvenser
          </p>
        </div>
        <div type="ipqSubmissionInfo">
          <p xml:id="i-SUFoLce4HKje5WoYaXCS2i">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ks578wdYSBDyYPnWv6pVUo">
            Enligt regeringens senaste besked kan en proposition om stopplagen,
            som stoppar privata entreprenörer med vinstintresse från att driva
            sjukhus, föreläggas riksdagen i slutet av mars. Det är fortfarande
            inte helt klart vad den kommande lagen i detalj kommer att innehålla
            för krav, trots att regeringens beredning pågått under flera år.
          </p>
          <p xml:id="i-TeauD4q3CcYkmtTCYR9CLx">
            Såvitt känt kommer dock propositionen innehålla dels ett krav
            på att vinst från sjukhusvård ska återinvesteras i den egna verksamheten.
            Dels att så kallad blandfinansiering förbjuds, vilket innebär
            att privat finansierad vård inte tillåts vid sjukhus som ger offentlig
            vård. Om den kommande lagstiftningen innehåller dessa krav riskerar
            det att få allvarliga konsekvenser för svensk hälso- och sjukvård.
          </p>
          <p xml:id="i-VX4xZxbzdoswknwrUgYM72">
            De regelverk som vården styrs av måste vara öppna nog att släppa
            fram förnyelse och effektivitet. En vård och omsorg som inte tvekar
            att utnyttja flera olika utförare har bäst förutsättningar att
            välkomna och underlätta positiv förändring. Den politiska uppgiften
            borde handla om att tillhandahålla alternativ och låta patienterna
            välja.
          </p>
          <p xml:id="i-7vdR5Em3K54FcknFJmjdLU">
            Fack och profession har gett uttryck för mycket stark kritik
            mot regeringens planer på en ny stopplag. Den andra stopplagen
            kommer att ytterligare strypa tillgången på vård. Det blir svårare
            för vårdbehövande att nå fram till vården. Detta leder till en
            otrygghet och de patienter som inte får vård tvingas därför söka
            sig till privata alternativ och finansiera sin vård på egen hand.
            På så sätt införs ett system med individuella försäkringslösningar
            bakvägen.
          </p>
          <p xml:id="i-3PQyjbrWGZKpf1zEcym7LZ">
            Frågan är om regeringen har klart för sig vilka risker som en
            stopplag medför. Tre aspekter på den kommande stopplagstiftningen
            kan ses som särskilt allvarliga:
          </p>
          <p xml:id="i-VCFr3K8vbt1Myg7V6XN4PK">
            1. Var finns den samhällsekonomiska analysen bakom planerna på
            att införa en stopplag? Om vård på entreprenad förbjuds kommer
            det sannolikt innebära att erfarenheter och vunnen effektivitet
            går förlorade. I en tid när jakten på effektivitet och högre produktivitet
            är större än någonsin inom hälso- och sjukvården kan detta vara
            förödande.
          </p>
          <p xml:id="i-WmFFp4mZPuE2hNfTvBAho7">
            2. Kan en fungerande nationell vårdgaranti genomföras om en stopplag
            finns på plats? En stopplag kan komma att minska utbudet av sjukvård
            i landet. Vad kommer hända med S:t Görans sjukhus, Lundby sjukhus,
            sjukhusen i Säffle och Kristinehamn, Simrishamns sjukhus och Spenshults
            sjukhus? Har regeringen försäkrat sig om att verksamheterna som
            finns på dessa sjukhus fortsätter att finnas till i landstingens
            regi och i nuvarande omfattning även efter att en stopplagstiftning
            är på plats?
          </p>
          <p xml:id="i-7Tw5WXcwp5Rp7DZk88S4Gv">
            3. De nya sjuklönereglerna från årsskiftet innebär att alla arbetsgivare
            måste betala 15 % av den anställdes sjukpenning från den 15:e
            sjukdagen. Det uttalade syftet är att skapa incitament för arbetsgivarna
            att vidta åtgärder för att minska de långa sjukskrivningarna.
            Redan innan de nya sjuklönereglerna infördes hade företagen begränsade
            möjligheter att ta ansvar för de anställdas behov av sjukvård.
            Vad får en stopplag för konsekvenser för företagens möjligheter
            att betala för snabbare vård och därigenom få ett snabbare resultat?
            Risken är att den samordnade rehabiliteringen riskerar att fördröjas
            än mer.
          </p>
          <p xml:id="i-8McEP3rj51uBnqwMDthBBN">
            Med anledning av ovanstående vill jag fråga statsrådet:
          </p>
          <p xml:id="i-XiNdHpcSCLbMj8gZNAxKUu">
            Vilka samhällsekonomiska analyser har statsrådet låtit göra med
            anledning av ett införande av stopplagen?
          </p>
          <p xml:id="i-CWuaSmPrKKpf5WRetkXBH9">
            Har statsrådet gjort någon analys av huruvida löftet om en nationell
            vårdgaranti kan komma att påverkas om utbudet av hälso- och sjukvård
            minskar till följd av stopplagstiftningen?
          </p>
          <p xml:id="i-JwaETqVXRx8WR4dRJwF91n">
            Har statsrådet bedömt att stopplagen inte kommer försvåra för
            de arbetsgivare som vill betala för en samordnad rehabilitering?
          </p>
        </div>
      </div>
    </body>
  </text>
</TEI>
