<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0634">
  <teiHeader>
    <fileDesc>
      <titleStmt>
        <title>användandet av försvarets helikoptrar</title>
        <author>Magnusson, Cecilia (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>användandet av försvarets helikoptrar till försvarsminister Leni Björklund om användandet av försvarets helikoptrar</title>
          <idno type="rdwebb">GS10634</idno>
          <ref type="dokument_url_text">http://data.riksdagen.se/dokument/GS10634/text</ref>
          <ref type="dokument_url_html">http://data.riksdagen.se/dokument/GS10634</ref>
          <ref type="dokumentstatus_url_xml">http://data.riksdagen.se/dokumentstatus/GS10634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <persName>Cecilia Magnusson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-wJbmFq3DGguMBXuXJ8z7q" corresp="i-Evjo9hsKrPvb3KMyegAipb">
          <date when="2005-05-23"/>
        </correspAction>
        <correspAction type="received" xml:id="i-STMKeSH66bFDZ381k5p29a" corresp="i-CcdZckB2ErC625pmVtogZg">
          <date when="2005-05-24"/>
        </correspAction>
        <correspAction type="answered" xml:id="i-SgwAtpSFhJcGaMBbizHvba" corresp="i-CcdZckB2ErC625pmVtogZg">
          <date when="2005-06-09"/>
        </correspAction>
        <correspContext corresp="i-SgwAtpSFhJcGaMBbizHvba">
          <ref type="record" target="prot-200405--136">Riksdagens protokoll 2004/05:136 Torsdagen den 9 juni</ref>
          <ref type="recordSection" target="unsetDivId">4 § Svar på interpellation 2004/05:634 om användandet av försvarets helikoptrar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4kJRC2NP9bnfiAiU1aNKeb">
            Interpellation 2004/05:634 av Cecilia Magnusson (m) till försvarsminister
            Leni Björklund om användandet av försvarets helikoptrar
          </p>
        </div>
        <div type="ipqSubmissionInfo">
          <p xml:id="i-2ZDeJCJXfYVnUXY7WjQsmP">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-58SEzcWvh7BpSDVsTn66CE">
            De helikoptrar med räddningskapacitet som i dag är organiserade
            inom Försvarsmakten är en betydelsefull resurs för hela samhället.
            Framför allt förknippas de med sjöräddning men kan även utföra
            en mängd andra uppgifter så som sjuktransporter, understöd till
            kommunal räddningstjänst, bekämpa skogsbränder, understödja Kustbevakningen
            inom både bevakning och miljöräddningsoperationer eller transportera
            polisens nationella insatsstyrka, för att bara nämna ett par områden.
          </p>
          <p xml:id="i-J54U1uofGErSmgzVm5GNYH">
            Det finns ett brett samförstånd mellan berörda myndigheter om
            det stora behovet av räddningshelikoptrar i samhället. Frågan
            är bara hur tillgången ska säkras och finansieras.
          </p>
          <p xml:id="i-43s4DoHmjE22cDD9UAhaZP">
            När försvaret nu drar sig tillbaka och omgrupperar sina helikoptrar
            som en följd av det nyligen fattade försvarsbeslutet uppstår brister
            i samhällets räddningsorganisation. Bland annat begränsas den
            luftburna sjöräddningen i Stockholms och Västsveriges skärgårdar
            samt fjällräddningen i Jämtland.
          </p>
          <p xml:id="i-51q1dc9VFA9sb9Z71DTyPL">
            I det senaste försvarsbeslutet har helikopterverksamheten med
            sjöräddningskapacitet fokuserats till Ronneby i anslutning till
            marinens huvudbas i Karlskrona, vilket innebär för stort avstånd
            för effektiva insatser på västkusten och i Stockholms skärgård.
            Samtidigt som helikopterverksamheten koncentreras och dras tillbaka
            från både Berga i Stockholm och Säve i Göteborg håller Försvarsmakten
            på att upphandla nya helikoptrar med räddningskapacitet. Det handlar
            om ett trettiotal helikoptrar och 10 miljarder kronor fram till
            2009. Det innebär en fördubbling av försvarets helikopterresurser.
            Men det är bara en tredjedel av dessa som kommer att ha sjöräddningskapacitet.
            För att möta de behov av sjöräddning som finns längs Sveriges
            långa kuster med omfattande nytto- och fritidstrafik borde fler
            helikoptrar och helikopterbesättningar utrustas och utbildas för
            sjöräddning.
          </p>
          <p xml:id="i-TA9qFY92NduuzAt7HpcfG4">
            Samtidigt som försvaret skaffar nya helikoptrar har Sjöfartsverket
            som ansvarar för sjöräddningen kommit fram till att det finns
            ett behov att upphandla sjöräddningstjänster av privata entreprenörer
            för att täcka behovet runt både Stockholm och Göteborg när försvaret
            drar ned. Kostnaden för att upphandla sjöräddningshelikoptrar
            bara i storstadsområdena beräknas bli ungefär 75 miljoner kronor
            per år. Sjöräddning på entreprenad finns redan i Visby och Sundsvall.
            Jag har i princip inget emot upphandling men det är ett slöseri
            med resurser när Försvarsmakten har kapacitet men inte möjlighet
            att använda dem i samhällets tjänst.
          </p>
          <p xml:id="i-P6h9kb1Ei8R1RjYKVZegxK">
            Försvarets helikoptrar kommer att fortsätta att stå till förfogande
            tills Sjöfartsverket har genomfört en upphandling, men de kommer
            att vara baserade i inlandet. På västkusten uppstår dessutom en
            lucka utan sjöräddningshelikoptrar under omgrupperingen. Avtalet
            för Säve flygplats är uppsagt från kommande årsskifte och man
            slutar flyga redan under hösten och en inflyttning på Såtenäs,
            långt in i landet, är inte möjlig förrän under 2006.
          </p>
          <p xml:id="i-3NSTxShpXWWompCnjRTJLb">
            Om försvarets helikopterkapacitet utnyttjas fullt ut och rustas
            även för sjöräddning finns det möjlighet för dem att bemanna fyra
            dygnetruntplatser med 15 minuters startberedskap. Resurserna som
            försvaret förfogar över skulle vara tillräckliga för att lösa
            både försvarets behov och de behov som övriga delar av samhället
            har. Men det saknas ett uppdrag till Försvarsmakten att bistå
            andra myndigheter och det är något som man behöver se över. Dagens
            situation innebär en onödig uppdelning av samhällets delar som
            kan undvikas med små förändringar för att åstadkomma mer samordning.
          </p>
          <p xml:id="i-MWb6Gp94xAcdgwGnucxfF1">
            Det behövs en långsiktig lösning som säkrar samhällets behov
            av helikopterkapacitet och att resurserna utnyttjas effektivt.
            Det är oansvarigt att inte ta till vara på den förmåga och de
            stora investeringar som redan finns inom försvaret när det gäller
            kompetens, material och människor. Dagens uppdelning med näst
            intill vattentäta skott mellan försvaret och det civila samhället
            är onödig och bidrar bara till högre kostnader och mindre säkerhet
            i samhället.
          </p>
        </div>
        <div type="ipQuestion">
          <p xml:id="i-155RbRxNP1FaBidqYb6CEr">
            Mina frågor till försvarsministern är följande:
            <list rend="unordered">
              <item>
                1. Vilka åtgärder avser försvarsministern att vidta för att skapa
                möjligheter till en större samordning mellan Försvarsmaktens helikopterresurser
                och det civila samhällets behov?
              </item>
              <item>
                2. Vilka åtgärder avser försvarsministern att vidta för att fler
                av försvarets nya helikoptrar ska rustas för att klara av att
                genomföra en större bredd av uppdrag, så som sjöräddning och understöd
                av andra myndigheter?
              </item>
            </list>
          </p>
        </div>
      </div>
    </body>
  </text>
</TEI>
