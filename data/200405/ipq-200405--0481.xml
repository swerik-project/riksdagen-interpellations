<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0481">
  <teiHeader>
    <fileDesc>
      <titleStmt>
        <title>värdefulla museisamlingar</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>värdefulla museisamlingar till utbildnings- och kulturminister Leif Pagrotsky om värdefulla museisamlingar</title>
          <idno type="rdwebb">GS10481</idno>
          <ref type="dokument_url_text">http://data.riksdagen.se/dokument/GS10481/text</ref>
          <ref type="dokument_url_html">http://data.riksdagen.se/dokument/GS10481</ref>
          <ref type="dokumentstatus_url_xml">http://data.riksdagen.se/dokumentstatus/GS10481</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HX3GKEV1ddXSxfF7uAnnfW" corresp="i-XcAqMe3ntVBboWUxqACfz">
          <date when="2005-03-18"/>
        </correspAction>
        <correspAction type="answered" xml:id="i-D9rDnD7CWbtgoVmkvbtTEq">
          <date when="2005-04-15"/>
        </correspAction>
        <correspAction type="received" xml:id="i-9rSi5V8M7CMU7chFh3rPWX" corresp="i-V19ff9MeDZhTGpv5xEprbu">
          <date when="2005-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NMNFUbjt9VfY9cpYqQkDZE">
            Interpellation 2004/05:481 av Gunnar Andrén (fp) till utbildnings-
            och kulturminister Leif Pagrotsky om värdefulla museisamlingar
          </p>
        </div>
        <div type="ipqSubmissionInfo">
          <p xml:id="i-4bT9iACPjn76FfsAtHrsCR">
            den 18 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8cB3b7ntePN5agrBm1TRGJ">
            Den 15 juni 2004 besvarade statsrådet Karlsson min interpellation
            2003/04:516 om underhåll av museisamlingars byggnader, ursprungligen
            ställd till dåvarande kulturministern.
          </p>
          <p xml:id="i-AaBJerD6PNEtGVPZLwajAT">
            Interpellationen tog sin utgångspunkt i bristande underhåll på
            museifastigheter i Norrtälje, inrymmande värdefulla föremål avsedda
            att visas för allmänheten.
          </p>
          <p xml:id="i-BgWi5khNzCovNnAvSwoBkg">
            Efter att åter ha besökt de två Norrtäljemuseerna samt under
            senaste halvåret ytterligare ett antal andra museer landet runt,
            inklusive fastigheter förvaltade av Statens fastighetsverk, finner
            jag skäl att ta upp frågan igen.
          </p>
          <p xml:id="i-5zRgYJdHT7sWVrvovLQNnD">
            Det sker både mot bakgrund av den stora risk som föreligger att
            värdefulla historiska föremål ska förstöras eller på andra sätt
            vara omöjliga att visa för allmänheten och att det föreligger
            möjligheter att bereda många yrkeskunniga @ men arbetslösa @ byggnadsarbetare,
            elinstallatörer, målare och andra hantverkare meningsfull sysselsättning
            för att kunna bistå museerna med bygg- och underhållstjänster
            som museerna eljest inte har råd att efterfråga trots ostridiga
            behov.
          </p>
          <p xml:id="i-Baae6istBsbCendSsdZGV7">
            Jag vill i sammanhanget särskilt nämna de problem av olika slag
            som Sveriges Teatermuseum arbetar med, gällande allt från katalogisering
            av stora mängder värdefulla fotografier till räddande från mögel
            av flerhundraåriga, oersättliga, teaterutensilier.
          </p>
          <p xml:id="i-R9F37TRzpvJoGRWbVJjzz">
            Till följd av hårda ekonomiska prioriteringar har underhållet
            av många fastigheter där historiskt värdefulla museiföremål förvaras
            i många fall blivit så eftersatt att föremålens fortbestånd inte
            med säkerhet kan garanteras.
          </p>
          <p xml:id="i-C2hoVKGthk9BKLeYrCkDW7">
            För att ta ett annat exempel, vill jag anföra att i den unika
            motorfabriken Pythagoras i Norrtälje saknas sådana byggnadsmässiga
            installationer att det i stora delar av fabriken är ogörligt att
            över huvud taget visa den produktionsmiljö som en gång fanns och
            som länsantikvarien i Stockholms län Jan-Bertil Schnell så utförligt
            dokumenterar i sin utredning (2001) Motorfabriken Pythagoras nu
            och i framtiden.
          </p>
          <p xml:id="i-dsPSks9GeqNd3bKngLJqR">
            Ett annat misshushållande med resurser utgörs av att museichefen,
            med akademisk museal utbildning, själv tvingas arbeta som byggnadsarbetare,
            med kalkning och andra hantverksgöromål, som vederbörande saknar
            yrkeserfarenhet av, detta till följd av bristande ekonomiska resurser
            att ens klara det nödvändigaste underhållet.
          </p>
          <p xml:id="i-YaWHtwJ7DYYYRvefjZwwg8">
            Ett annat exempel kan hämtas från Sveriges Teatermuseum där den
            för samlingarna ansvariga Inga Lewenhaupt på nämndens uppdrag
            tagit fram en omfattande vårdplan. För genomförandet saknas dock
            medel, inte bara pengar utan kanske än mer kunniga medarbetare.
            Också i medierna har för något år sedan det kulturarv som nu hotar
            förgöras genom bristande skötsel uppmärksammats.
          </p>
          <p xml:id="i-RJfy3ADgjBLbacoThZzaM6">
            Även om situationen varierar starkt mellan olika museer i landet
            finns det alltför många exempel på att kvalificerade medarbetare
            tvingas arbeta med uppgifter som bort utföras av andra, yrkessakkunniga,
            medan de själva tvingas ägna sig åt saker de inte har kunskap
            eller fallenhet för.
          </p>
          <p xml:id="i-NZKynZwsYxqUMQrTBehPad">
            Detta har ytterst med svårigheter att samordna insatserna mellan
            statliga Arbetsmarknadsverket och de oftast kommunalt ägda och
            styrda museerna.
          </p>
          <p xml:id="i-8PixikfFMCYH5x3eYx3DWX">
            Min fråga förra året mynnade ut i undran vilka åtgärder regeringen
            kan vidta för att bistå olika kulturbyggnader i vårt land med
            angeläget fastighetsunderhåll inom ramen för nuvarande anslag
            till Arbetsmarknadsverket. Frågan kom därmed att betraktas som
            en ren arbetsmarknadsåtgärd.
          </p>
          <p xml:id="i-9h7r4x4phRjjnnr1mVVEPq">
            Jag tvingas emellertid konstatera att någonting konkret inte
            hänt på detta område trots statsrådet Karlssons lovande svar den
            15 juni 2004.
          </p>
          <p xml:id="i-5d8BuxKdDvTCEHJzjFb21j">
            Jag vill därför fråga statsrådet och chefen för Kulturdepartementet
            följande:
          </p>
          <p xml:id="i-3FGLDCqaNPB5gsiSTaE92o">
            Vilka åtgärder kan och avser statsrådet att vidta för att förebygga
            att värdefulla kulturföremål förstörs eller förblir omöjliga att
            visa för allmänheten till följd av bristande resurser inom många
            museer och andra kulturinstitutioner såvitt avser såväl antikvarisk
            kunskap som eftersatt byggnadsunderhåll?
          </p>
        </div>
      </div>
    </body>
  </text>
</TEI>
