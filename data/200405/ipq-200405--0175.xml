<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0175">
  <teiHeader>
    <fileDesc>
      <titleStmt>
        <title>demensvården</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demensvården till statsrådet Ylva Johansson om demensvården</title>
          <idno type="rdwebb">GS10175</idno>
          <ref type="dokument_url_text">http://data.riksdagen.se/dokument/GS10175/text</ref>
          <ref type="dokument_url_html">http://data.riksdagen.se/dokument/GS10175</ref>
          <ref type="dokumentstatus_url_xml">http://data.riksdagen.se/dokumentstatus/GS10175</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Nzdy2hdv6w2i2aG2pdpSeb" corresp="i-WJM6edqhGfBK1ijhNxfgoj">
          <date when="2004-11-18"/>
        </correspAction>
        <correspAction type="received" xml:id="i-T4bV57yFekZkVoEfHdg7bq" corresp="i-SZKUTdtCrCo58yNCQsH76">
          <date when="2004-11-18"/>
        </correspAction>
        <correspAction type="answered" xml:id="i-AYM9QHBZmmHDM5C1xcSQFF" corresp="i-SZKUTdtCrCo58yNCQsH76">
          <date when="2004-12-17"/>
        </correspAction>
        <correspContext corresp="i-AYM9QHBZmmHDM5C1xcSQFF">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">7 § Svar på interpellation 2004/05:175 om demensvården</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PjREa2rBPLXtCefBogLaAX">
            Interpellation 2004/05:175 av Chatrine Pålsson (kd) till statsrådet
            Ylva Johansson om demensvården
          </p>
        </div>
        <div type="ipqSubmissionInfo">
          <p xml:id="i-UL87UngEeLF6SGBgdpGBX7">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FKnGadE39Heob8yuFVaxD3">
            Demenssjuka personer tillhör en av samhällets mest utsatta grupper
            med omfattande behov av vård och omsorg. Antalet demenssjuka i
            Sverige är omkring 139 000. Ungefär 24 000 personer insjuknar
            i demens varje år och nästan lika många avlider. Antalet demenssjuka
            kommer att öka, särskilt efter år 2020.
          </p>
          <p xml:id="i-MDsRrA4KYwKyEqXtXfc8LA">
            Kunskapen om denna patientgrupps behov är många gånger bristfällig.
            En demenssjuk patient är helt beroende av sina anhöriga och av
            vårdpersonalen. Att inte känna igen sina närmaste, eller sitt
            eget hem, att inte hitta ord för det man vill uttrycka och vara
            beroende av hjälp med det mest personliga innebär en stor utsatthet.
          </p>
          <p xml:id="i-7TqLSZZMWebrXyQvcZh2HH">
            Demenssjuka patienter får inte alltid den vård de har rätt till
            på grund av bristande resurser och avsaknad av kompetens. Det
            kan gälla bemötande, diagnos och medicinering. Av de äldre inom
            kommunernas särskilda boende kan så många som 70 % vara demenssjuka,
            och dessa saknar i alltför hög grad tillgång till medicinsk kompetens.
          </p>
          <p xml:id="i-2qVZD59u5wPKWVdGxsPNz3">
            Demenssjuka ska ges en individuellt anpassad information om sitt
            hälsotillstånd och om de metoder som står till buds för undersökning,
            vård och behandling. Bristande samordning av demensvården är tydlig
            liksom avsaknaden av fungerande och ansvarsfull vårdplanering
            och lyhördhet för patientens vård- och omsorgsbehov. Många äldre
            med demenssymtom får över huvud taget ingen utredning. Knappt
            två av tio behandlas för sin demens.
          </p>
          <p xml:id="i-G3zddwXaFSLccHvR8E1fbF">
            I dag är endast 4 % av personalen i äldreomsorgen legitimerade
            sjuksköterskor. När det gäller övrig vårdpersonal saknar 40 %
            av de anställda utbildning. Många har knapphändig kunskap om demens
            trots att ca 70 % av patienterna lider av denna sjukdom. Socialtjänstlagen
            kräver att den enskilde ska få bo på ett sätt som är anpassat
            efter hans eller hennes behov av särskilt stöd. Men tillgången
            till särskilda vårdboenden för demenssjuka personer är bristfällig
            i många kommuner. Ofta blandas demenssjuka med andra boende och
            vårdtagare på ett sätt som är negativt för alla.
          </p>
          <p xml:id="i-Xzw5FgPcnMUhYtt2oRGKvZ">
            Många demenssjuka vårdas i dag i hemmet av närstående. En kartläggning
            visar att 80 kommuner saknar medel och anställningsformer för
            anhörigvårdare och 60 kommuner saknar verktyg för att anhörigvårdarna
            ska kunna få välbehövlig ledighet. Utbildningen av anhörigvårdare
            är oftast dålig. Äldre och deras anhöriga ska kunna känna sig
            tryggt förvissade om att deras vård- och omsorgsbehov kan tillgodoses.
            Gällande lagstiftning och regelverk måste dock följas och tillräckliga
            resurser tillföras vården av de dementa. Tillskapandet av så kallade
            demensteam är en arbetsmetod som bör utvecklas.
          </p>
          <p xml:id="i-6pLwCymaM57afvZTKJ4VQQ">
            Tillgång till demensutredning kräver nära samverkan mellan landsting
            och kommun. Förutsättningarna för riksdagens beslut om vård av
            kroniska sjukdomstillstånd och hälso- och sjukvårdslagens absoluta
            krav på rätt till diagnos har inte fått det genomslag generellt
            i landet som förväntats. Det behövs bland annat fler utredningsplatser.
          </p>
          <p xml:id="i-Q7QkR37qbQcn72z1ipptAh">
            Den 15 oktober 2003 överlämnades departementspromemorian På väg
            mot en god demensvård @ Samhällets insatser för personer med demenssjukdomar
            och deras anhöriga till regeringen. I rapporten ges en mycket
            bra bild av tillståndet inom demensvården i landet och där föreslås
            även insatser för att förbättra och utveckla demensvården. Men
            konkreta åtgärder utifrån förslagen i departementspromemorian
            har ännu inte synts till.
          </p>
          <p xml:id="i-UEDYSrAeuKPuaZP1R2w2sV">
            I ett tidigare svar på en skriftlig fråga jag ställt i riksdagen
            (2003/04:1106) hänvisas till diskussioner mellan regeringen och
            företrädare för Svenska Kommunförbundet och Landstingsförbundet
            om möjligheterna att utveckla bland annat kvaliteten och tillgängligheten
            i vård och omsorg. Vidare sägs att Demensarbetsgruppens förslag
            bereds inom Socialdepartementet. Som ett led i utvecklingsarbetet
            finansierar Socialdepartementet, Landstingsförbundet och Svenska
            Kommunförbundet ett gemensamt projekt.
          </p>
          <p xml:id="i-9wkFgFE3fbARwAL5TB1Kzf">
            Enligt min mening räcker inte de här åtgärderna. Slutna diskussioner
            utan insyn som drar ut på tiden, långdragen beredning av betänkanden
            och nya utredningar är inte vad demenssjuka och deras anhöriga
            behöver.
          </p>
          <p xml:id="i-2WuREVxz6EJyF4hnSpgsuK">
            Med anledning av ovanstående vill jag fråga:
          </p>
          <p xml:id="i-Ho3nzEes8F8WeSbo3TVhVD">
            Avser statsrådet att vidta åtgärder så att riksdagens prioriteringsbeslut
            från 1997 efterlevs när det gäller vården av demenssjuka personer?
          </p>
          <p xml:id="i-PKsSkp1RBavv9eRS98MDNm">
            Avser statsrådet att vidta åtgärder för att alla demenssjuka
            personer ska få sitt sjukdomstillstånd utrett?
          </p>
          <p xml:id="i-4nbuNFRWcbpThYNK8HZc6A">
            Avser statsrådet att föreslå konkreta åtgärder i enlighet med
            förslagen i departementspromemorian På väg mot en god demensvård?
          </p>
        </div>
      </div>
    </body>
  </text>
</TEI>
