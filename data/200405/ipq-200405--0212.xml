<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0212">
  <teiHeader>
    <fileDesc>
      <titleStmt>
        <title>särskilda kurser för akademiker från andra länder</title>
        <author>Maria Narti, Ana (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>särskilda kurser för akademiker från andra länder till utbildnings- och kulturminister Leif Pagrotsky om särskilda kurser för akademiker från andra länder</title>
          <idno type="rdwebb">GS10212</idno>
          <ref type="dokument_url_text">http://data.riksdagen.se/dokument/GS10212/text</ref>
          <ref type="dokument_url_html">http://data.riksdagen.se/dokument/GS10212</ref>
          <ref type="dokumentstatus_url_xml">http://data.riksdagen.se/dokumentstatus/GS10212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CzChjvkzC8QycnD1P3h2Xp" corresp="i-4SAiMdwrEthd2M8z2yjtkv">
          <date when="2004-11-26"/>
        </correspAction>
        <correspAction type="answered" xml:id="i-XKB4FyntRx8rZhjC1tso6L">
          <date when="2004-12-14"/>
        </correspAction>
        <correspAction type="answered" xml:id="i-WXmDzDgEcVkJgp241HS4dG">
          <date when="2004-12-14"/>
        </correspAction>
        <correspAction type="received" xml:id="i-FCzyUmQGWaDSU4aovweko5" corresp="i-V19ff9MeDZhTGpv5xEprbu">
          <date when="2004-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ena74oxqbSG3piS3yMX5CB">
            Interpellation 2004/05:212 av Ana Maria Narti (fp) till utbildnings-
            och kulturminister Leif Pagrotsky om särskilda kurser för akademiker
            från andra länder
          </p>
        </div>
        <div type="ipqSubmissionInfo">
          <p xml:id="i-AUKZycZre6HJJWPfZpiGii">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QWt8uEGLPoBeJQezatJk7c">
            Integrationsverkets rapport 2003 räknar med 30 000 akademiker
            från andra länder som i dag antingen är arbetslösa eller arbetar
            långt under deras kvalifikationer, så kallade felsysselsatta.
            Samma rapport påpekar att alldeles för många högt utbildade personer
            fastnar mellan fem och elva terminer i utbildningar på grundskolenivå.
            Rapporten bevisar att de nuvarande formerna av vuxenutbildningen
            för invandrare är misslyckad.
          </p>
          <p xml:id="i-8t2Xv9iKQbopyJubayzyo8">
            Massan av utländska akademiker som länge har stått utanför egna
            yrken eller aldrig har fått kontakt med dem är stor. Nyanlända
            flyktingar kan vänta sig kanske ett bättre mottagande nu, när
            alla tidigare misslyckanden är uppenbara, men detta kommer att
            utgöra en relativt begränsad förbättring. Den svåraste ekvation
            som utbildningssystemet och arbetslivet tvingas lösa är just en
            snabb och effektiv yrkesrehabilitering av de som länge har missgynnats.
            Varje dag som går utan något hopp om en bättre framtid fördjupar
            dessa människors sociala och psykologiska kris och diskvalificerar
            dem ännu mer.
          </p>
          <p xml:id="i-HocX3pNCryfdhups4j9ebd">
            Kurserna i svenska som de flesta invandrare i dag har tillgång
            till, är långtifrån utformade efter akademikernas särskilda behov.
            Svenskundervisningen för akademiker måste erbjudas till redan
            väl utbildade människor från deras första dag som invånare i landet.
            Den som vill och kan lära sig svenska på mycket kort tid och den
            som ställer stora krav på sig själv ska få chanser att studera
            i egen takt, utan onödiga väntetider, utan att hindras av regler
            och poängberäkningar som försvårar kontakterna med högskolan,
            utan att tvingas in i en trög kollektiv inlärningsprocess.
          </p>
          <p xml:id="i-8ug3mK2AsrS2BQzyt4SgPg">
            Erfarenheten visar att de flesta invandrare som har börjat sina
            svenska liv under de senaste årtiondena inte har fått lära sig
            att någorlunda korrekt skriva på sitt nya vardagsspråk. Detta
            kan bero på den svaga träningen i skrivspråket som över huvud
            taget kännetecknar den svenska skolan. Bristen på träning i skriftliga
            färdigheter drabbar invandrarna hårt. Särskilda träningsprogram
            med betoning på skrivspråk och yrkesspråk bör alltså utformas.
          </p>
          <p xml:id="i-FghihrorDWioGX2asZp9wJ">
            Höstbudgeten 2002 anvisade 10 miljoner kronor per termin till
            teoretisk och praktisk utbildning vid universitet och högskolor
            för invandrare med utländsk högskoleutbildning, så kallad aspirantutbildning.
            De utbildningar som nu blev möjliga inom detta område har värde
            som begränsade experiment eftersom 10 miljoner kronor per studieår
            är lika med små grupper studerande och ett litet antal lärarinsatser.
            När nu de startade programmen började närma sig sitt slut @ programmen
            var avsedda att omfatta tre studieår @ kunde man konstatera att
            en del studenter inte fick fullfölja sin utbildning i brist på
            finansiering. Under en tid hade de haft tillgång till så kallat
            aktivitetsstöd från arbetsförmedlingarna för att på heltid ägna
            sig åt studier; mitt i studietiden har stödet dragits tillbaka
            och studenterna har fått uppmaningen att vända sig till CSN. De
            flesta av dem kunde inte göra det eftersom de redan var hårt skuldsatta
            eller hade passerat den åldersgräns vid vilken beviljande av studielån
            stoppas. I Malmö har högskolan fått löfte från länsarbetsnämnden
            om finansiering av 80 studieveckor men aspiranterna i Linköping
            fick inte samma möjligheter. Liknande oklarhet drabbar också de
            studerande samlade kring mycket positiva erfarenheter vid Invandrarakademien
            vid Borås högskola.
          </p>
          <p xml:id="i-YHo4Wp9qKd53TAKYi2oQMi">
            I de fall länsarbetsnämnderna kategoriskt vägrar förlängningar
            av stödet för arbetslösa akademiker, motiveras besluten med påståendet
            att dessa personer inte får erhålla bättre ekonomiska villkor
            än vanliga studenter. Men detta argument är ihåligt @ eftersom
            de berörda akademikerna redan har både studier och yrkeserfarenhet
            från hemländerna. Akademiker med examen och yrkeserfarenhet från
            Sverige behöver inte komplettera sina utbildningar under flera
            terminer.
          </p>
          <p xml:id="i-KhC5PmBXiqbfvqFx13e5A3">
            Finansieringens svårigheter har alltså två aspekter. Å ena sidan
            har universitet och högskolor svårt att finansiera systematiska
            och särskilt utformade utbildningar med tillräckligt många platser
            så länge som regleringsbrev och instruktioner inte tydligt prioriterar
            området och budgeten inte fastställer särskilda belopp för detta
            mål. Å andra sidan är studenternas möjligheter att på heltid ägna
            sig åt studier hotade av en osäker finansiering, framför allt
            för den som inte vågar eller får ta studielån.
          </p>
          <p xml:id="i-MfoQXphTRPhuiSFdNYRZco">
            Det är viktigt att arbetet med de kompletterande utbildningar
            vid Malmö högskola, Linköpings universitet, Invandrarakademien
            i Borås, Lärarhögskolan i Stockholm och Stockholms och Lunds universitet
            får fortsätta och utvecklas vidare @ inte bara därför att varje
            invandrad akademiker som får inträde i det svenska yrkeslivet
            är en direkt social, ekonomisk och politisk vinst för hela samhället,
            utan också därför att dessa kurser utgör en förebild, en symbol
            för lyckad integration av människor som bär med sig kultur från
            hela världen.
          </p>
        </div>
        <div type="ipQuestion">
          <p xml:id="i-rSuE9BRMd8iCocM9ZLXRp">
            Med utgångspunkt i den presenterade situationen vänder jag mig
            till utbildningsministern med följande frågor:
            <list rend="unordered">
              <item>
                Avser ministern att verka för att regleringsbrev och instruktioner
                för 2005 tar upp frågan om kompletteringskurser för akademiker
                från andra länder som i dag antingen är arbetslösa eller felsysselsatta?
              </item>
              <item>
                Kommer ministern att verka för att lösa frågan om finansieringen
                för sådana kurser i budgeten för högskolor och universitet kommande
                år?
              </item>
            </list>
          </p>
        </div>
      </div>
    </body>
  </text>
</TEI>
