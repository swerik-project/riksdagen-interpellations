<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0548">
  <teiHeader>
    <fileDesc>
      <titleStmt>
        <title>taltjänst</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>taltjänst till socialminister Berit Andnor om taltjänst</title>
          <idno type="rdwebb">GS10548</idno>
          <ref type="dokument_url_text">http://data.riksdagen.se/dokument/GS10548/text</ref>
          <ref type="dokument_url_html">http://data.riksdagen.se/dokument/GS10548</ref>
          <ref type="dokumentstatus_url_xml">http://data.riksdagen.se/dokumentstatus/GS10548</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HVPSHw6w5S6rYNEtrTiieY" corresp="i-WTCYyz27itjvuvffL1vZLi">
          <date when="2005-04-25"/>
        </correspAction>
        <correspAction type="received" xml:id="i-KNFjMSgshmaA6xMB4fDCis" corresp="i-LdbVtbdPx3MQxR6GEgCqax">
          <date when="2005-04-25"/>
        </correspAction>
        <correspAction type="answered" xml:id="i-VwnqVvWMQ15hzYGinMdJHh" corresp="i-LdbVtbdPx3MQxR6GEgCqax">
          <date when="2005-05-09"/>
        </correspAction>
        <correspContext corresp="i-VwnqVvWMQ15hzYGinMdJHh">
          <ref type="record" target="prot-200405--116">Riksdagens protokoll 2004/05:116 Måndagen den 9 maj</ref>
          <ref type="recordSection" target="unsetDivId">9 § Svar på interpellation 2004/05:548 om taltjänst</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BW1rmjY6XfSdkAXrF9grMn">
            Interpellation 2004/05:548 av Elina Linna (v) till socialminister
            Berit Andnor om taltjänst
          </p>
        </div>
        <div type="ipqSubmissionInfo">
          <p xml:id="i-SC7dA8xCgKMzSSVZNFKd4b">
            den 25 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VPFerrwwDYmAv43RaohcE9">
            I december 2004 ställde jag en fråga till socialministern angående
            taltjänst. Tyvärr var svaret inte så uttömmande som jag önskade
            varför det finns skäl att lyfta frågan för en debatt.
          </p>
          <p xml:id="i-ts4oAVQSh5xxRDd5Zkd7m">
            Behov av hjälpmedel är varierande beroende på funktionshindrets
            art och omfattning. Omgivningen och den enskildes önskningar är
            andra styrande faktorer vid utformandet av hjälpmedel. Det grundläggande
            syftet med ett hjälpmedel är att överbrygga de funktionsnedsättningar
            den enskilda har på grund av sitt funktionshinder. Verbal kommunikation
            är en mänsklig funktion som är oundgänglig för de flesta och möjligheten
            till att kunna kommunicera kan också vara föremål för ett funktionshinder.
            Det kan handla om röst-, tal- och språksvårigheter. Ett hjälpmedel
            för att överbrygga dessa kommunikativa hinder är taltjänst. Ett
            hjälpmedel som i mångt och mycket påminner om en tolktjänst.
          </p>
          <p xml:id="i-BSqTum58HNdeonVnxVf5JW">
            I propositionen 1994/95:100, budgetpropositionen för 1995, konstaterade
            regeringen att man var oroad över att trots en överenskommelse
            1990 med landstingen om utbyggnad av taltjänst så var uppbyggnadstakten
            utifrån ett riksperspektiv alltför långsam. År 2005 har det fortfarande
            inte skett någon utveckling på nästan tio år. Det är endast nio
            landsting som i dag har en möjlighet att erbjuda taltjänst. Vad
            som är intressant är att det som oroade regeringen 1994 ser dagens
            regering som en utveckling. Socialministern säger i sitt svar
            på den fråga jag ställde december 2004 "en viss utbyggnad har
            ändå skett fram till i dag när nio landsting har taltjänst". Detta
            anger socialministern i relation till att det 1996, då Socialstyrelsen
            gjorde sin uppföljning, fanns sex landsting som kunde erbjuda
            taltjänst. Enligt min mening borde en sådan minimal utveckling
            inte leda till minskad oro utan snarare tvärtom.
          </p>
          <p xml:id="i-K4ABQkA76caLdXL1d55H5e">
            I sitt svar på den tidigare av mig ställda frågan om taltjänst
            anför socialministern vidare att de som är i behov av taltjänst
            är en heterogen grupp som är svår att nå och att man inte vill
            föregå beredningen av LSS och hjälpmedelsutredningen. I det senare
            hänvisar socialministern också till den tekniska utvecklingen
            inom hjälpmedelsområdet.
          </p>
          <p xml:id="i-KxMzwn4AWeoGH8AbR9xnk5">
            Men när vi ser på vilka landsting som i dag saknar taltjänst
            finner vi bland annat Skåne. Region Skåne är ett av de största
            landstingen i Sverige och det är dessutom är tätbefolkat. Har
            de, trots detta, färre personer som är i behov av taltjänst än
            andra län? Det faller sig också naturligt att fråga sig om svårigheten
            att nå ut med information till de behövande just handlar om kommunikationsproblem
            vilket är taltjänstens primära syfte.
          </p>
          <p xml:id="i-762szS2GnvYmvQyfN7KgUc">
            När det gäller den tekniska utvecklingen ser jag en potential
            för bra hjälpmedel till många funktionshindrade samtidigt som
            jag ser en risk för en ökad tilltro till att tekniska innovationer
            kan lösa allt. När det gäller kommunikation handlar det till stor
            del om anpassning både efter person och efter situation, något
            som är väl känt att teknik har svårt att klara. Dessutom är det
            som socialministern säger en heterogen grupp som har behov av
            kommunikationsstöd och där vi kan tänka oss att tekniska hjälpmedel
            inte är att föredra.
          </p>
          <p xml:id="i-RBURfmzArPSFK3upMb7tuH">
            Kommunikation handlar om språk. Sverige är inte längre ett språkligt
            homogent land, om det nu någonsin varit det. Vi har funktionshindrade
            med olika språktillhörigheter som är i behov av taltjänst och
            vi har inte minst ett åtagande i relation till våra nationella
            minoriteter. Det betyder att vi inte bara behöver en utbyggnad
            av taltjänsten som sådan utan också behov av att anpassa den efter
            de olika språkliga och kulturella behov den funktionshindrade
            har.
          </p>
        </div>
        <div type="ipQuestion">
          <p xml:id="i-CVon9r7qZf3njd8sMfJYma">
            Mina frågor till socialministern är därför:
            <list rend="unordered">
              <item>
                1. Avser ministern att vidta några åtgärder så att taltjänst
                kan erbjudas i hela landet?
              </item>
              <item>
                2. Avser ministern att vidta några åtgärder för att säkra tillgången
                till taltjänst på andra språk än svenska?
              </item>
            </list>
          </p>
        </div>
      </div>
    </body>
  </text>
</TEI>
