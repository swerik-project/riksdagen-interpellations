<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0670">
  <teiHeader>
    <fileDesc>
      <titleStmt>
        <title>sjukskrivningar och förtidspensioneringar</title>
        <author>Könberg, Bo (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sjukskrivningar och förtidspensioneringar till statsrådet Hans Karlsson om sjukskrivningar och förtidspensioneringar</title>
          <idno type="rdwebb">GS10670</idno>
          <ref type="dokument_url_text">http://data.riksdagen.se/dokument/GS10670/text</ref>
          <ref type="dokument_url_html">http://data.riksdagen.se/dokument/GS10670</ref>
          <ref type="dokumentstatus_url_xml">http://data.riksdagen.se/dokumentstatus/GS10670</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <persName>Bo Könberg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GbxeYY8EqPuPg1FwtiEZJp" corresp="i-JZKa6caqdSKy8yhUyfEJeU">
          <date when="2005-05-23"/>
        </correspAction>
        <correspAction type="received" xml:id="i-4TM8d5MhTQ6u851YSrRbaR" corresp="i-WMD43YDAt2Efk5C5qFXnaQ">
          <date when="2005-05-24"/>
        </correspAction>
        <correspAction type="answered" xml:id="i-Nv9cJoKrKbNDctvLWkBRuo" corresp="i-WMD43YDAt2Efk5C5qFXnaQ">
          <date when="2005-06-08"/>
        </correspAction>
        <correspContext corresp="i-Nv9cJoKrKbNDctvLWkBRuo">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">22 § Svar på interpellation 2004/05:670 om sjukskrivningar och förtidspensioneringar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2UAuK38DSa9NUpCtpjt4st">
            Interpellation 2004/05:670 av Bo Könberg (fp) till statsrådet
            Hans Karlsson om sjukskrivningar och förtidspensioneringar
          </p>
        </div>
        <div type="ipqSubmissionInfo">
          <p xml:id="i-LEbxAH6bXXmspg2KRS8jfX">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xt53sNSZQYG4DpcTFhLMrj">
            Regeringen har satt upp som mål att sjukskrivningarna ska halveras
            samtidigt som förtidspensioneringarna i genomsnitt ska vara lägre
            för 2003@2008 än 2002. Det senare har beskrivits mer detaljerat
            som i genomsnitt upp till 64 200 nya förtidspensioneringar per
            år fram till 2008. Eftersom det hittills varit betydligt mer skulle
            det krävas att det blir betydligt mindre än 64 200 de närmaste
            åren. Nuvarande takt är 73 000 nya om året (summan för maj 2004@april
            2005). Det är dubbelt så mycket som genomsnittet för 1998@1999,
            när ökningen började på allvar.
          </p>
          <p xml:id="i-CCGEQxZeo1KVCwUz6uW1Ys">
            I sin iver att uppfylla regeringens sjukskrivningsmål arbetar
            Försäkringskassan hårt med att flytta över sjukskrivna till förtidspension.
            Det är särskilt oroande att alltfler yngre förtidspensioneras.
            På tio år har den samlade sjukfrånvaro- och förtidspensionsfrekvensen
            i åldern 35@54 år stigit med nästan 50 %. Mer än 40 % av förtidspensionärerna
            är under 50 år.
          </p>
          <p xml:id="i-DkUJ8D3bsSXbT662UQzjwj">
            En yngre förtidspensionär är förstås ett större bekymmer än en
            äldre, inte bara för statsbudgeten, utan framför allt för den
            förtidspensionerade. Samhällsekonomins förlust dämpas något av
            att förtidspensionerna inte följer med i löneutvecklingen, men
            detta lägger förstås sten på börda för förtidspensionären. Vid
            förtidspensionering får man 64 % av inkomsten. Efter 30 år kan
            ersättningen vara nere i 30 % av den lön man skulle ha haft med
            en rimlig löneutveckling. Följden blir att tusentals personer
            kommer att befinna sig i en fullständigt ohållbar ekonomisk situation
            om några decennier.
          </p>
          <p xml:id="i-185a2AEsC1qsXoopg8hQ6W">
            Ett annat sätt att beskriva de allt yngre förtidspensionärerna
            på samhällsnivå är de återstående ersättningsåren, alltså de sammanlagda
            åren till pension för alla förtidspensionärer. För 2002 var detta
            mått 5,2 miljoner år, 5,3 miljoner för 2003 och 5,7 miljoner för
            2004. Delat på 550 000 förtidspensionärer innebär detta i genomsnitt
            över tio återstående år per person. Då ska man ändå ha med i beräkningen
            att förtidspensioneringarna bland de äldre i arbetskraften minskar.
          </p>
          <p xml:id="i-T7NQP87NFzECi6u7cJAeaX">
            I budgetpropositionen i höstas konstaterades att långtidssjukskrivningarna
            och den åldrande arbetskraften kommer föra med sig att nivån på
            förtidspensioneringar kommer ligga fortsatt högt de närmaste åren.
            I klartext: Regeringens mål kommer inte att nås, inte ens i närheten.
            I vårpropositionen väljer regeringen att inte utvärdera detta
            mål.
          </p>
          <p xml:id="i-CVbcBEaYg1pMWB49VsVARA">
            Däremot står det i vårpropositionen att "målet att halvera sjukskrivningarna
            till 2008 är inom räckhåll". I medierna sprids nu en bild av att
            Socialdemokraterna kommer att lyckas nå sitt sjukskrivningsmål,
            genom att de sjukskrivna flyttas över till förtidspension. Detta
            skulle förstås vara illa nog, men sanningen är värre. Regeringen
            är inte ens i närheten av att halvera sjukskrivningarna.
          </p>
          <p xml:id="i-KWmiVq2nP3cJnX85m4Z2Nn">
            Regeringens mål är att summan av dagar med sjukfrånvaro, alltså
            inklusive sjuklönedagar och karensdagar, ska komma under 56,5
            miljoner för året juli 2007@juni 2008. Enligt prognoserna i vårpropositionen
            kommer enbart sjukpenningdagarna att bli 66,8 miljoner under 2007.
            Till detta kommer 10@15 miljoner karens- och sjuklönedagar. Ett
            halvår innan målet ska vara nått räknar alltså regeringen med
            att det överskrids med ca 40 %. På vilket sätt är målet inom räckhåll?
          </p>
          <p xml:id="i-BAdSxZ6CeL5QvY21gKJDN5">
            Försäkringskassan har nyligen publicerat en ny prognos, som anger
            att sjukskrivningsmålet kan nås med nöd och näppe. Men vid närmare
            granskning är prognosen snarare en förhoppning. Den utveckling
            som Försäkringskassan hittills har sett pekar inte på att målet
            kommer att nås.
          </p>
          <p xml:id="i-3dmzZVMyV56LBC9vixK9wa">
            Sammanfattningsvis lyckas regeringen inte med att halvera sjukskrivningarna.
            Däremot lyckas man dubblera förtidspensionerna.
          </p>
          <p xml:id="i-8r9Hnc3mvoqTYm185yWnwq">
            I rapporten Att förhindra och förkorta sjukfrånvaro från Riksförsäkringsverket
            (numera Försäkringskassan) konstateras att sjukförsäkringen behöver
            vara mer lik en vanlig försäkring för att kostnaderna ska hållas
            under kontroll. Man måste redan från början kontrollera om den
            försäkrade har rätt till ersättning. De länder som har låg sjukfrånvaro
            har tydliga riktlinjer för sjukskrivning, noggranna kontroller
            vid längre sjukskrivningar och avvikande läkarintyg, tidig läkarkontroll
            och tydligt fokus på rehabilitering och förebyggande insatser.
          </p>
          <p xml:id="i-VFerSjzNRHXWMgcHWCe9G4">
            Enligt en nyutkommen rapport från Försäkringskassan uppger nästan
            60 % av de sjukskrivna att de skulle kunna arbeta, åtminstone
            en del av sin normala arbetstid, om de i större utsträckning kunde
            påverka sin arbetssituation. Dessa människor har, enligt svensk
            lag, inte rätt att vara sjukskrivna på heltid. Det har man bara
            vid tillfällig sjukdom eller om man är för sjuk för att kunna
            utföra något vanligt förekommande arbete. Detta visar hur oerhört
            stort felutnyttjandet av den svenska sjukförsäkringen är.
          </p>
          <p xml:id="i-UaV6BGVBYhkQh2bxE6dvYT">
            I rapporten Alla behövs av Jan Edling @ rapporten som LO inte
            ville ge ut @ beskrivs ett mycket trist samband mellan arbetslöshet
            och förtidspensionering när man jämför landets kommuner. Sambandet
            är i det närmaste ett till ett, varje extra arbetslös ger också
            en extra förtidspensionär, även om det ser lite olika ut i olika
            delar av landet. I kommuner med låg arbetslöshet finns det ytterst
            få förtidspensionärer. Då är ändå den effekt som kan bero på ålder
            bortkompenserad. Man skulle kunna tro att effekten beror på att
            arbetena är tyngre i vissa kommuner, men det är tvärtom färre
            förtidspensionärer per arbetslös i skogskommunerna än i resten
            av landet.
          </p>
          <p xml:id="i-NcXCkLZWgq1M8exjMUftYN">
            Slutsatsen är självfallet inte att alla förtidspensionärer fuskar
            @ de allra flesta har nedsatt arbetsförmåga. Men det är ändå tydligt
            att arbetsmarknaden är en viktig faktor vid Försäkringskassans
            beslut om förtidspensionering. Det här handlar i stor utsträckning
            om människor med många år kvar till pensionering. De skulle kunna
            få ett nytt jobb om de flyttade, omskolade sig eller liknande,
            men i stället får de ersättning från Försäkringskassan. Även detta
            är ett exempel på ett stort överutnyttjande av sjukförsäkringen.
          </p>
          <p xml:id="i-8u4S9sQRzxahXowv18a4im">
            Folkpartiet har föreslagit nationella riktlinjer för sjukskrivning.
            I dag finns stora skillnader i sjukskrivningslängd över landet
            för samma sjukdomar. Socialstyrelsen har rapporterat att kvaliteten
            på läkarnas sjukintyg är mycket låg. Många läkare i primärvården
            anser att de själva har små möjligheter att påverka sjukskrivningarna.
            En vanlig uppfattning är att patienten själv avgör hur stor arbetsförmåga
            han eller hon har. Knappt 20 % av vårdcentralerna har någon form
            av dokumenterade rutiner för långtidssjukskrivning.
          </p>
          <p xml:id="i-Qc29ryzPJLhtiTkZtYJwuk">
            För att ytterligare höja kvaliteten på sjukintygen har vi föreslagit
            att sjukskrivningar granskas av en annan läkare än den som först
            sjukskrev, inom en månad efter att sjukskrivningen påbörjades.
          </p>
          <p xml:id="i-LmJPeqG9g41tpx4b81po18">
            Den läkare som utför granskningen ska vara knuten till Försäkringskassan
            och pröva både arbetsförmågan och behovet av rehabilitering. Den
            sjukskrivne ska vara garanterad att de rehabiliteringsinsatser
            som beslutas ska inledas inom en månad.
          </p>
          <p xml:id="i-5Hw7hxgqS7bsQHQnTbSvVW">
            Vi har föreslagit att läkarintyg ska krävas från den fjärde sjukdagen.
            Så är det till exempel i Tyskland, ett land som lyckas kombinera
            höga ersättningsnivåer med låg sjukfrånvaro. Det kan verka motsägelsefullt
            att fokusera på insatser under de första dagarna eller veckorna
            för att motverka långtidssjukskrivningar. En anledning till att
            det är viktigt är att långtidssjukskrivningar ofta föregås av
            upprepade korttidssjukskrivningar. Med krav på läkarintyg redan
            fjärde sjukdagen skulle man kunna fånga upp dessa individer. En
            annan anledning är att sjukskrivningen i sig är en nedbrytande
            process. Många blir isolerade och inaktiva vid sjukskrivning,
            vilket leder till nedstämdhet, ytterligare försämrad hälsa och
            därmed ännu svårare att komma tillbaks i arbete. Den sjukskrivne
            hamnar snabbt i en ond cirkel.
          </p>
          <p xml:id="i-2siTcFdDSecsSdspkRR4w9">
            Nederländerna är ett tydligt exempel på att ett ökat arbetsgivaransvar
            inte är någon given väg till sänkt sjukfrånvaro. Nederländerna
            har internationellt sett mycket hög frånvaro trots att arbetsgivaren
            betalar hela ersättningen för upp till ett års sjukskrivning.
            Enligt RFV:s rapport är den här typen av ekonomiska drivkrafter
            verkningsfulla först i kombination med en sjukförsäkring som tillämpas
            försäkringsmässigt. Det medfinansieringsansvar som har införts
            i Sverige kan alltså förväntas få samma negativa effekt som i
            Nederländerna: sjukskrivningarna fortsätter, och arbetsgivarna
            väljer bort anställda med högre risk för sjukfrånvaro.
          </p>
          <p xml:id="i-41KwyKc2rVXMnRzTsaDrjS">
            Med anledning av detta vill jag fråga statsrådet:
          </p>
          <p xml:id="i-HGodXGkUChPEBTKopRMEqz">
            Vad avser statsrådet att göra för att de som har arbetsförmåga
            inte ska fastna i passiviserande sjukskrivning?
          </p>
          <p xml:id="i-CoTUsPR2Xyf1GgBMoCbBy7">
            Vad avser statsrådet att göra åt att beslut om förtidspensionering
            i så stor utsträckning beror på den lokala arbetsmarknaden?
          </p>
          <p xml:id="i-3Md5XZzwSwDLqXokJ7psUY">
            Vad avser statsrådet att göra för att bedömningen av arbetsförmåga
            vid sjukskrivning ska ske tidigare och hålla högre kvalitet?
          </p>
          <p xml:id="i-G5M3AShho6Ez76AaCesY5H">
            Vad avser statsrådet att göra för att sjukskrivna ska få sitt
            rehabiliteringsbehov prövat tidigare?
          </p>
          <p xml:id="i-6cjC11bR3tuBe6vZJokz8X">
            Vad avser statsrådet att göra för att hindra att arbetstagare
            med hög risk för sjukfrånvaro väljs bort av arbetsgivare?
          </p>
        </div>
      </div>
    </body>
  </text>
</TEI>
