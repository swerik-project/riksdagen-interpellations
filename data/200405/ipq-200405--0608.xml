<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0608">
  <teiHeader>
    <fileDesc>
      <titleStmt>
        <title>spelmarknaden</title>
        <author>Nordström, Kjell (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>spelmarknaden till vice statsminister Bosse Ringholm om spelmarknaden</title>
          <idno type="rdwebb">GS10608</idno>
          <ref type="dokument_url_text">http://data.riksdagen.se/dokument/GS10608/text</ref>
          <ref type="dokument_url_html">http://data.riksdagen.se/dokument/GS10608</ref>
          <ref type="dokumentstatus_url_xml">http://data.riksdagen.se/dokumentstatus/GS10608</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4iLEXqdotevN5mKmHAcQaC</idno>
            <persName>Kjell Nordström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WiGB1uHU8CCincVuWX9Dvo" corresp="i-4iLEXqdotevN5mKmHAcQaC">
          <date when="2005-05-19"/>
        </correspAction>
        <correspAction type="received" xml:id="i-BVMfH1skKtAdLtV9c42D4M" corresp="i-A5R84cTmpky3NHJ7nLKaEt">
          <date when="2005-05-19"/>
        </correspAction>
        <correspAction type="answered" xml:id="i-CfttMKPs3sDCajgMcXmsyy" corresp="i-A5R84cTmpky3NHJ7nLKaEt">
          <date when="2005-05-31"/>
        </correspAction>
        <correspContext corresp="i-CfttMKPs3sDCajgMcXmsyy">
          <ref type="record" target="prot-200405--130">Riksdagens protokoll 2004/05:130 Tisdagen den 31 maj</ref>
          <ref type="recordSection" target="unsetDivId">7 § Svar på interpellationerna 2004/05:608 och 682 om spelmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RRbdSbZaYrPwyY1eM6dupT">
            Interpellation 2004/05:608 av Kjell Nordström (s) till vice statsminister
            Bosse Ringholm om spelmarknaden
          </p>
        </div>
        <div type="ipqSubmissionInfo">
          <p xml:id="i-AgnjLzt7K5WkRVkf8ytsZW">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2ZSgatXK2Ru4Qyk6xTjuXo">
            Sverige, liksom nästan alla andra länder i världen, har en reglerad
            spelmarknad. Syftet med regleringen är att skapa en sund och säker
            marknad där allmänhetens efterfrågan på attraktiva spel tillgodoses,
            samtidigt som spelrelaterade problem, som spelberoende och kriminalitet,
            minimeras.
          </p>
          <p xml:id="i-G9LbaMoDBPadHbPvmGtej6">
            Av tradition är också överskottet från den svenska spelmarknaden
            i första hand förbehållet staten, folkrörelserna och hästsporten
            @ verksamheter som har en tydlig samhällsnyttig prägel. Privata
            intressen tillåts därför endast verka i begränsad omfattning.
            Inte heller detta är någonting unikt för Sverige @ pengar från
            spelverksamhet används på liknande sätt i de flesta länder. Den
            svenska spelregleringen innebär att spelverksamhet får bedrivas
            endast efter tillstånd av svenska myndigheter, men också att spelverksamhet
            i Sverige ska kontrolleras av myndigheterna här.
          </p>
          <p xml:id="i-5sKWq7g3J2ieXa5ZPaARBA">
            För varje dag som går blir det dock alltmer tydligt att spelregleringens
            syfte inte längre uppnås. På Internet finns i dag hundratals spelbolag,
            som riktar sin verksamhet till svenska konsumenter och, bara några
            knapptryck bort, erbjuder högre återbetalning och spelprodukter
            som de svenska legala aktörerna inte kan konkurrera med @ de har
            helt enkelt inte tillstånd att erbjuda motsvarande spelformer.
          </p>
          <p xml:id="i-8vERjUaagvEaf57D5ok1K4">
            Grundläggande för regleringen är ju att marknadens legala aktörer,
            på ett ansvarsfullt och kontrollerat vis, tillåts tillgodose det
            spelintresse som finns hos allmänheten. I annat fall kommer de
            internationella bolagen @ med privata ägare och enda syfte att
            tjäna så mycket pengar som möjligt @ ostörda och med lågt spelansvar
            kunna fortsätta att lägga beslag på nya marknader som uppstår.
          </p>
          <p xml:id="i-rNfCFV47jnbAtZvyArpuN">
            Det är detta som sker just nu. Det allra tydligaste exemplet
            är poker på Internet. På kort tid har detta spels popularitet
            vuxit explosionsartat, man räknar med att den svenska pokermarknaden
            i år omsätter hisnande 9 miljarder kronor brutto och att utländska
            Internetbaserade spelbolag tjänar ca 1 miljard kronor på svenska
            konsumenters pokerspel.
          </p>
          <p xml:id="i-6U9yzQKqvvNa3rtX3gpH9v">
            Detta spelande sker helt utanför de svenska myndigheternas kontroll
            @ utan begränsningar, utan någon som helst omsorg om spelarna
            och utan att en enda krona går tillbaka till vare sig idrotten
            eller samhället i övrigt.
          </p>
          <p xml:id="i-VMQrR1fis9MAJq5t3JsX8L">
            Regeringsrätten har i två mycket principiella domar i oktober
            2004 uttalat att den svenska regleringen är förenlig med EG-rätten.
            Trots detta verkar de svenska myndigheterna sväva på målet; de
            svenska bolagen har i dag inte de tillstånd som de begärt för
            att kunna förmå spelintresserade svenska konsumenter att föredra
            de statligt kontrollerade formerna framför andra varianter.
          </p>
          <p xml:id="i-VfGq3D6jp6SvByyRFWdCz2">
            I den mycket allvarliga situation som den svenska spelmarknaden
            nu befinner sig i borde motdraget i stället vara att låta Svenska
            Spel anordna ett ansvarsfullt pokeralternativ med tydliga regler
            och begränsningar som syftar till att kontrollera spelandet.
          </p>
          <p xml:id="i-L2bZuVnca8Q3ePmBCMnnK3">
            Lotteriinspektionen har i ett yttrande dock nyligen avstyrkt
            såväl Svenska Spels ansökan om tillstånd för poker på Internet,
            som de övriga tillstånd bolaget begärt. Resultatet av denna inställning
            blir att den svenska allmänhetens spelintresse kanaliseras till
            utländska aktörer i stället för till kontrollerade spelbolag med
            tillstånd att bedriva spelverksamhet här.
          </p>
        </div>
        <div type="ipQuestion">
          <p xml:id="i-KN9XLDXArDTuht7Heb62Tu">
            Det är mycket bra att regeringen har tillsatt en utredning för
            att stärka den svenska regleringen och villkoren för de lagliga
            aktörerna på spelmarknaden. Tyvärr kan inte utredningens förbättringsförslag
            färdigbehandlas och träda i kraft förrän tidigast under år 2008.
            Det är naturligtvis alldeles för sent. Vid det laget kommer spelmarknaden
            sannolikt att ha "avreglerat sig själv" för länge sen @ med två
            beklagliga konsekvenser som följd:
            <list rend="unordered">
              <item>
                1. Ökat spelberoende.
              </item>
              <item>
                2. Mindre pengar till idrotten, övriga folkrörelser och staten.
              </item>
            </list>
          </p>
          <p xml:id="i-3AWH5DpcTUcVTp3PEFPRGF">
            Ett annat mycket oroande exempel från spelmarknaden är de många
            rapporter vi har tagit del av på senare tid om omfattande spel
            på illegala spelautomater. Lotteriinspektionen uppskattar att
            olagliga spelautomater omsätter ca 5 miljarder kronor i Sverige.
            Dessa automater är av flera skäl mycket farliga ur spelberoendeperspektiv;
            de lockar med vinster på hundratusentals kronor, de tillåter mycket
            höga insatser, uppsikten över automaterna är minst sagt bristfällig
            och kontrollen är obefintlig. Därmed är de också ofta, vilket
            är särskilt oroande, tillgängliga för barn- och ungdomar. Bakom
            de illegala spelautomaterna står i många fall kriminella nätverk
            som inte drar sig för att använda hot och våld för att förmå näringsidkare
            att ställa ut automaterna i sina lokaler.
          </p>
          <p xml:id="i-3KmbGfB2GtMjLrGDdit3wC">
            Mot bakgrund av ovanstående vill jag fråga följande:
          </p>
          <p xml:id="i-4Ch8HZ9BRRVMdUrcdxpU6X">
            Avser statsrådet att verka för att de lagliga spelaktörerna ges
            tillstånd att erbjuda nya spelprodukter innan pågående översyn
            av den svenska spelregleringen är klar?
          </p>
          <p xml:id="i-3kRe21rvNUVfHU7tnfKMXB">
            Avser statsrådet att vidta några åtgärder för att komma till
            rätta med de illegala spelautomaterna?
          </p>
        </div>
      </div>
    </body>
  </text>
</TEI>
