<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0116">
  <teiHeader>
    <fileDesc>
      <titleStmt>
        <title>reform av budgetlagen</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reform av budgetlagen till finansminister Pär Nuder om reform av budgetlagen</title>
          <idno type="rdwebb">GS10116</idno>
          <ref type="dokument_url_text">http://data.riksdagen.se/dokument/GS10116/text</ref>
          <ref type="dokument_url_html">http://data.riksdagen.se/dokument/GS10116</ref>
          <ref type="dokumentstatus_url_xml">http://data.riksdagen.se/dokumentstatus/GS10116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LvzpDwsnNAVeBSVtHp42Vc" corresp="i-6kLJbGLpwB9hYxDrVrkcqF">
          <date when="2004-11-02"/>
        </correspAction>
        <correspAction type="received" xml:id="i-CZcjWfVVHMjkxnzDGCLk9X" corresp="i-HNvivTxAPySuVXe8X3z3LJ">
          <date when="2004-11-08"/>
        </correspAction>
        <correspAction type="answered" xml:id="i-NJbEewD16pnWy1et7Aa1Jr" corresp="i-HNvivTxAPySuVXe8X3z3LJ">
          <date when="2004-11-15"/>
        </correspAction>
        <correspContext corresp="i-NJbEewD16pnWy1et7Aa1Jr">
          <ref type="record" target="prot-200405--029">Riksdagens protokoll 2004/05:29 Måndagen den 15 november</ref>
          <ref type="recordSection" target="unsetDivId">11 § Svar på interpellation 2004/05:116 om reform av budgetlagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AmwxavmEcVyPc3pR8FQEKG">
            Interpellation 2004/05:116 av Karin Pilsäter (fp) till finansminister
            Pär Nuder om reform av budgetlagen
          </p>
        </div>
        <div type="ipqSubmissionInfo">
          <p xml:id="i-KvvYFSKKcVA9ZfKo2YbHTC">
            den 2 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7zqrFPpzcaJWP1DFQoraar">
            Den nya budgetordning som infördes 1997 syftade till att få bättre
            kontroll över statens utgifter och undvika att stora underskott
            skulle uppkomma. Ett avgörande inslag var den nya ordningen med
            utgiftstak. Den innebar att till skillnad från den tidigare ordningen
            där budgeten byggdes underifrån vändes nu hela processen. Tidigare
            startade budgetarbetet med myndigheternas anslagskrav, som sedan
            dämpades i fackdepartementen för att slutligen utformas i förhandling
            mellan Finansdepartementet och fackdepartementen. När resultatet
            visade sig inte kunna rymmas inom beräknade skatteinkomster höjdes
            skatterna i allmänhet. På så sätt pressades skattetrycket uppåt.
          </p>
          <p xml:id="i-WMEM7bPMxTtBYiUJQr7JU6">
            I den nya processen är det meningen att ett utgiftstak ska sättas
            flera år i förväg med hänsyn till ekonomins läge och avvägning
            mellan offentlig och privat verksamhet. Detaljerna i budgeten
            får sedan utformas så att de ligger inom utgiftstaket. Genom att
            detta är formulerat i absoluta tal ställer det krav på återhållsamhet
            med offentliga utgifter. Senare har regeringen kompletterat utgiftstaken
            med mål för det offentliga sparandet, mål som inte kommer att
            uppnås.
          </p>
          <p xml:id="i-Y85MdDkHnEnLjVhjehLELA">
            Systemet med utgiftstak är bra, om det tillämpas rätt. Tyvärr
            har regeringen vid ett flertal tillfällen manipulerat med utgiftstaket
            så att det nu inte är det riktmärke som den ursprungliga tanken
            var. Det gäller dels långsiktigheten i faställande av utgiftstaken,
            dels redovisningen av utgifter under utgiftstaken.
          </p>
          <p xml:id="i-RLuLR1gF8pcvA26TtrGj8v">
            Den budgetordning som fastställdes 1997 genom budgetlagen reformerades
            något 2001. Då fastslogs att regeringen i varje års budgetproposition
            ska föreslå utgiftstak för det tredje året i planeringsperioden.
            Så sker dock inte.
          </p>
          <p xml:id="i-29psdB3urUwmyc5hc2MBVj">
            Redan hösten 2002 underlät regeringen att göra detta i BP 2003,
            med motivering att tiden efter valet inte medgett detta. I stället
            skulle man återkomma i vårpropositionen 2004. Så skedde inte,
            utan man presenterade en "beräkningsteknisk bedömning". I BP 2005
            föreslås inte heller något utgiftstak för det tredje året, 2007,
            med motivering om osäkerhet kring ekonomins potentiella produktionsförmåga
            och fortsatta överväganden om att införa en så kallad sysselsättningsmarginal.
          </p>
          <p xml:id="i-UsqtSNpp1eKDzcUsGAgVzC">
            De omskrivningar av orsakerna som använts är inte godtagbara
            skäl för att inte följa budgetlagen. Men den krassa verkligheten
            bakom oförmågan att ta ställning torde snarare vara att förhandlingarna
            med stödpartierna inte genomförts på ett sådant sätt att de långsiktiga
            och övergripande besluten kunnat tas före de kortsiktiga och detaljerade.
            De formella föreskrifterna i budgetlagen åsidosätts helt enkelt
            därför att man inte heller följer den ordning för arbetet som
            budgetlagens regelverk anger.
          </p>
          <p xml:id="i-6bNE3HBGy1dRXx6cguQQsK">
            De utgiftstak som ändå finns fastställda har sedan brutits. Det
            sätt som regeringen främst tillämpat är att göra om stöd, bidrag
            med mera som borde redovisas som utgifter men som gjorts om till
            nedsättningsposter på statens inkomstsida. Därigenom kan regeringen
            fortsätta en politik som annars hade måst rymmas inom utgiftstaket.
            Det är regeringens svårigheter att prioritera som lett till detta
            numera systematiska sätt att "krypa under" utgiftstaket.
          </p>
          <p xml:id="i-9reCAt2NQppnj3dFD473nh">
            Vidare har det funnits en uppenbar asymmetri i regeringens sätt
            att tekniskt justera utgiftstaket. Med tekniska justeringar avses
            att utgiftstaket anpassas till förändringar som inte innebär högre
            utgifter för den totala offentliga sektorn men där till exempel
            fördelningen mellan stat och kommun berörs. Det visar sig att
            regeringen varit mera benägen att göra tekniska justeringar som
            inneburit att utgiftstaket höjts än motsatsen även om en teknisk
            justering som medfört en sänkning av taket varit motiverad.
          </p>
          <p xml:id="i-2Jyij3rDapCMM9zexEgYRb">
            Ett konkret exempel på detta är att regeringen i BP 2005 justerar
            upp utgiftstaket för den ökade kommunkompensation som sker till
            kommunerna på grund av vissa ändringar av grundavdrag med mera,
            men inte gör motsvarande nedjustering av taket för den minskade
            kompensation som slutregleringen av omläggning till beskattade
            grundpensioner innebär. Detta betyder att utgiftstaket för 2005
            och framgent är 2 miljarder högre än det skulle varit.
          </p>
          <p xml:id="i-HX3CAkLijjDSzdMVT3aVfB">
            Samtidigt har en ren uppräkning av utgiftstaket för 2005 gjorts
            med 4 miljarder kronor i samband med att 4 miljarder av sysselsättningsstödet
            till kommunerna föreslås redovisas korrekt, under utgiftsområde
            25. Regeringen kallar dock detta för teknisk justering i BP 2004
            (finansplanen s. 97), med motiveringen att ändringen inte är saldopåverkande.
            Detta är dock en ren manipulation, eftersom det i första steget
            är saldopåverkande att lägga ett sådant stöd som minskad inkomst.
            Det första steget togs i och med den ekonomiska riktlinjepropositionen
            våren 2004. Vid detta tillfälle fattar riksdagen inte beslut om
            vare sig utgifter eller inkomster, varför påståendet att förslaget
            inte är saldopåverkande inte är korrekt. Denna åtgärd innebär
            alltså att regeringen har höjt utgiftstaket med 4 miljarder kronor.
          </p>
          <p xml:id="i-RsZrpev39DFD83PiFwEc3j">
            När de finansiella problemen i SJ blev akuta 2003 drev regeringen
            igenom att vissa andra statliga företag skulle avsätta medel på
            ett konto i Riksgäldskontoret varifrån sedan dessa kunde överföras
            till SJ utan att passera budgeten. Därigenom tvingades inte regeringen
            till en prioritering inom utgiftstakets ram.
          </p>
          <p xml:id="i-7aZuEXBYWpWi4ZEPM2yuHB">
            Grundprincipen i budgetlagen är att infrastrukturinvesteringar
            ska finansieras genom anslag över budgeten, inte genom lån. Omfattande
            infrastrukturinvesteringar har dock tillåtits ske med lånade medel,
            upplåning som gjorts av till exempel Vägverket eller Botniabanan
            AB men som får långsiktig finansiella konsekvenser för statsfinanserna.
          </p>
          <p xml:id="i-7sKUZbgmotgxheR5zms73w">
            En på inte sätt fullständig redovisning av några större sådana
            poster som borde redovisats på utgiftssidan och därmed borde ha
            prövats inom utgiftstaket redovisas i följande tabell.
          </p>
          <p xml:id="i-GGWZgseeeq1CN6g6N6xQis">
            Belopp som ej redovisas under utgiftstaket
          </p>
          <p xml:id="i-TZAUFHu1Vcspop3naZGVJP">
            Mdr 2005
          </p>
          <p xml:id="i-W8NpsDHT35HsNEdAWv4ceX">
            Nedsättning av skatter
          </p>
          <p xml:id="i-41uoNxPM24Bhv8ed3oYure">
            Anställningsstöd 2,8
          </p>
          <p xml:id="i-SYEvaJ9Aen6pPjQL9KKDbG">
            Källsorteringslokaler 0,3
          </p>
          <p xml:id="i-XHB6UAUS52JT6ke3VBmkUD">
            Bredbandsinstallation 0,1
          </p>
          <p xml:id="i-2YwpgvGWpBEc9rtjoeessP">
            Stöd till sjöfart 1,6
          </p>
          <p xml:id="i-Cd8uVSc4PuPXybZVUBFee9">
            Reparation och ombyggnad av offentliga lokaler 1,3
          </p>
          <p xml:id="i-DcvFXtWjTUKqYQ6SarPNEq">
            Stöd till kommuner och landsting 7,5
          </p>
          <p xml:id="i-EvnzVuk2C5rGWis3uDkcTC">
            Byggtjänster 0,9
          </p>
          <p xml:id="i-9abzNK9QU6VansiLHiWSN7">
            Skyddat arbete hos offentliga arbetsgivare 0,8
          </p>
          <p xml:id="i-X5XSdpDmCvggtcmRJHPtrY">
            Utbildning av personal i vård och omsorg 0,5
          </p>
          <p xml:id="i-7BaLqUQQR3vy89pnKKAwnj">
            Annat
          </p>
          <p xml:id="i-Rhg63mN1MuqgFSTne7wb66">
            Stöd till statliga förlustbolag 2,0
          </p>
          <p xml:id="i-ENzULTmE7p2sJDgWcPc7EH">
            Summa av ovanstående 17,8
          </p>
          <p xml:id="i-EkoX4U2dTbqkgKCZZSXzE9">
            Källa: Budgetpropositionen
          </p>
          <p xml:id="i-UNupHrtmD16Jc9EdGXWFxF">
            Det är således närmare 20 miljarder kronor som inte redovisats
            på ett korrekt sätt. Till detta kommer en mängd tidigare beslut
            om mindre avgifter med mera som får användas till utgifter ute
            i myndigheterna med nettoredovisning. Detta är utgifter som borde
            falla under utgiftstaket. Samtidigt är taket för 2005 2 miljarder
            kronor högre än vad det skulle varit med korrekta justeringar
            för relationerna med kommunerna. Till detta kommer att taket faktiskt
            aktivt har höjts med 4 miljarder kronor. Utgiftstaken är med andra
            ord rejält spräckta.
          </p>
          <p xml:id="i-NsAM5s8BKY7i9mocHUFBHX">
            Regeringens metod för budgetarbete, ständigt återkommande kortsiktiga
            förhandlingar med stödpartierna i riksdagen är också skälet till
            att utgiftstaken spräcks. Man missbrukar marginalen genom att
            fylla den med råge med framförhandlade utgifter i förväg. De oförutsedda
            utgifter som sedan uppstår finns det ingen marginal kvar för.
          </p>
          <p xml:id="i-SWH3cCYmwfFd7FKyy5KARj">
            Detta har påtalats i många sammanhang. Redan våren 1999 tillsattes
            en utredning för att utvärdera den reformerade budgetprocessen,
            vilken presenterade sitt betänkande i juni 2000 (SOU 2000:61).
            I den påtalas de vid denna tidpunkt gjorda avstegen från hur utgifter
            ska redovisas och andra sätt att kringå utgiftstaken (se till
            exempel avsnitt 4.6).
          </p>
          <p xml:id="i-5H1VZnsirivamr9EZMkkjZ">
            Utredningen påtalar att huvudproblemet är just att marginalen
            missbrukats i förväg och att detta leder till en rad manipulationer,
            varför det viktigaste är att återställa systemet med marginal.
            Sedan dess har dock, som visas ovan, kringgåendet av utgiftstaket
            genomförts på ett betydligt mera omfattande och förplanerat sätt.
            Den slutsats som gjordes i utredningen har under de fyra år som
            nu förflutit är därför i hög grad ofullständig utifrån dagens
            förhållanden.
          </p>
          <p xml:id="i-3W7NSkBNAdMW2yCzcQyPGo">
            Likafullt är det anmärkningsvärt att under de fyra år som gått
            ingenting har hänt i praktiken med de förslag som lämnades av
            utredaren. I flera år har regeringen i budgetpropositionerna aviserat
            att man avser att återkomma med förslag till hantering av marginalen,
            så även alltså i den senaste budgetproposition. Men inga förslag
            kommer.
          </p>
        </div>
        <div type="ipQuestion">
          <p xml:id="i-Sv6r92FTDa4CQknkpxfCno">
            Med anledning av ovanstående vill jag fråga finansminister Pär
            Nuder:
            <list rend="unordered">
              <item>
                1. Har ministern för avsikt att föreslå en förändring av budgetlagen,
                så att det ramverk och de intentioner som finns för budgetprocessen
                och statsbudgeten efterlevs?
              </item>
              <item>
                2. Avser ministern att verka för att regeringen i den ekonomiska
                riktlinjepropositionen återgår till budgetlagens föreskrifter
                om bruttoredovisning och redovisning av utgifter som utgifter,
                inkomster som inkomster?
              </item>
              <item>
                3. Avser ministern att i det kommande budgetarbetet följa budgetlagens
                intentioner beträffande storlek och användning av budgetmarginalen?
              </item>
            </list>
          </p>
        </div>
      </div>
    </body>
  </text>
</TEI>
