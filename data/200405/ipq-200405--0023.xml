<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0023">
  <teiHeader>
    <fileDesc>
      <titleStmt>
        <title>framtidsutsikterna för svensk livsmedelsproduktion</title>
        <author>Andersson, Jan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>framtidsutsikterna för svensk livsmedelsproduktion till jordbruksminister Ann-Christin Nykvist om framtidsutsikterna för svensk livsmedelsproduktion</title>
          <idno type="rdwebb">GS1023</idno>
          <ref type="dokument_url_text">http://data.riksdagen.se/dokument/GS1023/text</ref>
          <ref type="dokument_url_html">http://data.riksdagen.se/dokument/GS1023</ref>
          <ref type="dokumentstatus_url_xml">http://data.riksdagen.se/dokumentstatus/GS1023</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CetFkRWST91ShCPmaZKsM4</idno>
            <persName>Jan Andersson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LwbAiL9Bz4VuWTLn96yXGn" corresp="i-CetFkRWST91ShCPmaZKsM4">
          <date when="2004-09-23"/>
        </correspAction>
        <correspAction type="received" xml:id="i-W5vPpJBnsQoHyLgQX7iTow" corresp="i-HhkgRHGRURfXTuftg1jHSf">
          <date when="2004-09-23"/>
        </correspAction>
        <correspAction type="answered" xml:id="i-GeSdwP8Jg8CriBGVjYbUiA" corresp="i-HhkgRHGRURfXTuftg1jHSf">
          <date when="2004-10-12"/>
        </correspAction>
        <correspContext corresp="i-GeSdwP8Jg8CriBGVjYbUiA">
          <ref type="record" target="prot-200405--012">Riksdagens protokoll 2004/05:12 Tisdagen den 12 oktober</ref>
          <ref type="recordSection" target="unsetDivId">11 § Svar på interpellationerna 2004/05:23 och 32 om framtidsutsikterna för svensk livsmedelsproduktion</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QGux2ESw3e236vPc9HazPN">
            Interpellation 2004/05:23 av Jan Andersson (c) till jordbruksminister
            Ann-Christin Nykvist om framtidsutsikterna för svensk livsmedelsproduktion
          </p>
        </div>
        <div type="ipqSubmissionInfo">
          <p xml:id="i-FiEX2DsC9AnYFaa6u2C8fq">
            den 23 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tz6Z3KFAMkdx6AjKHwkvbz">
            "Världens bästa livsmedelsproduktion" vad gäller miljö- och djurskydd
            löper nu stor risk, att likt andra näringar, börja flytta utomlands.
            Farhågorna är stora, även från myndighetshåll, att den svenska
            matproduktionen kommer att minska betydligt de närmaste åren.
            Det beror dels på det mycket pressade lönsamhetsläget inom både
            den svenska växtodlings- och animalieproduktionen och dels på
            att EU:s frikopplingsreform ger bonden valfriheten att producera
            eller ej. Eftersom EU med reformen bland annat vill minska matproduktionen
            är det en uppenbar risk att just svenska bönder, som har bland
            de lägsta ekonomiska resultaten inom EU, kommer att i betydande
            utsträckning upphöra med sin produktion eller starkt extensifiera
            den, samtidigt som investeringarna kan sjunka kraftigt. Detta
            slår i så fall hårt mot Sveriges ekonomi genom minskad produktion
            och sysselsättning i jordbruk och livsmedelsindustri. Även miljön
            drabbas om importen ökar från jordbruk som är sämre på miljö-
            och djurskydd samtidigt som transporterna ökar och det öppna landskapet
            i Sverige hotas.
          </p>
          <p xml:id="i-X8P2ijZKkt8meNwEEydc4s">
            En viktig orsak till den svenska livsmedelsproduktionens lönsamhetsproblem
            är det höga svenska kostnadsläget och skattetrycket. Riksdagen
            införde efter EU-inträdet nya tunga särskatter på det svenska
            jordbruket @ "ryggsäcken" @ som sedan långsamt och successivt
            återtagits efter segslitna diskussioner med näringen. Deras effekter
            har tyvärr i hög grad bromsat jordbrukets möjliga investeringsutrymme.
          </p>
          <p xml:id="i-Pv2XgxJ4BjHeKEG1K3TAmg">
            Den största särskatten @ dieselskatten @ har regeringen i många
            år vägrat att sänka ned till EU-nivå. Väl känt är att främst Miljöpartiet
            också har haft en närmast rigid inställning i den frågan. Därför
            är det glädjande att den nu sänks till viss del samt att det tidigare
            motståndet övergått till en bred enighet. Däremot är det mycket
            trist att sänkningen blir för liten samt att den i allt väsentligt
            finansieras av samma näringar som den var tänkt att avlasta.
          </p>
          <p xml:id="i-UB5mqbmBwc2j32aWzq8Qus">
            Enligt jord- och skogsbrukets beräkningar skulle en dieselskattesänkning
            med 2 kr per liter sänka kostnaderna med ca 800 mkr. Nu lyckas
            regeringen med konststycket att både höja skatten och samtidigt
            reducera den. Detta är anmärkningsvärt nog men än märkligare är
            hur denna för näringen nödvändiga kostnadsminskning finansieras
            genom nya och nygamla pålagor på just samma näring.
          </p>
          <p xml:id="i-YAg8UKiFzW8aG135AvcdRU">
            Den inom EU unika handelsgödselskatten på ca 300 mkr återfördes
            åren 2002-2004 i allt väsentligt till lantbruksföretagen. Nu ska
            den åter gå in i statskassan, med motivet att den ska användas
            som svensk medfinansiering av EU:s miljöersättningar. Det vill
            säga, näringen ska själv betala sina egna EU-ersättningar, en
            för EU i övrigt okänd princip och därmed inte konkurrensneutral
            med företagare inom övriga EU. Det är dessutom ersättningar som
            till största delen handlar om allmänna samhällsintressen som till
            exempel bevarande av det öppna landskapet. Principen måste vara
            att allmänna samhällsintressen ska betalas av samhället, inte
            av enskilda näringar.
          </p>
          <p xml:id="i-VaXjwfRhmgceCLrEPVP29k">
            Regeringen inför också försämringar i småföretagarnas periodiseringsfonder
            och arbetsgivaravgifter, som av näringen uppskattas till nivån
            100 mkr i kostnadsbelastning.
          </p>
          <p xml:id="i-6LHqm8E8EBW9NWe26U9ZHT">
            Och när övriga EU-länder anstränger sig att snarast rekvirera
            lantbrukarnas EU-ersättningar från Bryssel gör Sverige ensamt
            tvärtom, man förskjuter utbetalningarna flera månader framåt vilket
            kostar näringen runt 50 mkr i ökade räntekostnader.
          </p>
          <p xml:id="i-XGjQCxk2MQXwjjF9Mpm9Tq">
            För många företag innebär det dessutom mycket svåra påfrestningar
            på likviditeten i företaget.
          </p>
        </div>
        <div type="ipQuestion">
          <p xml:id="i-KpuiNQYBBAXPGUpDXbSnVB">
            Min bedömning är att den förväntade sänkningen av dieselskatten
            på ca 800 mkr reduceras till en nettoeffekt för näringen på betydligt
            mindre summor. Jag vill fråga ministern:
            <list rend="unordered">
              <item>
                1. Avser ministern att vidta åtgärder för att hindra den svenska
                livsmedelsproduktionen från att ytterligare minska i volym?
              </item>
              <item>
                2. Har ministern gjort den bedömningen att den uppskjutna utbetalningen
                av EU-ersättningar är en princip som kommer att gälla fortsättningsvis?
              </item>
            </list>
          </p>
        </div>
      </div>
    </body>
  </text>
</TEI>
