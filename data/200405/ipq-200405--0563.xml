<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0563">
  <teiHeader>
    <fileDesc>
      <titleStmt>
        <title>situationen i Västsahara</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen i Västsahara till utrikesminister Laila Freivalds om situationen i Västsahara</title>
          <idno type="rdwebb">GS10563</idno>
          <ref type="dokument_url_text">http://data.riksdagen.se/dokument/GS10563/text</ref>
          <ref type="dokument_url_html">http://data.riksdagen.se/dokument/GS10563</ref>
          <ref type="dokumentstatus_url_xml">http://data.riksdagen.se/dokumentstatus/GS10563</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-V1E4jE3JpvA2b2QB8Qtpcq" corresp="i-2aZQBvMx8o6ihusfvExbt8">
          <date when="2005-04-29"/>
        </correspAction>
        <correspAction type="received" xml:id="i-Wz1v5127y6ForyTTHdtLk3" corresp="i-4CwyNH4xXJhZj5wdBAzmSY">
          <date when="2005-04-29"/>
        </correspAction>
        <correspAction type="answered" xml:id="i-kLghqBXuXy7Ppo885jZxH" corresp="i-4CwyNH4xXJhZj5wdBAzmSY">
          <date when="2005-05-20"/>
        </correspAction>
        <correspContext corresp="i-kLghqBXuXy7Ppo885jZxH">
          <ref type="record" target="prot-200405--124">Riksdagens protokoll 2004/05:124 Fredagen den 20 maj</ref>
          <ref type="recordSection" target="unsetDivId">2 § Svar på interpellation 2004/05:563 om situationen i Västsahara</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GUApf9GYbb5KuA4e2xUMWH">
            Interpellation 2004/05:563 av Alice Åström (v) till utrikesminister
            Laila Freivalds om situationen i Västsahara
          </p>
        </div>
        <div type="ipqSubmissionInfo">
          <p xml:id="i-AYPNRN7KUcQQebAGS4g37x">
            den 29 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wg7WuFJEiXD4EHtNRitUbe">
            Västsahara @ ett land söder om staten Marocko @ var en gång en
            spansk koloni. Det var det fram till 1976. Det västsahariska folket
            hade då länge bekämpat den spanska kolonialmakten, särskilt under
            den fascistiske generalen Francos tid. Men riktigt välorganiserade
            former antog motståndskampen inte förrän 1973. Då bildades motståndsrörelsen
            Polisario.
          </p>
          <p xml:id="i-VsGNoikzGwC3GNNSxMf2NQ">
            År 1976 lämnade spanska myndigheter Västsahara. Spanien som överhöghet
            i förhållande till Västsahara upphörde. Men det skedde inte som
            i andra afrikanska kolonier något överlämnade av makten till det
            folk som kolonialherrarna härskat över. Kolonialmakten Spanien
            som härskat i Västsahara reste helt enkelt hem. Någon klar avkoloniseringsprocess
            som i andra delar av Afrika genomfördes aldrig. Förenta nationerna
            var inte närvarande. Någon ny statsledning utsågs inte. Några
            val av en sådan avhölls inte i samband med att Spanien lämnade
            sin koloni.
          </p>
          <p xml:id="i-ASgyYst2ncjBPNaKwR1jyB">
            I stället inträffade något som i avkolonialiseringssammanhang
            måste anses vara fullständigt regelvidrigt. Grannlandet Marocko
            annekterade Västsahara. Kung Hassan II organiserade under militärt
            beskydd en massinvandring av marockaner till Västsahara. Operationen
            gick under namnet Den gröna marschen. Marockanerna slog sig ned
            i kustområden. Västsaharierna tvingades att fly österut. Vad det
            handlade om var en folkfördrivning och en annektering som i alla
            avseenden stred mot internationell rätt.
          </p>
          <p xml:id="i-WsvSzzEEJs3tkp14YwgM8C">
            I samband med en avkolonialisering ska det ske någon form av
            överlämnade av makten, där befolkningen i landet fattar beslut
            om hur framtiden ska gestalta sig och utser en ledning som efterträder
            den gamla kolonialmakten. Så skedde inte i Västsaharas fall. I
            stället blev landet erövrat av en annan makt, en annan stat @
            Marocko.
          </p>
          <p xml:id="i-KnaVPv8jZeSga1ZtsiVqfm">
            Motståndsrörelsen Polisario som formades redan 1973 har sedan
            bildandet fört en befrielsekamp i Västsahara. Polisario behärskar
            fortfarande halva landet. Marocko har aldrig lyckats att skaffa
            sig herraväldet över hela Västsahara. I tjugo år fördes kampen
            mellan Polisario och Marocko med militära medel. Marocko har under
            hela sin långvariga ockupation haft omfattande militära styrkor
            i de västra delarna av landet. 1991 kom man överens om vapenstillestånd
            och 1997 kom Marocko och Polisario överens om att Västsaharas
            framtid skulle avgöras genom en folkomröstning.
          </p>
          <p xml:id="i-K7GRT94ZPPXZG4pH5mC1W7">
            Flera sändebud från Förenta nationerna har sedan vapenstilleståndet
            ingående avlöst varandra och prövat olika lösningar för att få
            en folkomröstning till stånd. Det är uppenbart att det är Polisario
            som vid flera tillfällen gjort olika eftergifter för att få till
            stånd en lösning av konflikten. Vid varje tillfälle ett konkret
            förslag om hur en folkomröstning ska gå till har Marocko först
            förhalat diskussionerna för att sedan när man kommit till avgörande
            avslagit förslaget. Detta uppträdande från Marockos sida har upprepats
            flera gånger.
          </p>
          <p xml:id="i-VmLpHSLXWFNZBo4e6TYsFC">
            I det sist framlagda förslaget gick Polisario med på att Västsahara
            under en period skulle fungera som ett autonomt område med en
            uppdelning av olika ansvarsområden mellan marockanska och sahariska
            myndigheter. Först därefter skulle en folkomröstning avhållas
            i Västsahara.
          </p>
          <p xml:id="i-86hg2btfmSVSr4XYv2cC4f">
            Det var ett steg som låg långt bort från vad man kommit överens
            om i Houston 1997 och innebar stora fördelar för den marockanska
            sidan och en avsevärd eftergift för den sahariska. Polisario gick
            till och med så långt att man accepterade de marockaner som bott
            stadigvarande i Västsahara till den 31 december 1999. De skulle
            ha rätt att delta i folkomröstningen om Västsaharas framtid. Likafullt
            avfärdade Marocko förslaget, medan Polisario accepterade det,
            trots att det låg långt bort från vad man önskade sig.
          </p>
          <p xml:id="i-62htdRc4ZC2G4HcoAr34X8">
            Det torde i dag vara uppenbart för vem som helst att Marocko
            aldrig haft för avsikt att på något sätt bidra till en demokratisk
            och en med internationell lag överensstämmande lösning av frågan
            om Västsaharas framtid. Det torde också stå klart att Marocko
            inte haft för avsikt att förverkliga de utfästelser som Marocko
            gjorde i Houston. Det enda man har gjort från den marockanska
            regimens sida har varit att bedriva en ren obstruktionspolitik
            och avfärda alla förslag som skulle kunna leda fram till en folkomröstning.
          </p>
          <p xml:id="i-LtHp9SbsZP638VPcygkiid">
            Marockos avsikt har varit att genom ett ständigt avvisande av
            varje konstruktivt förslag till lösning tvinga världsopinionen
            och världssamfundet att frångå sina grundläggande principer. Marockos
            mål är inget annat än en ren och skär annektering av den gamla
            spanska kolonin och att inkorporera den i Marocko utan att Västsaharas
            folk får någon möjlighet att yttra sig om saken. Avsikten med
            Marockos politik är att få det folkrättsbrott man begick då man
            marscherade in i Västsahara godkänt av världssamfundet.
          </p>
          <p xml:id="i-RLjw1HvPE5FzGrsL5Le4oo">
            Inom EU och FN finns det dock krafter, som utifrån egna intressen
            hoppas på och verkar för att Marocko ska lyckas i dessa sina strävanden
            @ främst Frankrike, som har stora ekonomiska intressen i Marocko
            och av att Västsahara annekteras av Marocko. Frankrike har anfört
            folkrättsliga argument mot USA-alliansens angrepp på Irak. Men
            när det gäller frågan om Västsahara lyser förverkligandet av folkrättens
            principer och folkens självbestämmanderätt med sin frånvaro.
          </p>
          <p xml:id="i-Fung9wLxm9c47BTu1qH6RP">
            I EU understöder Frankrike den marockanska ståndpunkten. Därför
            finns det all anledning för Sverige att starkt och med eftertryck
            verka för att Frankrikes folkrättsvidriga ståndpunkt inte blir
            EU:s ståndpunkt.
          </p>
          <p xml:id="i-AWW2T9Mh4GDvo4M32z9XbY">
            Andra som har ekonomiska intressen i Västsahara är det amerikanska
            oljeföretaget Kerr McGee, vilket även svenska banker och fonder
            som Alecta, Handelsbanken och Första och Sjunde AP-fonden samt
            Öhmans fonder har intressen i. Kerr McGee prospekterar efter olja
            utanför Västsaharas kust @ en verksamhet som balanserar på gränsen
            vad som är kan anses legalt. Internationell rätt tillåter ingen
            utvinning av olja på sahariskt område. Prospektering är formellt
            inte förbjuden. Samtidigt bör svenska banker och fonder se över
            sitt delägarskap i olika företag med intressen i Västsahara.
          </p>
          <p xml:id="i-MwqtQx4WFHsJUQ264AWArR">
            I Förenta nationerna måste likaså Sverige energiskt verka för
            att ståndpunkter liknande de Frankrike intagit bemötes. Det är
            ohållbart att det, som skedde vid det senaste tillfället då Västsaharafrågan
            behandlades i FN, blir så att Sverige som EU-medlem @ i likhet
            med Marocko @ inte deltar i omröstningen i FN:s generalförsamling.
          </p>
          <p xml:id="i-3HZp2Ldu6TjpB36wgYwM8T">
            Även om EU:s ordförandeland Nederländerna på EU-ländernas vägnar
            avgav en röstförklaring i frågan har Sveriges ställningstagande
            genom det gemensamma EU-agerandet likafullt kunnat uppfattats
            som att Sverige intar en vacklande hållning till det sahariska
            folkets rätt till självbestämmande. Voteringsteknikaliteter kring
            ett beslut kan aldrig tillåtas gå före innehållet i själva besluten.
            Det olyckliga agerandet i FN har skadat Sveriges anseende som
            en stat som värnar om folkens självbestämmanderätt.
          </p>
          <p xml:id="i-XpjDQWG4X5qP5ZA1FqUKzC">
            Sveriges ställningstagande i Förenta nationerna och Europeiska
            unionen har stor betydelse i ett annat sammanhang. Sverige är
            väl känt för att ha varit ett av de länder som starkt understött
            avkoloniseringen i Afrika i allmänhet, understött den antikoloniala
            befrielsekampen i de portugisiska kolonierna och givit kampen
            mot apartheid i Sydafrika ett långvarigt stöd. I dag ingår dessa
            avkoloniserade och befriade länder i Afrikanska unionen (tidigare
            OAU).
          </p>
          <p xml:id="i-B9GsijQRTbowyXMQoxM7Ej">
            I dag erkänner Afrikanska unionen Polisario som Västsaharas rättmätiga
            statsledning. Likaledes har Sydafrika erkänt Polisario som Västsaharas
            rättmätiga statsledning. Marocko däremot är inte medlem av Afrikanska
            unionen. Anledningen till att de inte kan vara medlemmar är att
            de inte respekterar folkens rätt till självbestämmanderätt.
          </p>
          <p xml:id="i-AJ2PmBWwuLLb6i1facXiCA">
            När det gäller Sveriges ställningstaganden i EU och FN handlar
            det följaktligen om att leva upp till vad folkrätten stadgar samt
            de principer för avkolonialisering som Sverige i ett halvsekel
            hyllat och tillämpat. Sverige måste agera på ett sådant sätt att
            man hamnar på rätt sida när det gäller att ta ställning mot kolonialism
            och att man blir konsekvent i detta avseende även när det gäller
            Västsahara.
          </p>
          <p xml:id="i-6dVfN4hnRg1kaCKW8xMAWi">
            När det gäller Polisarios kamp har en viktig del i dess verksamhet
            varit demokratisk organisering, respekt för demokratiska principer
            och kvinnors rättigheter. Kampen har inte bara bestått i en enkel
            nationell frigörelse utan under decennier varit förbunden med
            att inför ett framtida fritt Västsahara etablera en demokratisk
            tradition och att förbereda befolkningen på ett bygge av ett samhälle
            med lika rättigheter för kvinnor och män. Polisario har under
            lång tid enträgen arbetat för att undvika att de kvinnor som i
            dag är aktiva i kampen efter en befrielse inte återinträder i
            en traditionell kvinnoroll.
          </p>
          <p xml:id="i-BjSoYWHhtnCUmASqeCeJMZ">
            Några likartade omdömen kan inte göras när det gäller Marocko
            som har en dålig tradition när det gäller respekten för mänskliga
            rättigheter. Landets styrelseskick lider av allvarliga demokratiska
            brister. Regimens arroganta uppträdande gentemot sin motpart i
            förhandlingarna, oförmåga att uppfylla ingångna överenskommelser
            och brist på respekt för världssamfundet och dess representanter
            torde visa att den som eftersträvar demokrati, respekt för mänskliga
            rättigheter och respekt för folkens självbestämmanderätt måste
            ge sitt konsekventa stöd till Polisario.
          </p>
          <p xml:id="i-A2iwfcrxNUE1dYmD1E9Ctv">
            I dag lever en stor del av den sahariska befolkningen i flyktingläger
            i Algeriet. Många av dem har levt där i decennier. De har kunnat
            göra det med hjälp och stöd från humanitärt stöd utifrån från
            WFP och UNHCR samt en rad frivilligorganisationer. I dag är situationen
            i dessa läger sämre än på mycket länge.
          </p>
          <p xml:id="i-Cs9VKkGYomXQwKfL9EpVXp">
            Befolkningen i lägren lider av tbc, gulsot, blodbrist och diabetes.
            Hjälpen till lägren har minskat under den allra senaste tiden.
            Situationen håller på att bli desperat. Det är av största vikt
            att man råder bot på denna bristsituation då den kan få allvarliga
            följder för möjligheterna att uppnå en rättfärdig och fredlig
            lösning av konflikten.
          </p>
          <p xml:id="i-QyQyf93GHEKBoUKAEb2kt1">
            Detta är dock inte tillräckligt. Om en rättfärdig och fredlig
            lösning ska uppnås krävs även kraftfullt politiskt agerande till
            stöd till för Polisario i FN och EU. Det duger inte att passivt
            hänvisa till att FN sköter den saken. Sverige måste tydligt visa
            och tydligt verka för att Marocko respekterar det västsahariska
            folkets rätt till självbestämmande och följer ingångna överenskommelser.
          </p>
          <p xml:id="i-UiK388EeNhSffqUWiqKqHF">
            Polisario företräder ett folk vars rätt till självbestämmande
            kränks av en annan stat. Det är en organisation med mycket små
            resurser företräder ett fördrivet folk, medan motparten besitter
            alla tänkbara resurser när det gäller att verka sin sak. Det vore
            rimligt att Sverige, som Sverige tidigare gjort, i likartade sammanhang
            gav ett konkret stöd till västsaharisk representation i Sverige.
          </p>
        </div>
        <div type="ipQuestion">
          <p xml:id="i-EY4XHMofJubKDxrKQoHrPX">
            Jag vill fråga utrikesministern:
            <list rend="unordered">
              <item>
                1. På vad sätt avser utrikesministern att i Förenta nationerna
                och Europeiska unionen verka för att en avkolonialisering av Västsahara
                sker?
              </item>
              <item>
                2. På vad sätt avser utrikesministern att i Förenta nationerna
                och Europeiska unionen verka för att det sahariska folkets självbestämmanderätt
                och internationell rätt respekteras genom att en folkomröstning
                genomförs?
              </item>
              <item>
                3. På vad sätt avser utrikesministern att verka för att den svenska
                ståndpunkten i västsahariska frågan EU och FN formuleras utan
                möjligheter till missförstånd?
              </item>
              <item>
                4. Avser utrikesministern att verka för att den akut kritiska
                och hälso- och livsmedelssituationen som uppstått i västsahariska
                flyktinglägren avhjälps?
              </item>
              <item>
                5. Vilka åtgärder avser utrikesministern att vidta för att understödja
                sahariska demokratiska institutioner så att de erfarenheter som
                gjorts i Polisarios demokratiska utvecklings- och uppbyggnadsarbete
                tillvaratas?
              </item>
            </list>
          </p>
        </div>
      </div>
    </body>
  </text>
</TEI>
