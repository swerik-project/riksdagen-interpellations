<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0675">
  <teiHeader>
    <fileDesc>
      <titleStmt>
        <title>småviltsjakt i fjällvärlden</title>
        <author>Hammarbergh, Krister (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>småviltsjakt i fjällvärlden till jordbruksminister Ann-Christin Nykvist om småviltsjakt i fjällvärlden</title>
          <idno type="rdwebb">GS10675</idno>
          <ref type="dokument_url_text">http://data.riksdagen.se/dokument/GS10675/text</ref>
          <ref type="dokument_url_html">http://data.riksdagen.se/dokument/GS10675</ref>
          <ref type="dokumentstatus_url_xml">http://data.riksdagen.se/dokumentstatus/GS10675</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <persName>Krister Hammarbergh</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RZCaFfzmMHS7tQFjAYAP1x" corresp="i-NiuBLX8hzt3w2Uyev12Wbt">
          <date when="2005-05-23"/>
        </correspAction>
        <correspAction type="received" xml:id="i-CjfyADSBwivVE5rmZ3ux1q" corresp="i-HhkgRHGRURfXTuftg1jHSf">
          <date when="2005-05-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7Ex7cxB63wP6MHpDM6d3VK">
            Interpellation 2004/05:675 av Krister Hammarbergh (m) till jordbruksminister
            Ann-Christin Nykvist om småviltsjakt i fjällvärlden
          </p>
        </div>
        <div type="ipqSubmissionInfo">
          <p xml:id="i-CND4TzA36x4fUXscxdiYj7">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7PVFAjyga12ti6kDCXJ2Ve">
            År 1993 togs beslut om att upplåta statens marker ovan odlingsgränsen
            i Västerbotten och Norrbotten samt på renbetesfjällen i Jämtlands
            län för småviltsjakt. Beslutet innebär att småviltsjakt ska upplåtas
            till svenska medborgare och får upplåtas till utländska medborgare.
            Länsstyrelserna administrerar jakten på berörda områden och har
            i stor utsträckning upplåtit jakt till utländska jägare på samma
            villkor som till svenska jägare. Denna upplåtelse har gjorts även
            då länsstyrelserna valt att begränsa jaktens omfattning genom
            olika restriktioner som i hög grad drabbat svenska jägare, även
            lokalt boende.
          </p>
          <p xml:id="i-BzDye7cG6T8ZSMKfAar6L6">
            Jämtlands läns länsstyrelse har infört en begränsning som innebär
            att utländska jägare får inleda sin jakt först ett par veckor
            efter svenska jägare. Systemet innebär att utländska jägares andel
            av det totala antalet jaktdygn i Jämtland föll från ca 44 % år
            1999 till ca 27 % hösten 2000. Samtidigt ledde detta dock till
            att andelen utländska jägare i grannlänet Västerbotten steg till
            en högre nivå, 60@65 % av totala antalet jaktdygn. Även i Norrbotten
            är andelen utländska jägare hög, särskilt längs vägar över till
            Norge. Norska jägare är den största gruppen utländska jägare.
          </p>
          <p xml:id="i-Q2nQj18VcJ38HyATY2xFUq">
            Jakten är en mycket viktig fritidssysselsättning i norra Sverige.
            Var tionde norrbottning över 18 år jagar. För många är jakten
            en viktig faktor i beslutet att bo kvar eller flytta tillbaka.
            Staten har fattat beslut om att göra småviltsjakten på berörda
            marker tillgänglig på rimliga villkor, vilket är positivt.
          </p>
          <p xml:id="i-4C1EvsC1myvMPk9jSPabv7">
            Liknande system finns i de nordiska grannländerna och även på
            motsvarande breddgrader i nordamerikanska delstater och provinser.
            Tillämpningen skiljer sig dock på en avgörande punkt @ inget annat
            land låter utländska medborgare jaga på samma villkor som de egna
            medborgarna. Detta gäller även när svenska jägare vill jaga på
            statliga marker i Norge, trots att norska medborgare i dag för
            det mesta utnyttjar den svenska fjälljakten på småvilt på samma
            villkor och i ungefär lika hög grad som svenskarna själva.
          </p>
          <p xml:id="i-5n6GaxASpm5KHbeNTcbJso">
            Svenska jägare upplever att deras tillgång till dessa jaktmöjligheter
            är hårt begränsade i dag. Stora områden undantas årligen från
            jakt på grunder som står i dålig överensstämmelse med beslutet
            om att upplåta småviltsjakt på statens marker. På stora delar
            av markerna begränsas det totala antalet jaktdygn, samtidigt som
            en stor andel av dessa jaktdygn säljs till framför allt norska
            jägare. Sammantaget har länsstyrelsernas agerande lett till att
            samtidigt som andelen utländska jägare ökat har det totala antalet
            jaktdygn per år i de berörda områdena fallit till en nivå som
            ligger under nivån före fjälljaktsreformens genomförande.
          </p>
          <p xml:id="i-EUcVPxf4oUoDFpL57vkXt8">
            I dag står utländska jägare för i storleksordningen hälften av
            alla jaktdygn på småvilt i berörda marker. När detta leder till
            att länsstyrelserna inför omfattande begränsningar av jakten och
            det i sin tur i hög grad drabbar svenska jägare och inte minst
            de lokalt boende jägarna, är detta en orimlig situation och i
            strid med syftet med det beslut som riksdagen tidigare fattat.
          </p>
          <p xml:id="i-Bs8AhgHGE8TYMmbvDwyiQg">
            Med anledning av ovanstående vill jag ställa följande fråga till
            statsrådet:
          </p>
          <p xml:id="i-PQEULV1ZxoYTj9jDefpB5u">
            Vilka konkreta åtgärder avser statsrådet att vidta för att tillse
            att svenska medborgare ges möjlighet till småviltsjakt i fjällvärlden
            i enlighet med det tidigare riksdagsbeslutet?
          </p>
        </div>
      </div>
    </body>
  </text>
</TEI>
