<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0365">
  <teiHeader>
    <fileDesc>
      <titleStmt>
        <title>den kubanska demokratirörelsen</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den kubanska demokratirörelsen till utrikesminister Laila Freivalds om den kubanska demokratirörelsen</title>
          <idno type="rdwebb">GS10365</idno>
          <ref type="dokument_url_text">http://data.riksdagen.se/dokument/GS10365/text</ref>
          <ref type="dokument_url_html">http://data.riksdagen.se/dokument/GS10365</ref>
          <ref type="dokumentstatus_url_xml">http://data.riksdagen.se/dokumentstatus/GS10365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8TQzpV5AoEhBmG3JKeNV99" corresp="i-43NmWWYd8vEgZrkoXWWCXx">
          <date when="2005-02-08"/>
        </correspAction>
        <correspAction type="received" xml:id="i-4E5j4BJqWNH1SAbHLsiWZr" corresp="i-4CwyNH4xXJhZj5wdBAzmSY">
          <date when="2005-02-08"/>
        </correspAction>
        <correspAction type="answered" xml:id="i-5MPdCLcdGAviVgvzVnc53d" corresp="i-4CwyNH4xXJhZj5wdBAzmSY">
          <date when="2005-02-15"/>
        </correspAction>
        <correspContext corresp="i-5MPdCLcdGAviVgvzVnc53d">
          <ref type="record" target="prot-200405--076">Riksdagens protokoll 2004/05:76 Tisdagen den 15 februari</ref>
          <ref type="recordSection" target="unsetDivId">3 § Svar på interpellationerna 2004/05:349, 355 och 365 om Sverige och relationerna med Kuba</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QST8DH9fdEBeP63BVBk98T">
            Interpellation 2004/05:365 av Rosita Runegrund (kd) till utrikesminister
            Laila Freivalds om den kubanska demokratirörelsen
          </p>
        </div>
        <div type="ipqSubmissionInfo">
          <p xml:id="i-SaJuVjmdpthfuy3BDwW7Bp">
            den 8 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7SJtZx4tVXk3Y4ap4UUd4x">
            Är det en tillbakagång till den mer Castrovänliga linjen i socialdemokratisk
            Kubapolitik vi bevittnar? När hände det senast att en diktator
            dikterat villkoren för EU-ambassadernas gästlistor och inbjudningar?
            De frågorna bör ställas efter regeringens beslut att ställa sig
            bakom EU-förslaget att sluta bjuda in företrädare ur demokratirörelsen
            till ambassadernas nationaldagsfirande.
          </p>
          <p xml:id="i-E83qVzY5J9HPAkxsmi8FDx">
            Det kunde under Anna Lindhs tid som utrikesminister skönjas en
            genuin vilja till tydligt svenskt stöd till den kubanska demokratirörelsen.
            Uttalanden från den dåvarande utrikesministern lämnade ingen tvekan
            om att det var stödet till demokratirörelsen som var första prioritet,
            snarare än att söka behålla en god relation till den kubanska
            regimen. Detta var tydligt inte minst efter de massfängslanden
            som skedde våren 2003 då 75 stycken demokratiaktivister fängslades.
            De flesta fick fängelsestraff på mellan 15 och 20 år. Många sitter
            i isoleringscell. De är samtliga personer som riskerat allt för
            sin strävan för ett demokratiskt Kuba. Varje dag tvingas de utstå
            de omänskliga och förnedrande förhållandena i de kubanska fängelserna.
            Totalt sett finns drygt 300 politiska fångar i dessa fängelser.
          </p>
          <p xml:id="i-B1zEKkMkqmBWCxQUaYKG5Q">
            Fram till våren 2003 hade den av regimen förbjudna demokratirörelsen
            varit mycket aktiv i sin strävan att visa det kubanska folket
            på en fredlig väg till demokrati. Trots insikt om riskerna med
            att tillhöra oppositionen har många bokstavligen vågat sina liv
            i kampen för ett annat Kuba. Det viktigaste bidraget på detta
            område har varit det av de kubanska kristdemokraterna initierade
            Varelaprojektet. Varela är en namninsamling som syftar till en
            folkomröstning på följande fem områden: organisations- och yttrandefrihet,
            ny vallag, allmänna och fria val, amnesti för politiska fångar
            och fri företagsamhet. Namninsamlingen har gjorts från person
            till person, eftersom all massinformation kontrolleras. Trots
            att en underskrift kan medföra arbetslöshet, trakasserier, telefonavlyssning
            med mera har minst 25 000 namn samlats in. En stor del av dem
            som fängslades våren 2003 var engagerade inom Varela.
          </p>
          <p xml:id="i-43GuqrkDiHzUb72kvF5NZ7">
            Det har snart gått två år sedan domarna föll. Man skulle kunna
            tro att demokratirörelsen dött ut, eller åtminstone tystnat. Möjligtvis
            är det så att omvärldens stöd tystnat alltmer. De som arbetar
            för demokrati på ön fortsätter dock sitt arbete. Trots den uppenbara
            risken att fängslas har Varela fortsatt i ny form, via det nationella
            dialogprogrammet. Dialogen är ett dokument som målar upp hur ett
            demokratiskt samhälle skulle kunna se ut, med idéer på förändringar
            inom en mängd olika samhällsområden. Dokumentet är en strävan
            att involvera hela den kubanska befolkningen i en nationell diskussion
            kring en ny alternativ konstitution. Därför innehåller dialogen
            blanketter, där varje enskild person har möjlighet att kommentera
            förslaget och själv komma med egna förändringar och idéer. Utifrån
            de svar som kommer in via dessa blanketter ska ett nytt, reviderat
            förslag till konstitution arbetas fram. Detta vill man alltså
            göra tillgängligt för alla kubaner. De svenska kristdemokraterna
            är en av få svenska aktörer som ger ett aktivt och långsiktigt
            stöd till arbetet inom demokratirörelsen.
          </p>
          <p xml:id="i-F6ykxzc5t9jHFuL5qFBcXK">
            Inte heller har de uttryckliga protesterna mot massfängslandena
            tystnat på ön, även om omvärldens uthållighet också på detta område
            inte varade särskilt länge. Varje söndag samlas runt 15 fruar
            till mässa, vitklädda och med bilder på sin fängslade make om
            halsen, som en regelbunden tyst men uttrycklig protest mot det
            övergrepp man drabbats av. Efter mässan tågar de anhöriga tysta
            fram och tillbaka utanför kyrkan. Genom Fonden Kubas politiska
            fångar ges ekonomiskt stöd från enskilda personer i Sverige till
            15 av de 75 drabbade familjerna. Den senaste tiden har några mycket
            svårt sjuka fångar släppts. Det råder dock tveksamhet kring några
            av dessa, huruvida de verkligen är fria eller om det endast är
            villkorligt eller om man är under husarrest. Frisläppandet av
            dessa fångar är naturligtvis ett utslag av Fidel Castros insikt
            om egen vinning i frågan, då han skulle riskera starka protester
            genom att låta någon av de politiska fångarna dö i fängelse, snarare
            än ett utslag av plötslig barmhärtighet.
          </p>
          <p xml:id="i-SdjsTDPvMWv8iuw4BCArd5">
            Sedan EU införde sin tuffare politik gentemot Kuba har relationen
            mellan EU och Kuba varit ansträngd. EU har tidigare krävt villkorslös
            frigivning av alla samvetsfångar som fängslades 2003. Att företrädare
            ur demokratirörelsen bjöds in till ambassadernas nationaldagsfirande
            var ett symboliskt men mycket viktigt budskap till både opposition
            och Castro. Och budskapet har gått fram till Castro, och det har
            gjort honom obekväm. Nu har det tydligen också blivit alltför
            obekvämt för den svenska regeringen.
          </p>
          <p xml:id="i-WRjSkbY1uDHcgDMuZ4CrZZ">
            När de spanska socialisterna nu i ministerrådet fått igenom beslut
            om att EU:s gemensamma hållning mot Kuba ska avskaffas @ och därmed
            i sak agerar budbärare åt Castro @ verkar de svenska socialdemokraterna
            sakna civilkurage nog att hedra sina tidigare utfästelser om ett
            tydligt stöd till demokratirörelsen. För ett år sedan uttalade
            utrikesminister Laila Freivalds i en interpellationsdebatt att
            det är viktigt med en öppen kontakt med demokratirörelsen. Skulle
            Sverige göra ett officiellt besök på Kuba är det nödvändigt med
            en öppen kontakt både med representanter för det officiella Kuba
            och demokratirörelsen, sade Freivalds. Men utrikesministern får
            nog tänka om, för härefter är det Castro som dikterar villkoren
            för EU. Om Castro får bestämma vilka som bjuds in till nationaldagsfirande,
            vad hindrar honom för att även avgöra vilka som Sverige möter
            vid ett officiellt besök i Kuba?
          </p>
          <p xml:id="i-EiC5GyecuScn9Zqp6p2YDq">
            Den svenska regeringens hållning i frågan är besynnerlig och
            tam. Å ena sidan önskar regeringen att relationen mellan EU och
            Kuba ska normaliseras. Samtidigt vill man inte att det sker till
            priset av att kontakten med oppositionen avbryts. Å andra sidan
            är regeringen medveten om att Castro inte accepterar ett regelbundet
            och synligt samröre med denna grupp.
          </p>
          <p xml:id="i-9hwVJUZvbAR8U4rPvVGSNE">
            Det finns en tydlig övertro på att normala relationer är de bästa
            relationerna. Vem som tjänar på det i detta fall är naturligtvis
            Fidel Castro. Demokratirörelsen tvingas ut i kylan för att EU
            ska värma Castrodiktaturen. Castro räds att demokratirörelsen
            blir internationellt synlig, och nu medverkar EU @ och Sverige
            @ till att osynliggöra den. Att EU överger sin tidigare ståndpunkt
            om att fortsätta sätta press på Kuba till dess att alla fångar
            är frisläppta är en skam. När EU så tydligt markerat att unionen
            inte är att lita på har den kubanska demokratirörelsen inte mycket
            annat än att förlita sig på stödet från USA, det som så enkelt
            och lätt attackeras av Fidel Castro.
          </p>
          <p xml:id="i-3jneE9roNwDcBXQtvdPW7N">
            I tidigare interpellationsdebatter har både Anna Lindh och Laila
            Freivalds hänvisat till det systemöppnande biståndet som ett av
            flera redskap i arbetet för demokrati, och på (mycket) lång sikt.
            Stöd till oppositionen, som i dag sker främst via några av de
            svenska partianknutna biståndsorganisationerna, har lyfts fram
            som ett annat. Nu verkar det nya redskapet vara att låta Castro
            bestämma ordningen i tillvaron.
          </p>
          <p xml:id="i-939jXomyqYtGD6bWnGJ3EQ">
            Vaclav Havel skriver på DN Debatt: Jag har svårt att tänka mig
            ett bättre sätt för EU att vanhedra de nobla idealen frihet, jämlikhet
            och mänskliga rättigheter som unionen omfattar. För att försvara
            europeiska företags vinster kommer unionen att sluta att bjuda
            in fritänkande människor till sina ambassader och kommer att dra
            slutsatser om vilka dessa är utifrån ansiktsuttrycken hos diktatorn
            och hans bundsförvanter. Det är svårt att tänka sig en mer skamlig
            överenskommelse. Kristdemokraterna instämmer helhjärtat i hans
            ord.
          </p>
        </div>
        <div type="ipQuestion">
          <p xml:id="i-KXzRHJwDgY3bGtXKC7cJQx">
            Mot bakgrund av detta vill jag fråga utrikesministern:
            <list rend="unordered">
              <item>
                1. Vad avser utrikesministern att uppnå genom att låta Castro
                diktera villkoren för vilka den svenska ambassaden kan bjuda in
                till sitt nationaldagsfirande?
              </item>
              <item>
                2. Kommer utrikesministern att verka för att tillskapa ett sammanhang
                i ambassadmiljö till vilket företrädare ur demokratirörelsen fortsättningsvis
                kan tänkas bli inbjudna till?
              </item>
              <item>
                3. Vilka konkreta åtgärder tänker utrikesministern vidta för
                att tillse att de svenska kontakterna med den kubanska demokratirörelsen
                upprätthålls @ nu när relationerna normaliseras med Castroregimen?
              </item>
              <item>
                4. Vilka åtgärder avser utrikesministern att vidta för att Sverige
                och EU ska bidra till utvecklingen av ett demokratiskt och fritt
                Kuba?
              </item>
            </list>
          </p>
        </div>
      </div>
    </body>
  </text>
</TEI>
