<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0404">
  <teiHeader>
    <fileDesc>
      <titleStmt>
        <title>läraryrkets status</title>
        <author>Nylander, Christer (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>läraryrkets status till statsrådet Ibrahim Baylan om läraryrkets status</title>
          <idno type="rdwebb">GS10404</idno>
          <ref type="dokument_url_text">http://data.riksdagen.se/dokument/GS10404/text</ref>
          <ref type="dokument_url_html">http://data.riksdagen.se/dokument/GS10404</ref>
          <ref type="dokumentstatus_url_xml">http://data.riksdagen.se/dokumentstatus/GS10404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <persName>Christer Nylander</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Tc99NaSRoHpyyckkDuPqkt" corresp="i-U6F8gqiuV2DEZN1aMhyDnJ">
          <date when="2005-02-18"/>
        </correspAction>
        <correspAction type="received" xml:id="i-RPMuYcCATW6CcdbYDR4kRj" corresp="i-A6T9WoUzRwW8LUK52znHwX">
          <date when="2005-02-18"/>
        </correspAction>
        <correspAction type="answered" xml:id="i-CbXBGcPz21Ntfqq6cDaUeg" corresp="i-A6T9WoUzRwW8LUK52znHwX">
          <date when="2005-03-22"/>
        </correspAction>
        <correspContext corresp="i-CbXBGcPz21Ntfqq6cDaUeg">
          <ref type="record" target="prot-200405--094">Riksdagens protokoll 2004/05:94 Tisdagen den 22 mars</ref>
          <ref type="recordSection" target="unsetDivId">16 § Svar på interpellation 2004/05:404 om läraryrkets status</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EhgHPjRA76REyypVN4mAuB">
            Interpellation 2004/05:404 av Christer Nylander (fp) till statsrådet
            Ibrahim Baylan om läraryrkets status
          </p>
        </div>
        <div type="ipqSubmissionInfo">
          <p xml:id="i-PjUt3kZmz3aEFRdDotNKzK">
            den 18 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2QUYU5J9GPpdN9hrBkQeEy">
            Enligt en kommande OECD-rapport, som delvis redovisas i Lärarnas
            tidning, nr 3 2005, är karriärmöjligheterna för svenska lärare
            mycket dåliga. Sverige har lägre lärarlöner än de flesta OECD-länder.
            Lönekostnaden för lärare utgör en betydligt lägre andel av de
            totala skolkostnaderna i Sverige jämfört med andra länder. Undersökningen
            visar vidare att svensk skola också sticker ut genom att i större
            utsträckning ta in obehöriga lärare för att klara lärarbristen.
          </p>
          <p xml:id="i-KYw2pVUewphhmnaKuvbSXC">
            Att svenska lärare har dåliga karriärmöjligheter och låg lön
            är förvisso ingen nyhet. Den kunskapen har funnits i många år.
            Det märkliga är att så lite har hänt för att förändra situationen.
            Åtskilliga socialdemokratiska skolministrar har uttryckt att läraryrkets
            status måste höjas, men fortfarande halkar Sverige efter i OECD-undersökningarna.
          </p>
          <p xml:id="i-D34CfcTAj7gi3JyxEDP6zQ">
            De närmaste åren står vi inför ett stort generationsskifte i
            svensk lärarkår. Därför är det viktigt att nya politiska initiativ
            skyndsamt tas för att uppvärdera läraryrket.
          </p>
          <p xml:id="i-SjVuXUKTasQ5GKNa662huK">
            Lärarna är skolans viktigaste resurs. En av de viktigaste uppgifter
            en människa kan ha är att arbeta med barns personliga och kunskapsmässiga
            utveckling. Många av oss kan i efterhand komma ihåg en viss lärare
            man hade i skolan för att de uppmuntrade oss, väckte ett intresse
            och kanske till och med fick oss att slå in på en viss bana i
            livet. För att kunna sätta sådana spår hos sina elever, måste
            lärarna ha inte bara goda teoretiska kunskaper, utan också vara
            goda pedagoger. Det är den kombinationen som gör lärarrollen unik.
          </p>
          <p xml:id="i-SoUXBFuVddUf5YnWM2BUVs">
            Sverige behöver en reformagenda som tydligt visar att lärarna
            är avgörande för skolans och samhällets utveckling. En sådan reformagenda
            måste innehålla flera insatser för att höja löneläget, stärka
            karriärmöjligheterna och uppvärdera läraryrket.
          </p>
          <p xml:id="i-ThWURMkM3HWr4fjLEvH1fN">
            Lärarna måste få rejäla utvecklingsmöjligheter. Det belönar goda
            arbetsinsatser och höjer attraktionskraften i yrket. Det borde
            till exempel vara självklart att lärare ges chans att utvecklas
            genom att bedriva universitetsstudier eller genomgå kvalificerad
            fortbildning. Huvudmannens skyldighet att erbjuda fortbildning
            och vidareutbildning måste förtydligas. En annan möjlig utvecklingsmöjlighet
            är att ge fler erfarna lärare chans att bli mentor för en yngre,
            nyutexaminerad kollega. Andra karriärmöjligheter skapas genom
            att lärare utses till huvudlärare eller ämnesansvariga och att
            antalet lektorer ökar.
          </p>
          <p xml:id="i-D8tqXDwa6XQkZikJTWDBV1">
            För att göra yrket mer attraktivt är det nödvändigt att höja
            lärarnas löneläge. Det går inte att komma ifrån att det faktum
            att svenska lärare är lågt avlönade inverkar starkt negativt på
            läraryrkets attraktivitet. Detta åvilar till avgörande del huvudmännen,
            men staten kan bidra till att göra det möjligt genom sättet att
            utforma statsbidrag.
          </p>
          <p xml:id="i-WeE1eL5pYMDDTrUbJAJxXi">
            Många lärare har en orimligt hög arbetsbelastning. Nya administrativa
            uppgifter läggs ständigt på lärarna. Skolverket uppger att 95
            % av de äldre lärarnas arbetsbelastning ökat kraftigt. Läraren
            måste få mer tid att vara lärare. För att stärka lärarrollen krävs
            också att lärarna får ordentliga befogenheter att upprätthålla
            ordning och reda i klassrummet. Den nya skollagen måste tydligt
            slå fast lärarens rätt att stävja mobbning, bråk och oordning.
          </p>
          <p xml:id="i-1778TX5h4Ty4cpBha4ahpQ">
            Svensk skola står inför allvarliga utmaningar. OECD:s rapport
            om dåliga karriärmöjligheter för lärarna och ett lågt löneläge
            pekar på ett avgörande problem för att stärka skolans kvalitet.
          </p>
          <p xml:id="i-GqWLzToiBvSoqNpEqeUe3K">
            Med anledning av ovanstående vill jag ställa följande frågor
            till statsrådet:
          </p>
          <p xml:id="i-q71GVvYRxAjtxFY6rYmNe">
            Avser statsrådet att ta initiativ för att fler karriärmöjligheter
            för lärare ska skapas?
          </p>
          <p xml:id="i-4hXfvujeLNH2R9H9itGnrL">
            Avser statsrådet att ta initiativ till att förtydliga lärarens
            möjligheter att upprätthålla ordning och arbetsro i klassrummet?
          </p>
          <p xml:id="i-QYMyqyDzodkaXjVnFj6i8y">
            Vilka övriga åtgärder avser statsrådet att vidta för att höja
            läraryrkets status?
          </p>
        </div>
      </div>
    </body>
  </text>
</TEI>
