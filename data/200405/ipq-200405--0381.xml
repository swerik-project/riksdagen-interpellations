<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0381">
  <teiHeader>
    <fileDesc>
      <titleStmt>
        <title>mäns våld mot kvinnor</title>
        <author>Schyman, Gudrun (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mäns våld mot kvinnor till statsminister Göran Persson om mäns våld mot kvinnor</title>
          <idno type="rdwebb">GS10381</idno>
          <ref type="dokument_url_text">http://data.riksdagen.se/dokument/GS10381/text</ref>
          <ref type="dokument_url_html">http://data.riksdagen.se/dokument/GS10381</ref>
          <ref type="dokumentstatus_url_xml">http://data.riksdagen.se/dokumentstatus/GS10381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="Q388981" type="partyAffiliation">
              <desc>-</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XHZ82L5bLDjxCVcfZMUXpj" corresp="i-LzYBGnvuhNHdQ7LQKPA6UJ">
          <date when="2005-02-15"/>
        </correspAction>
        <correspAction type="received" xml:id="i-52n8y4oiANSAXebUfNDH6s" corresp="i-3kVCtR7mCK6mW2F6oaBMR5">
          <date when="2005-02-15"/>
        </correspAction>
        <correspAction type="answered" xml:id="i-86JKWzuUogSzPgErpPGWhW" corresp="i-UEQA68w6PM78ttj4KfvgwE">
          <date when="2005-03-15"/>
        </correspAction>
        <correspContext corresp="i-86JKWzuUogSzPgErpPGWhW">
          <ref type="record" target="prot-200405--090">Riksdagens protokoll 2004/05:90 Tisdagen den 15 mars</ref>
          <ref type="recordSection" target="unsetDivId">17 § Svar på interpellation 2004/05:381 om mäns våld mot kvinnor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HuZTRZ4baGzXzTCot32WYq">
            Interpellation 2004/05:381 av Gudrun Schyman (-) till statsminister
            Göran Persson om mäns våld mot kvinnor
          </p>
        </div>
        <div type="ipqSubmissionInfo">
          <p xml:id="i-3EhCkrK63AGYXt6brY4JuT">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2iwWRPdjh4tgMUUL44aGiw">
            Under hösten 2004 debatterades ämnet mäns våld mot kvinnor intensivt
            och på ett sätt som inte setts tidigare. Alltfler gav uttryck
            för att detta inte är en "kvinnofråga" utan ett gigantiskt samhällsproblem
            som i grunden handlar om demokrati och mänskliga rättigheter.
            Alltfler blev medvetna om att våldet mot kvinnor och barn, det
            våld som utövas av män, inte är avvikelser. Det är inte missbruk,
            psykisk sjukdom eller kulturella klyftor som är orsaken. I stället
            är mäns våld mot kvinnor det yttersta uttrycket för en samhällsordning
            där män är överordnade och kvinnor underordnade, det vill säga
            ett uttryck för den patriarkala maktordningen. Det blev också
            tydligt att statens, kommunernas och ansvariga myndigheters agerande,
            snarast alltid handlade om brist på agerande. Avgrunden mellan
            den politiska retoriken och den vardagliga praktiken var och är
            enorm.
          </p>
          <p xml:id="i-Q2iHaKvFeR1LwPNMy473s2">
            Utredningen Slag i luften, en utredning om myndigheter, mansvåld
            och makt, SOU 2004:121, konstaterade att 90-talets kvinnofridsreform,
            den största satsning som gjorts mot mansvåldet, hittills varit
            ett slag i luften. Mäns våld mot kvinnor är fortfarande ett lågprioriterat
            och förminskat problem hos myndigheterna. De myndigheter som 1998
            fick i uppdrag att bekämpa våldet har i allmänhet gjort för lite
            eller inget alls. Obetydliga ekonomiska resurser har satsats,
            utbildningen har varit otillräcklig och samordningen har inte
            fungerat. Det arbete som trots allt genomförts har ofta organiserats
            som projekt och därmed också avsomnat efter projekttidens slut.
            Motståndet mot att ta till sig våldets omfång, innebörd och karaktär
            har resulterat i en politisk nedprioritering av frågan.
          </p>
          <p xml:id="i-2hui34EgDFEabLZGwKhQ6z">
            Samma bild bekräftas av Amnestys rapport Har ej prioriterat frågan,
            en undersökning om svenska kommuners arbete för att bekämpa mäns
            våld mot kvinnor, 2004. Den visade att frågan om mäns våld mot
            kvinnor och barn fortfarande befinner sig långt ned på de flesta
            kommunernas prioriteringslistor. Flera kommuner saknar handlingsplaner,
            endast ett fåtal har egna kriscentra och kvinnojourerna runtom
            i landet får i stort förlita sig på frivilliga krafter och frivilliga
            bidrag.
          </p>
        </div>
        <div type="ipQuestion">
          <p xml:id="i-NFzZaV8gNFUUvixxvPNiyu">
            Bägge utredningarna utmynnade i flera konkreta förslag, baserade
            på en maktanalys och ett erkännande av mäns kollektiva ansvar.
            Bland förslagen fanns:
            <list rend="unordered">
              <item>
                förstärkning av kommunernas resurser, både ekonomiskt och utbildningsmässigt,
              </item>
              <item>
                en undersökning av de samhällsekonomiska konsekvenserna av mäns
                våld,
              </item>
              <item>
                ökade resurser till kvinnojourerna,
              </item>
              <item>
                kommunala enheter för praktiskt arbete med mäns våld mot kvinnor
                och
              </item>
              <item>
                specialenheter på varje berörd myndighet och så vidare.
              </item>
            </list>
          </p>
          <p xml:id="i-4ZPUTDdFZV8CVJkoEnuRtr">
            Det är uppenbart att ökad kunskap och, framför allt, ökade resurser
            är avgörande för att få till stånd en förändring. Tidigare har
            regeringen backat för alla initiativ till ett övergripande statligt
            ansvar för kvinnojourerna. Den 3 februari svarade dock statsministern
            på en fråga att: "Det finns all anledning för samhället att ta
            ett samlat ansvar för finansieringen av dessa viktiga verksamheter"
            (kvinnojourerna) "och att göra det på ett sådant sätt att vi får
            täckning i hela landet och kvaliteten bibehålls." Statsministern
            betonade också vikten i frågan. Svaret måste i rimlighetens namn
            betyda att regeringen nu intagit en något annorlunda hållning
            i frågan. Ett statligt finansiellt ansvar bör också innebära att
            regeringen är beredd att i kommande budget deklarera denna inriktning
            och avsätta resurser för genomförande. Av Vänsterpartiets och
            Miljöpartiets tidigare förslag att döma bör det inte vara några
            problem att få till stånd en majoritet i frågan.
          </p>
        </div>
        <div type="ipQuestion">
          <p xml:id="i-TAgpNPs35A4kEdcWT8dTEV">
            Mot bakgrund av ovanstående vill jag ställa följande frågor till
            statsministern:
            <list rend="unordered">
              <item>
                Delar statsministern den analys som kommer till uttryck i utredningen
                Ett slag i luften (SOU 2004:121) och Amnestys rapport Har ej prioriterat
                frågan?
              </item>
              <item>
                Vilka initiativ har statsministern vidtagit med anledning av
                ovan nämnda rapporter?
              </item>
              <item>
                tänker statsministern verka för att rekommendationerna i rapporterna
                blir verklighet?
              </item>
              <item>
                hur avser statsministern att arbeta för att stärka kvinnojourernas
                verksamhet i den kommande vårbudgeten?
              </item>
            </list>
          </p>
        </div>
      </div>
    </body>
  </text>
</TEI>
