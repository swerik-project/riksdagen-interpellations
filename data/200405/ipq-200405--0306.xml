<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0306">
  <teiHeader>
    <fileDesc>
      <titleStmt>
        <title>ökad valfrihet i barnomsorgen</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ökad valfrihet i barnomsorgen till socialminister Berit Andnor om ökad valfrihet i barnomsorgen</title>
          <idno type="rdwebb">GS10306</idno>
          <ref type="dokument_url_text">http://data.riksdagen.se/dokument/GS10306/text</ref>
          <ref type="dokument_url_html">http://data.riksdagen.se/dokument/GS10306</ref>
          <ref type="dokumentstatus_url_xml">http://data.riksdagen.se/dokumentstatus/GS10306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WvBu4VPFsyF2ptArV9mtG1" corresp="i-BUsYTbnmyQrtHXSA2gEp9T">
          <date when="2005-01-14"/>
        </correspAction>
        <correspAction type="received" xml:id="i-DZyhCFZqVCT3EQooF42jMD" corresp="i-LdbVtbdPx3MQxR6GEgCqax">
          <date when="2005-01-17"/>
        </correspAction>
        <correspAction type="answered" xml:id="i-WSeBp7wrMVcVSi9JjxYFjh" corresp="i-HxcQkHC9fDSzkJWgvdhDEF">
          <date when="2005-02-01"/>
        </correspAction>
        <correspContext corresp="i-WSeBp7wrMVcVSi9JjxYFjh">
          <ref type="record" target="prot-200405--067">Riksdagens protokoll 2004/05:67 Tisdagen den 1 februari</ref>
          <ref type="recordSection" target="unsetDivId">10 § Svar på interpellation 2004/05:306 om ökad valfrihet i barnomsorgen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FZE9bp6Usy97NLdWfebV73">
            Interpellation 2004/05:306 av Torsten Lindström (kd) till socialminister
            Berit Andnor om ökad valfrihet i barnomsorgen
          </p>
        </div>
        <div type="ipqSubmissionInfo">
          <p xml:id="i-WRbzJEmF25fp4jhnHDk98n">
            den 14 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AfgGMZChD5nuTtphJDsPkq">
            För de flesta barnfamiljer är det tiden tillsammans som upplevs
            som den största bristvaran. Enligt en Sifo-undersökning ansåg
            en majoritet av de tillfrågade att vardagen är ganska eller mycket
            stressig. Mest stressade är småbarnsföräldrar. En TCO-rapport
            bekräftar att stressen och sömnbristen i vårt samhälle är störst
            bland småbarnsmammorna. I en arbetstidsundersökning framgår det
            att bland dem som har barn finns det en uppenbar önskan om att
            kunna tillbringa mer tid med sin familj. Över 40 % av föräldrar
            med barn under två år skulle vilja tillbringa mycket mer tid med
            barnen. Av dem som har barn anser 40 % att det är mycket eller
            ganska svårt att kombinera arbetsliv och föräldraskap. Många vill
            ägna mer tid med sin familj samtidigt som det innebär att de får
            svårt att få ekonomin att gå ihop eller att arbetet kräver mer.
          </p>
          <p xml:id="i-AHjpN4ASBNGftGEpHiJwCN">
            Bristen på tid påverkar även barnen. Av Barnombudsmannens årsrapport
            2004 framgår det att många barn tycker att de har för lite tid
            med sina föräldrar. Barnen menar att föräldrarna stressar och
            ägnar för mycket tid åt sitt arbete. En undersökning gjord bland
            lärare, fritidspedagoger och förskolepersonal visade att 90 %
            menar att det inte alls är ovanligt att förskolebarn lider av
            olika stressrelaterade sjukdomar. Enligt Barnombudsmannens erfarenheter
            beror detta främst på förhållanden inom barnomsorg och skola.
            Barnens vardagsmiljö är ofta bullrig, otrivsam och överbefolkad.
            "Arbetsdagarna" för många barn blir över åtta timmar.
          </p>
          <p xml:id="i-9J8JZPVpcCTDSDV754Vcan">
            När Barnombudsmannen låtit barnen själva komma till tals om sin
            syn på olika områden har de uttryckt att familjen är det absolut
            viktigaste för dem och att föräldrarna är den viktigaste relationen
            för dem. Kristdemokraterna anser att detta perspektiv ska vara
            utgångspunkten för familjepolitiken.
          </p>
          <p xml:id="i-FSBtTTJF9x2FioSLradwHE">
            Att de minsta barnen mår bäst av att få tillbringa merparten
            av dagarna med sina föräldrar har ett starkt stöd hos svenska
            folket. Opinionsundersökaren Torsten Österman, FSI, ställde i
            ett antal enkäter under åren 1985@1995 frågan "Vilken form av
            vistelse under veckans vardagar skulle Du välja om tillgång och
            ekonomi inte var några hinder?" I genomsnitt var det endast 5
            % som ansåg att barn under tre år mår bäst av att vara på förskola.
            Så många som 64 % att det bästa vore att de minsta barnen vistas
            hela dagen hos föräldrarna. I en Skop-undersökning från september
            2002 redovisades det svenska folkets syn på finansieringen av
            barnomsorgen. Över tusen personer mellan 18 och 84 år svarade
            på frågan "Bör man ge ekonomiskt stöd också till de föräldrar
            som vill ordna sin barnomsorg på annat sätt än genom offentligt
            finansierad barnomsorg?". Hela 75 % svarade ja på frågan och mest
            positiva till detta var åldersgruppen 18@34 år.
          </p>
          <p xml:id="i-4S7FfxFJF5DACPjzMikRRG">
            Även om det i dag inte ges ekonomiska möjligheter att vara hemma
            med barnen efter att föräldraförsäkringen upphör väljer åtskilliga
            föräldrar, trots den stora ekonomiska uppoffringen, att stanna
            hemma med barnen när de är små. Hittills har Socialdemokraterna
            konsekvent bortsett från alla dessa föräldrars önskemål.
          </p>
          <p xml:id="i-KQWj8XR3F6B1ijXZLtMenz">
            I dag finns det ett starkt tryck från föräldrar runtom i landet
            när det gäller valfrihet inom barnomsorgen. I ett femtiotal kommuner
            runtom i Sverige har det bildats föräldragrupper som startat namninsamlingar
            för att få till stånd kommunala folkomröstningar för valfrihet
            inom barnomsorgen. Intresset är mycket stort och en bred majoritet
            av allmänheten stöder föräldrarnas krav. I tre kommuner har folkomröstningar
            om valfrihet inom barnomsorgen genomförts. Den senaste hölls i
            Örkelljunga kommun i september år 2003, vid vilken 61,9 % röstade
            för en alternativ lösning inom barnomsorgen. Folkomröstningar
            om familjers rätt till valfrihet inom barnomsorgen har även genomförts
            i Karlstad och Uppvidinge kommuner. I Karlstad röstade ca 75,2
            % för valfrihet i barnomsorgen och i Uppvidinge blev motsvarande
            siffra 51,7 % för rätten till valfrihet.
          </p>
          <p xml:id="i-HSQKzhJjwhiPjxVZHfZrho">
            De kommuner som utifrån resultatet av folkomröstningarna ansökt
            hos den socialdemokratiska regeringen om att få bli försökskommuner
            för att införa ett ekonomiskt alternativ för den som själv vill
            vårda sina småbarn får ett konsekvent nej utan särskild motivering.
            Det är en total statlig styrning av både föräldrar och kommuner.
            Det är inte svårt att förstå den frustration många föräldrar känner
            när deras val av barnomsorg inte respekteras och stöds.
          </p>
          <p xml:id="i-WsjJAhphuHRp3H8tx5LPTE">
            En majoritet i riksdagen, utom Socialdemokraterna och Vänsterpartiet,
            stödde under våren 2002 en reservation från utbildningsutskottet
            som innebär att föräldrar fritt ska kunna välja barnomsorgsform
            med olika inriktning på likvärdiga villkor, även att i större
            utsträckning vara hemma med sina barn. Det är nu upp till den
            socialdemokratiska regeringen att verkställa riksdagens beslut.
          </p>
          <p xml:id="i-QTV2wbTuNw3xtQV9ZC2jRS">
            Den kristdemokratiska politiken utgår från subsidiaritetsprincipen.
            Denna innebär att politiken byggs "underifrån". Det en liten gemenskap
            själv klarar av att hantera ska den ansvara för och själv besluta
            om. De överordnade gemenskaperna ska stödja de små gemenskaperna.
            För familjepolitikens utformning innebär detta att så många beslut
            som möjligt, som berör familjen, ska fattas av familjen själv.
            Ett sådant beslut är valet av barnomsorgsform som enligt vår mening
            är en föräldraangelägenhet. Vi vill flytta makten över barnomsorgen
            från riksdags- och kommunpolitiken till föräldrarna. Staten och
            kommunerna ska underlätta familjens val, inte styra det.
          </p>
          <p xml:id="i-P9jGF3CGR9HW5RCbYQXJCx">
            Kristdemokraterna vill, till skillnad från den socialdemokratiska
            regeringen, ge föräldrar och kommuner resurser för att kunna skapa
            ekonomiska och praktiska förutsättningar för val mellan olika
            och flexibla omsorgsformer. Maxtaxan förstärker ekonomin för dem
            som väljer dagens offentligt finansierade barnomsorg. Den är också
            starkt styrande. Vi anser att den måste kompletteras med barndagar
            och kommunalt vårdnadsbidrag som ökar föräldrarnas handlingsfrihet.
            Dessa system omfattar till skillnad från nuvarande system alla
            barn. Det ger valfrihet, flexibilitet och rättvisa. Fler valmöjligheter
            skulle också leda till högre kvalitet i förskolan eftersom trycket
            garanterat skulle minska när det gäller småbarnsplatserna. Framför
            allt är det en familjepolitisk reform som tilltror föräldrarna
            själva att välja mellan heltid, deltid eller ingen tid alls på
            arbetsmarknaden under olika perioder av livet. Vi vill helt enkelt
            myndigförklara föräldrarna.
          </p>
          <p xml:id="i-Mf2YRCYYcnjHet2cxVvdw4">
            Vilka åtgärder avser statsrådet att vidta för att uppfylla det
            uttalade stödet bland allmänhet, föräldrar och riksdagen för småbarnsföräldrar
            att kunna välja mellan olika barnomsorgsformer, även omsorg i
            hemmet?
          </p>
        </div>
      </div>
    </body>
  </text>
</TEI>
