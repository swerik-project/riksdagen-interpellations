<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0293">
  <teiHeader>
    <fileDesc>
      <titleStmt>
        <title>ändring av jaktlagen </title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ändring av jaktlagen  till jordbruksminister Ann-Christin Nykvist om ändring av jaktlagen </title>
          <idno type="rdwebb">GS10293</idno>
          <ref type="dokument_url_text">http://data.riksdagen.se/dokument/GS10293/text</ref>
          <ref type="dokument_url_html">http://data.riksdagen.se/dokument/GS10293</ref>
          <ref type="dokumentstatus_url_xml">http://data.riksdagen.se/dokumentstatus/GS10293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Mhmcv5mtiG6nA5Zib56X32" corresp="i-Ybw8JnrmHGCsqpipBke8a7">
          <date when="2004-12-23"/>
        </correspAction>
        <correspAction type="received" xml:id="i-7uQYgSD1EeY3KJBFQB1b18" corresp="i-HhkgRHGRURfXTuftg1jHSf">
          <date when="2005-01-07"/>
        </correspAction>
        <correspAction type="answered" xml:id="i-MyRs9wkDWd7jp7pFemXsLC" corresp="i-HhkgRHGRURfXTuftg1jHSf">
          <date when="2005-01-27"/>
        </correspAction>
        <correspContext corresp="i-MyRs9wkDWd7jp7pFemXsLC">
          <ref type="record" target="prot-200405--065">Riksdagens protokoll 2004/05:65 Torsdagen den 27 januari</ref>
          <ref type="recordSection" target="unsetDivId">16 § Svar på interpellation 2004/05:293 om ändring av jaktlagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SvbY9jocBTpiUVa8EM2Luw">
            Interpellation 2004/05:293 av Mikael Oscarsson (kd) till jordbruksminister
            Ann-Christin Nykvist om ändring av jaktlagen
          </p>
        </div>
        <div type="ipqSubmissionInfo">
          <p xml:id="i-WQQvdqoWU11m1Sh4Mw4fQ1">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AFVSxnEYriCXaeACWjb6G4">
            Det har länge stått klart att 28 § i jaktförordningen måste ändras.
            Efter det att vargskytten på Gräsö fällts i Högsta domstolen är
            det än mer angeläget att snarast ändra lagen. Jaktförordningen
            måste ge medborgare rätt att försvara sina tamdjur mot angrepp
            från rovdjur.
          </p>
          <p xml:id="i-Tdd2jX38fqLVrDXZj4eS63">
            Det är orimligt att ha en jaktlag där den enskilde djurägaren
            i ett ögonblick förväntas ta ett riktigt beslut när vargen springer
            i samma hage som djuren. Mannen hade från grannar fått reda på
            att varg uppsökt deras djurhagar. När mannen sköt vargen sprang
            den mot hans kor och kalvar i hagen. Det är uppenbart vad rovdjuret
            hade för syfte i tamdjurshagen!
          </p>
          <p xml:id="i-JigsU9kF5Pm41Ltdvz8Kah">
            Få jaktfrågor engagerar så många medborgare @ jägare och icke
            jägare @ som rovdjursfrågan. De som bor i områden med stort bestånd
            av de större rovdjuren, och de områdena blir allt större i landet,
            är oftast mycket kritiska mot den av riksdagen antagna rovdjurspolitiken.
            Sannolikheten att befolkningen i rovdjurstäta områden ska kunna
            acceptera närvaron av rovdjuren ökar om myndigheter och politiker
            lyssnar och tillgodoser de krav på förändringar som finns.
          </p>
          <p xml:id="i-2RhzLnrAcqDvujX1SLMkFA">
            Sedan beslutet fattades i riksdagen våren 2001 har alltfler tamdjur
            skadats eller dödats av varg. Väl känt är alla angrepp särskilt
            i Värmland och Uppland men också i andra regioner i landet. Rättsfall
            i Uppland och Dalsland har gett nytt bränsle i debatten. Jaktförordningen
            har visat sig vara mycket svårtolkad @ även i rättssalar.
          </p>
          <p xml:id="i-XyT9Cc6Cshcqpc34dvSwgh">
            En rimlig rovdjurspolitik bör innehålla åtgärder för att lösa
            de konflikter som förekomsten av stora rovdjur skapar. Det handlar
            både om möjligheten att skydda egendom och om att ändra reglerna
            när detta faktiskt behövs. I dag finns en stor förtroendeklyfta
            mellan å ena sidan människor som bor i områden där rovdjur förekommer
            och å andra sidan myndigheter. Det finns alla skäl att lyssna
            på människor som lever i verkligheten med rovdjuren alldeles inpå
            knutarna. Det måste finnas acceptans för rovdjursförekomst ute
            i bygderna om lagstiftningsåtgärderna ska vara meningsfulla. Kristdemokraterna
            har full förståelse för den oro lokalbefolkningen känner. Man
            har stor erfarenhet och kunskap om livsbetingelserna och är ofta
            starkt motiverad att bo, leva och verka i en självvald miljö med
            de förutsättningar som finns lokalt i bygden.
          </p>
          <p xml:id="i-9C3KSbK26xmBkURrWeZejR">
            Tamdjursägare måste ha möjlighet att lagligt kunna skydda sin
            egendom vid rovdjursangrepp. Det är viktigt att det gäller både
            för djur som ingår i näringsverksamhet och för djur som hålls
            som husdjur. De regler som tidigare gällde för skyddsjakt på stora
            rovdjur bör därför införas omgående. Utformningen av 28 § i jaktförordningen
            bör därför ändras, förbättras och förtydligas på denna punkt.
            Formuleringen i paragrafen ska innehålla skrivningar om att ägaren
            eller vårdaren ska få döda en björn, järv, lo eller varg som är
            under direkt angrepp på tamdjuret. På förekommen anledning måste
            frågan också ställas och regelverket tydliggöras vad gäller djurägare
            som inte har jägarexamen eller vapenlicens och som drabbas av
            angrepp av till exempel varg på sin fårbesättning.
          </p>
          <p xml:id="i-QYd69drCc2dYtgH7zUXkjz">
            Möjligheten att skjuta det angripande djuret regleras i 28 §
            jaktvårdslagen. Men det är i dag oklart hur en fårägare utan vapenlicens
            ska kunna freda sina djur. Lagen säger att djurets ägare eller
            vårdare har möjlighet att skjuta det angripande rovdjuret om villkorstexten
            i övrigt uppfylls.
          </p>
          <p xml:id="i-68omNhbj85DE29LoWWB2XN">
            Men ska varje djurägare utan vapenlicens, skriftligen ge möjligheten
            att försvara djuren, åt en "vårdare"? Till exempel en granne med
            vapenlicens? Om en sådan granne inte finns till hands, vad gör
            man då?
          </p>
          <p xml:id="i-NqFQwFPVvd6KfFdohMQpcd">
            Chansen att upptäcka ett angrepp medan det pågår är oerhört liten,
            eftersom de flesta sker nattetid eller i gryningen, då få människor
            är vakna. Chansen att dessutom kunna få möjlighet att skrämma
            eller skjuta angripare är om möjligt ännu mindre. Det handlar
            om ett fåtal sekunder och står inte skytten och lurpassar @ som
            i till exempel Gräsöfallet, då han blev förvarnad @ är chansen
            i det närmaste obefintlig.
          </p>
          <p xml:id="i-L7m3PiUMxzir1sVLPKGL5d">
            Låt mig ta ett annat exempel. En fårägare i norra Uppland fick
            får rivna vid två tillfällen. Vid det andra, då ett större antal
            får och lamm dödades, såg djurägaren vargen stå och bita i en
            tacka. Han kunde inte skrämma eller skjuta vargen utan sprang
            förtvivlad in och ringde, först polisen, som inte visste vad han
            skulle göra och sedan till Naturvårdsverket, vilket inte heller
            kunde klargöra om vem som skulle kunna använda 28 § för att i
            nödvärn skjuta mot vargen.
          </p>
          <p xml:id="i-SbPM5RiiYuipSZxccieYxe">
            Detta är inte rimligt och i hög grad motverkar det syftet och
            viljan med stora delar av rovdjurspolitikens uppsatta mål. Om
            inte folk i bygder där de stora rovdjuren finns upplever att de
            har möjlighet att freda sig mot angrepp på tamdjur @ då finns
            inte heller förutsättningen för en etablering av rovdjur.
          </p>
          <p xml:id="i-PF4jWvtrsFFq5d7yPkRqzw">
            Naturvårdsverket lämnade förslag under våren 2004 till regeringen
            som handlar om att underlätta för tamdjursägare att skydda sina
            djur när rovdjur angriper. Samma myndighet menar att enklare regler
            bör införas som innebär att ägaren eller vårdaren bör få döda
            ett rovdjur som angriper. Kravet på att tamdjur ska ha skadats
            eller dödats uppfattas som orimligt, eftersom en djurägare kan
            tvingas att avvakta och se på när tamdjuret skadas, och först
            därefter få försöka avbryta rovdjurets angrepp. De flesta fallen
            av skyddsjakt har också enligt Naturvårdsverket avskrivits av
            åklagare. I en tidigare rovdjursmotion har vi föreslagit detta
            och kan nu konstatera att myndigheten har förslag i samma riktning.
            Nu återstår att också regeringen så snart som möjligt kommer till
            riksdagen med en förändring av jaktförordningens 28 §. Vi kristdemokrater
            har i flera år motionerat om detta i riksdagen, hittills för döva
            öron.
          </p>
        </div>
        <div type="ipQuestion">
          <p xml:id="i-XoV4FXW3kF8NVHsQAKZjUT">
            Mot bakgrund av detta vill jag fråga jordbruksministern:
            <list rend="unordered">
              <item>
                1. Avser jordbruksministern att ta initiativ till en ändring
                av 28 § jaktvårdslagen som innebär att djurägare har möjlighet
                att med vapen försvara sina tamdjur mot ett rovdjur som har eller
                är på väg att anfalla?
              </item>
              <item>
                2. Om så är fallet, när kommer ett lagförslag att läggas fram?
              </item>
              <item>
                3. Vilka åtgärder avser ministern att vidta så att en fårägare
                utan vapenlicens ska kunna freda sina djur?
              </item>
            </list>
          </p>
        </div>
      </div>
    </body>
  </text>
</TEI>
