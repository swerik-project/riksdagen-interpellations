<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0292">
  <teiHeader>
    <fileDesc>
      <titleStmt>
        <title>skapande av nya forskningsföretag</title>
        <author>Darvik, Axel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skapande av nya forskningsföretag till utbildnings- och kulturminister Leif Pagrotsky om skapande av nya forskningsföretag</title>
          <idno type="rdwebb">GS10292</idno>
          <ref type="dokument_url_text">http://data.riksdagen.se/dokument/GS10292/text</ref>
          <ref type="dokument_url_html">http://data.riksdagen.se/dokument/GS10292</ref>
          <ref type="dokumentstatus_url_xml">http://data.riksdagen.se/dokumentstatus/GS10292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HYPXDg3UHMpdyrSgBez4mQ</idno>
            <persName>Axel Darvik</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-D6qWk2mcwsGVZeU6jAwfhh" corresp="i-HYPXDg3UHMpdyrSgBez4mQ">
          <date when="2004-12-22"/>
        </correspAction>
        <correspAction type="received" xml:id="i-7tEYSYAXf51P59hnesvMtJ" corresp="i-V19ff9MeDZhTGpv5xEprbu">
          <date when="2005-01-07"/>
        </correspAction>
        <correspAction type="answered" xml:id="i-BPnXRGtV1h4mAGX7AH9dhZ" corresp="i-V19ff9MeDZhTGpv5xEprbu">
          <date when="2005-02-03"/>
        </correspAction>
        <correspContext corresp="i-BPnXRGtV1h4mAGX7AH9dhZ">
          <ref type="record" target="prot-200405--069">Riksdagens protokoll 2004/05:69 Torsdagen den 3 februari</ref>
          <ref type="recordSection" target="unsetDivId">10 § Svar på interpellation 2004/05:292 om skapande av nya forskningsföretag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CFf12LnsbawpW52XY9TkJB">
            Interpellation 2004/05:292 av Axel Darvik (fp) till utbildnings-
            och kulturminister Leif Pagrotsky om skapande av nya forskningsföretag
          </p>
        </div>
        <div type="ipqSubmissionInfo">
          <p xml:id="i-GP5DFquZf3fBHo7oWBrrG5">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RBR6wC1vgs5brHtFBgT3iM">
            Svensk forskning, tillväxt och välstånd hör oundvikligen ihop.
            Utan driftiga forskare, ingen framgång för svenska produkter.
            Utan en stimulerande forskningsmiljö, inga nya innovatörer och
            entreprenörer.
          </p>
          <p xml:id="i-2E3Lo3wRKaURKsozTjx654">
            Den svenska forskningen spelar en central roll för utvecklingen
            av det svenska innovationssystemet och näringslivets konkurrenskraft.
            Samarbetet mellan lärosäten, finansiärer och företag har ökat
            under åren. Framgångar från dessa samarbeten är nödvändiga och
            bör ges spridning över landet.
          </p>
          <p xml:id="i-2gMtk85qqpA4NLtNXHuqu5">
            Att göra högskolornas forskning och utbildning mer tillgänglig
            för de mindre företagen är en prioriterad uppgift. Större FoU-satsningar
            måste komma småföretagarna till del. Staten bör underlätta för
            forskare att starta företag, exempelvis genom rimligare skatteregler.
            Det skulle kunna vara, precis som i Kanada, möjligt att göra avdrag
            för forskning, även innan några beskattningsbara vinster ännu
            gjorts. Den kanadensiska liberala regeringens inställning är att
            de minskade skatteintäkterna från företagen snabbt hämtas in genom
            att fler personer är i arbete och betalar skatt.
          </p>
          <p xml:id="i-YZ1GUfWUjjnQWPnnEXN2Yy">
            Svenskt näringsliv är beroende av avknoppningen av innovationsföretag
            från högskolor och universitet. Lärarundantaget som ger högskolans
            forskare de materiella rättigheterna till sina innovationer utreds
            nu i en statlig utredning. Förvisso är det viktigt att kontinuerligt
            se över och uppdatera lagstiftningen. Men det mest angelägna är
            att skapa bättre möjligheter för högskolan och företagen att tillsammans
            utveckla och marknadsföra betydelsefull forskning. Därför borde
            snarast tilläggsdirektiv ges till utredaren om att föreslå åtgärder
            för att stärka universitetens och högskolornas möjligheter att
            kommersialisera forskningsresultaten.
          </p>
          <p xml:id="i-WtcbgyKjinvjmt9paUPLe7">
            Det står klart att många forskare och innovatörer har bristande
            kunskaper och förmåga att starta och driva företag. För de flesta
            är det också själva forskningsuppgiften som skänker stimulans,
            inte startandet av företag. Därför måste lärosätena vara beredda
            att underlätta entreprenörskapet. Här spelar så kallade Tech-transfercenter
            en stor roll för att omsätta innovationer till produkter, enligt
            principen från ax till limpa. Jag vill att denna linje blir reell
            politik och inte bara vackra regeringsskrivelser.
          </p>
          <p xml:id="i-NEEQFwXm2FYF4MFMLDxK7K">
            Lärosätena har möjligheten att inrätta holdingbolag som kan ägna
            sig åt att starta företag. Men dessa har tyvärr mycket klena resurser.
            Lunds universitet startade med ynka tio miljoner i kassan, men
            skulle i praktiken behöva det tiodubbla för att förverkliga regeringens
            förhoppningar om ökad tillväxt. Förutom ökade satsningar på grundforskning
            behövs också kraftfulla insatser för att stimulera riskkapital
            till sådan verksamhet.
          </p>
          <p xml:id="i-9NSEbYpgmVrqiSHwPQcjBY">
            En framgångsrik kommersialisering av forskningsresultaten kräver
            den enskilda forskarens aktiva medverkan. Incitamenten till detta
            har i Sverige, till skillnad från till exempel USA, varit svaga.
            Forskaren får helt enkelt inte tillräckligt mycket tillbaka i
            handen för de personliga resurser i form av tid och pengar som
            investerats.
          </p>
          <p xml:id="i-ThhTYcw8D7UPGtrgiMA6FU">
            För att stimulera kommersialiseringen bör staten därför gynna
            de högskolor och universitet som erbjuder sina forskare belöningar.
            Jag vill se ett belöningssystem genom "vinstdelningspaket" i vilka
            forskaren erbjuds royaltyn, delägarskap eller optioner i ett eller
            flera företag. På samma sätt som anslagen till grundutbildningen
            styrs av hur många studenter som lärosätena lockar till sig, borde
            de universitet som knoppar av framgångsrika företag få en viss
            ekonomisk stimulans till sin forskningsverksamhet.
          </p>
          <p xml:id="i-JUDj4pob2CiHMb9cyBCLXW">
            Min fråga till forskningsminister Leif Pagrotsky är vad han tänker
            göra för att fler företag och arbeten ska skapas som en följd
            av forskningen på våra högre lärosäten.
          </p>
        </div>
      </div>
    </body>
  </text>
</TEI>
