<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0625">
  <teiHeader>
    <fileDesc>
      <titleStmt>
        <title>jämställdhet inom Försvarsmakten</title>
        <author>Jóhannesson, Berit (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhet inom Försvarsmakten till försvarsminister Leni Björklund om jämställdhet inom Försvarsmakten</title>
          <idno type="rdwebb">GS10625</idno>
          <ref type="dokument_url_text">http://data.riksdagen.se/dokument/GS10625/text</ref>
          <ref type="dokument_url_html">http://data.riksdagen.se/dokument/GS10625</ref>
          <ref type="dokumentstatus_url_xml">http://data.riksdagen.se/dokumentstatus/GS10625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmkkKmc2XQLDmqAXoGoovP</idno>
            <persName>Berit Jóhannesson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8rZe7KPnDxYPjRT6p27J2R" corresp="i-LmkkKmc2XQLDmqAXoGoovP">
          <date when="2005-05-23"/>
        </correspAction>
        <correspAction type="received" xml:id="i-RxVy5aJXeEtGRDbzQKWpj5" corresp="i-CcdZckB2ErC625pmVtogZg">
          <date when="2005-05-24"/>
        </correspAction>
        <correspAction type="answered" xml:id="i-X224UknSFEb4kY5tQhELji" corresp="i-CcdZckB2ErC625pmVtogZg">
          <date when="2005-06-09"/>
        </correspAction>
        <correspContext corresp="i-X224UknSFEb4kY5tQhELji">
          <ref type="record" target="prot-200405--136">Riksdagens protokoll 2004/05:136 Torsdagen den 9 juni</ref>
          <ref type="recordSection" target="unsetDivId">2 § Svar på interpellation 2004/05:625 om jämställdhet inom Försvarsmakten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DtG9mJfUmoY24DNZYCPbJa">
            Interpellation 2004/05:625 av Berit Jóhannesson (v) till försvarsminister
            Leni Björklund om jämställdhet inom Försvarsmakten
          </p>
        </div>
        <div type="ipqSubmissionInfo">
          <p xml:id="i-QSBpxnnzSBws1WH4GqEFTA">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CMRAGnpRbpnoPoQTYcaaXQ">
            Riksdagen och regeringen har varit klara i ställningstagande
            för jämlikhet och mot könskränkningar inom Försvarsmakten.
          </p>
          <p xml:id="i-XhNEj2ajCXbXEWGB4JA1ov">
            Den senaste tiden har ett antal könskränkningar på nytt uppmärksammats
            inom Försvarsmakten vilket försämrat trovärdigheten för hållningen
            kring jämställdhets- och likabehandlingsfrågor. Detta trots att
            Försvarsmakten genomfört åtgärder för att stävja könskränkningar.
          </p>
          <p xml:id="i-54s6WpLCzvstgCJnASgZK3">
            De vidtagna åtgärderna och förändringarna har uppenbarligen inte
            varit tillräckliga.
          </p>
          <p xml:id="i-CKL3pTDDhr7zzve9KuWmBx">
            Den militära verksamheten inom Försvarsmakten är en miljö där
            extra uppmärksamhet borde iakttas vad avser könskränkningar och
            andra kränkande företeelser. Detta av många skäl, till exempel
            organisationens hierarkiska maktstruktur, den fortfarande rådande
            manliga dominansen, en naturlig kontakt med våldsanvändning, inslag
            av stora psykiska och fysiska påfrestningar samt den ökande internationella
            verksamheten.
          </p>
          <p xml:id="i-BFiytrrGBZUD1fxsXuSrSv">
            Det är uppenbart att delar av Försvarsmakten fortfarande genomsyras
            av en könsmaktsstruktur liksom andra maktstrukturer och en människosyn
            som tillåter respektive hemlighåller företeelser av kränkande
            slag. Nu krävs att åtgärder vidtas för att på allvar komma åt
            de bakomliggande grundorsakerna.
          </p>
          <p xml:id="i-UEzqCUakMX4JWmCzZZHtwi">
            När det gäller rättsskyddet för de värnpliktiga och vissa elever
            vid Försvarsmaktens skolor åtnjuter i dagsläget dessa grupper
            ej samma lagliga rättigheter jämfört med anställd personal vad
            gäller diskriminering. De omfattas i dag varken av de arbetsrättsliga
            diskrimineringslagarna eller av bestämmelsen om olaga diskriminering.
            Diskrimineringskommittén utreder för närvarande frågan och ser
            på möjligheten att värnpliktiga kan inkluderas i den diskrimineringslagstiftning
            som finns.
          </p>
          <p xml:id="i-HtWeKhCMkLMkosvzkyZBrK">
            Då Försvarsmaktens verksamhet nu mer inriktas mot internationella
            uppdrag motiverar detta ytterligare skärpningar av synen på könskränkningar
            och andra kränkningar. Förutom att förband tjänstgörande i internationella
            miljöer kan utsättas för ökade psykiska och fysiska påfrestningar
            ställs höga krav på det moraliska handlandet. Den utbildning som
            genomförs i genusperspektiv och kring FN-resolution 1325 (angående
            kvinnors roll i krishantering) inför ett utlandsuppdrag är viktig
            och bör utvecklas ytterligare.
          </p>
          <p xml:id="i-3fuYgT51B2QAFAx1i6tUiS">
            Trots olika styrningar från riksdag och regering om jämställdhet
            inom Försvarsmakten kommer jämställdhets- och likabehandlingssektionen
            vid högkvarteret i närtid få minskade resurser och en organisatorisk
            marginalisering. Detta är oacceptabelt då det kommer att underminera
            ställningen för arbetet med frågor om jämställdhet och HBT-frågor.
            Svaret på min senaste fråga till försvarsministern angående åtgärder
            mot trakasserier inom Försvarsmakten hänvisade till en ny organisation
            med olika ansvarsområden beträffande jämställdhet. Den organisationen
            är nu planerad att förändras till nackdel för dessa frågor. Dessutom
            hotas Försvarsmakten i dagsläget av ett vite uppgående till 750
            000 kr då lönekartläggning samt analys av löneskillnader på grund
            av kön ej skett tillfredsställande vilket gör att dessa förändringar
            uppfattas ogenomtänkta.
          </p>
          <p xml:id="i-MobM9cJF4NsViqGErKjB4G">
            De ovan beskrivna omständigheterna som präglar Försvarsmaktens
            verksamhet samt den senaste tidens upprepade kränkande händelser
            motiverar ytterligare skärpningar av de krav som i dag ställs
            på de tjänstgörande inom Försvarsmakten samt andra, strukturella,
            förändringar.
          </p>
          <p xml:id="i-5kcvia8oHQhUhhLeBjpD3i">
            Det behövs bättre metoder för att komma till rätta med de bakomliggande
            orsakerna till könskränkningar. Vid tillsättande av tjänster och
            vid befordringar borde, utöver tjänstgöringsomdömen och andra
            formella kvalifikationer, en bredare bild av personlig lämplighet
            tas i beaktande. Beslut har tagits att alla utbildningsnivåer
            inom Försvarsmakten ska inkluderas genuskunskap inom ledarskapsämnet.
            Detta har dock ännu inte genomförts men är planerat i närtid.
            Detta kommer att få stor betydelse i framtiden. Man kan också
            genomföra återkommande utbildning i genuskunskap och förebyggande
            åtgärder mot könskränkningar för samtlig personal vid värnpliktstjänstgöring,
            vid samtliga nivåhöjande officersutbildningar och befordringar.
            Detta för att skapa en kontinuerlig implementering av genusfrågorna
            över tiden. Att få en lagändring som upphöjer totalförsvarspliktigas
            med flera rättsliga skydd till samma nivå som anställd personals
            är en väsentlig fråga. Att Försvarsmakten har en lämplig organisation
            både centralt och lokalt samt erforderliga resurser för hanterandet
            av genus- och likabehandlingsfrågor är givetvis en förutsättning
            för att nå framgång.
          </p>
        </div>
        <div type="ipQuestion">
          <p xml:id="i-J8GDkw1BCvJ2CbvGiJEoA8">
            Jag vill ställa följande frågor till försvarsminister Leni Björklund:
            <list rend="unordered">
              <item>
                1. Avser försvarsministern att i sina kontakter med Försvarsmakten
                verka för breddning av underlaget vid tillsättande av tjänster
                inom Försvarsmakten?
              </item>
              <item>
                2. Avser försvarsministern att i sina kontakter med Försvarsmakten
                verka för att utbildning i genuskunskap och förebyggande åtgärder
                mot könskränkningar utökas inom Försvarsmakten?
              </item>
              <item>
                3. Avser försvarsministern att verka för att de värnpliktigas
                med fleras rättsskydd likställs med de anställdas rättsskydd?
              </item>
              <item>
                4. Avser försvarsministern att i sina kontakter med Försvarsmakten
                verka för att jämställdhets- och likabehandlingsfrågorna får en
                prioriterad ställning och omfattning som behövs i syfte att stärka
                jämställdhetsarbetet?
              </item>
            </list>
          </p>
        </div>
      </div>
    </body>
  </text>
</TEI>
