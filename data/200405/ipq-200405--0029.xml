<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0029">
  <teiHeader>
    <fileDesc>
      <titleStmt>
        <title>humaniteten i asylpolitiken</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>humaniteten i asylpolitiken till statsrådet Barbro Holmberg om humaniteten i asylpolitiken</title>
          <idno type="rdwebb">GS1029</idno>
          <ref type="dokument_url_text">http://data.riksdagen.se/dokument/GS1029/text</ref>
          <ref type="dokument_url_html">http://data.riksdagen.se/dokument/GS1029</ref>
          <ref type="dokumentstatus_url_xml">http://data.riksdagen.se/dokumentstatus/GS1029</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SaWeCCvM4PsMNreuZT8TV6" corresp="i-UmSX9m2mxvWevquvVduNpz">
          <date when="2004-09-23"/>
        </correspAction>
        <correspAction type="received" xml:id="i-6BgRWHC2uEbGj1sT9UXPPR" corresp="i-8NR1Z8tejozuay7fUnQPDP">
          <date when="2004-09-23"/>
        </correspAction>
        <correspAction type="answered" xml:id="i-ENFVWWLto4QBzGSMRpXkvL" corresp="i-8NR1Z8tejozuay7fUnQPDP">
          <date when="2004-10-19"/>
        </correspAction>
        <correspContext corresp="i-ENFVWWLto4QBzGSMRpXkvL">
          <ref type="record" target="prot-200405--016">Riksdagens protokoll 2004/05:16 Tisdagen den 19 oktober</ref>
          <ref type="recordSection" target="unsetDivId">10 § Svar på interpellation 2004/05:29 om humaniteten i asylpolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JBjCyErDm7KKBJ9s7auww">
            Interpellation 2004/05:29 av Anne-Marie Ekström (fp) till statsrådet
            Barbro Holmberg om humaniteten i asylpolitiken
          </p>
        </div>
        <div type="ipqSubmissionInfo">
          <p xml:id="i-MTznKMVNHi6XaS83EzecWE">
            den 23 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E3tnmSUw8zMfyRePnbooD8">
            I Migrationsverkets dokument "Vision, Värderingar och Verksfilosofi"
            står det bland annat: "Vi står för humanitet och respekt, rättssäkerhet
            och engagemang." I dokumentet "Den sökande i centrum" återfinns
            bland annat följande: "I varje skede av vår handläggning av asylärendet
            och i mottagandet av den sökande försöker vi på Migrationsverket
            att sätta den sökande personen i centrum för verksamheten."
          </p>
          <p xml:id="i-JFdVUqoFbFQcktxfEHcLCs">
            Humanitet betyder enligt ordböckerna medkänsla och mänsklighet.
            Var finns humaniteten och medkänslan när polis fejkar en trafikkontroll
            för att hämta en 15-årig flicka som mår mycket dåligt? Flickan
            bodde tillfälligt hos en fosterfamilj skild från sin övriga familj
            för att få ett litet andrum. Familjen, som tillhör en minoritet
            från Kosovo, hade ett avvisningsbeslut men var inte gömd. Trots
            avvisningsbeslutet valde socialtjänsten ändå att placera ut flickan
            i en familj. Flickan gick i skola på orten och åkte med sin fostermamma
            och dennes son dit i bil. På väg till skolan stoppades bilen i
            en trafikkontroll men det var ingen vanlig trafikkontroll utan
            bakom trafikpoliserna fanns också två gränspoliser som tog flickan
            med sig för att hon senare skulle förenas med sin familj för att
            avvisas. Motivet till att man inte hämtade flickan där hon för
            tillfället bodde var enligt uppgift att man var rädd att flickan
            skulle göra sig själv illa. Här har man inte visat respekt vare
            sig för flickan, fostermamman eller dennas son. Upprördheten i
            flickans klass blev stor och krisgrupp fick tillkallas. Vilken
            uppfattning får dessa ungdomar om hur svenska myndigheter agerar?
          </p>
          <p xml:id="i-RNn5GQAmUGsL3FEUbANShV">
            I ett annat fall har en apatisk flicka med sin familj, också
            tillhörande en minoritet, avvisats till Bosnien med polishämtning
            och chartrat flygplan. Flickan kunde inte gå själv ut till flygplanet.
            Trots att familjen uppfattat att de skulle få hjälp när de kom
            fram till Bosnien fick de ingen hjälp. Migrationsverket säger
            på sin hemsida att de har kontakt med de svenska ambassaderna
            och har nära samarbete med FN, Röda Korset, Rädda Barnen med flera.
            Ingen av dessa organisationer fanns till hjälp för familjen när
            de kom utan lämnades på flygplatsen åt sitt öde. Familjen fick
            inte ens ta med sig sina ägodelar och flickan fick ingen jacka
            på sig. Familjen bor nu i ett garage. Flickan var apatisk redan
            när hon kom hit men fick ingen hjälp och vård.
          </p>
          <p xml:id="i-A8SbmSKaFsTZ1ZUWNDf6aT">
            I portalparagrafen i utlänningslagen står det att barnens bästa
            alltid ska beaktas. Migrationsministern har den senaste tiden
            vid ett flertal gånger påtalat hur viktigt det är att man ser
            till att barnens bästa tas till vara och att de barn som mår dåligt
            ska få hjälp. Till och med en samordnare har tillsatts i de här
            frågorna. Migrationsministern har också sagt att barnens bästa
            ofta väger tungt när asylsökande beviljas uppehållstillstånd av
            humanitära skäl. Verkligheten befinner sig tyvärr långt från de
            vackra orden. I de två nämnda fallen har man inte beaktat barnens
            bästa varken när det gäller beslut om att få stanna eller när
            det gäller sättet att verkställa en avvisning. De åtgärder som
            migrationsministern vidtagit kan möjligen vara en lösning på sikt.
            Även om man i fortsättningen förhoppningsvis tar mer hänsyn till
            barnen så hjälper inte det de många asylsökande barn som varit
            i Sverige i flera år. Deras skäl har många gånger inte utretts
            ordentligt.
          </p>
          <p xml:id="i-DrN3qqsPs3YWPbt4TFntZb">
            Vilka åtgärder ämnar statsrådet vidta så att även de barn som
            varit lång tid i Sverige får en möjlighet att få sina skäl prövade
            på nytt?
          </p>
          <p xml:id="i-Ueu71bfWcHG9LFVBvwkQLL">
            Vilka åtgärder ämnar statsrådet vidta så att människor vid en
            avvisning behandlas på ett respektfullt och människovärdigt sätt?
          </p>
          <p xml:id="i-HRbihijxvzeC1GQupX24Nx">
            Vilka åtgärder ämnar statsrådet vidta så att de löften som ges
            om att det finns någon de avvisade kan vända sig till uppfylls?
          </p>
        </div>
      </div>
    </body>
  </text>
</TEI>
