<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0640">
  <teiHeader>
    <fileDesc>
      <titleStmt>
        <title>unga som offer för brott</title>
        <author>Sidén, Anita (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>unga som offer för brott till justitieminister Thomas Bodström om unga som offer för brott</title>
          <idno type="rdwebb">GS10640</idno>
          <ref type="dokument_url_text">http://data.riksdagen.se/dokument/GS10640/text</ref>
          <ref type="dokument_url_html">http://data.riksdagen.se/dokument/GS10640</ref>
          <ref type="dokumentstatus_url_xml">http://data.riksdagen.se/dokumentstatus/GS10640</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J2F63fdxUFAAeBTYXLX7MZ</idno>
            <persName>Anita Sidén</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YNbagRm4pCdo8tgSh3gbCK" corresp="i-J2F63fdxUFAAeBTYXLX7MZ">
          <date when="2005-05-23"/>
        </correspAction>
        <correspAction type="received" xml:id="i-CN2G2B4xvKfnwiBdMbCHUa" corresp="i-STyFs6Gu3boin31eFp1bNM">
          <date when="2005-05-24"/>
        </correspAction>
        <correspAction type="answered" xml:id="i-VfK217zAMCiWtUJgXm5GUz" corresp="i-STyFs6Gu3boin31eFp1bNM">
          <date when="2005-06-10"/>
        </correspAction>
        <correspContext corresp="i-VfK217zAMCiWtUJgXm5GUz">
          <ref type="record" target="prot-200405--137">Riksdagens protokoll 2004/05:137 Fredagen den 10 juni</ref>
          <ref type="recordSection" target="unsetDivId">6 § Svar på interpellation 2004/05:640 om unga som offer för brott</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EmFC59EcdQMEPVv1DZxap5">
            Interpellation 2004/05:640 av Anita Sidén (m) till justitieminister
            Thomas Bodström om unga som offer för brott
          </p>
        </div>
        <div type="ipqSubmissionInfo">
          <p xml:id="i-9ArcSHyCmje7L8HDbhZ7GM">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SuomiBNaZxr7tDNN4rzcDY">
            Många unga lever i dag med våldet som en del av sin vardag. Trots
            detta är beredskapen för att stödja och hjälpa unga som blivit
            utsatta för brott dålig. Brottsoffren får ärr som de tvingas bära
            med sig genom hela livet. Unga brottsoffers situation är särskilt
            utsatt.
          </p>
          <p xml:id="i-XzxUYWuTbJ5apBviXjm2ZH">
            Varje brottsoffer reagerar individuellt, men våldet utgör en
            akut traumatisk händelse. Den trygga världsbilden kastas omkull
            och ersätts av ett kaos. Personen blir fråntagen sitt mest grundläggande
            behov: känslan av trygghet. En förut positiv självkänsla förbyts
            lätt i en negativ självbild. Man känner sig kränkt samtidigt som
            man känner skam och skuld. Man blir rädd i situationer som tidigare
            varit harmlösa som att gå hem på kvällen. Sömnsvårigheter, oro,
            rastlöshet och koncentrationssvårigheter är vanliga känslor.
          </p>
          <p xml:id="i-SPFqnJX1sALdPKqawGqArW">
            Det är mycket viktigt att de som träffar brottsoffret är medvetna
            om dessa processer och agerar därefter. Annars utsätts brottsoffret
            för ytterligare kränkningar även efter det att brottet är begånget.
            Ett vedertaget och mycket vanligt begrepp är sekundär traumatisering.
          </p>
          <p xml:id="i-JKhFtK5sBnLdL9mFc9xHsS">
            Bland professionella som möter unga brottsoffer talar man om
            de fem kränkningarna. Samma sak gäller nog de flesta offer men
            för unga människor är det särskilt allvarligt.
          </p>
          <p xml:id="i-7QHBy2Q9WnKQLJciuPH5zX">
            Den första kränkningen är naturligtvis att bli offer för ett
            brott.
          </p>
          <p xml:id="i-9jhF4CEJd8CBgWG7r7SrUW">
            Den andra kränkningen består vanligtvis av att vuxna som bevittnat
            händelsen inte ingripit utan valt att titta bort.
          </p>
          <p xml:id="i-NUARiFy5hcR1bMSRxXQtcE">
            Den tredje kränkningen uppstår då polisen inte hittar gärningsmannen
            och utredningen läggs ned. Om ärendet går till rättegång finns
            risk för en fjärde kränkning. Till skillnad från brottsoffret
            brukar gärningsmannen ofta backas upp av sina kompisar i rättssalen.
            Dessutom bekostar samhället gärningsmannens föräldrars deltagande
            i rättegången. Denna förmån ges inte målsägande.
          </p>
          <p xml:id="i-7pe7gygCS2nadXyBWcsBtB">
            Rättegången kan också sluta med att gärningsmannen går fri i
            brist på bevis, då inga vittnen våga träda fram.
          </p>
          <p xml:id="i-NTiQr3FuWKu2FxKLHXPDFe">
            Den femte kränkningen kan bestå av att försäkringsbolagen inte
            betalar ut skadestånd.
          </p>
          <p xml:id="i-DaTqprXNodXG4W55hG3ANA">
            Brottsoffren kan också utveckla starka hat- och hämndkänslor
            mot gärningsmannen. De kan bli rasande på de personer @ ofta vuxna
            @ som passerat platsen och bevittnat händelsen men inte ingripit.
            Risken finns att de brottsoffer som inte får bearbeta våldet mister
            tilltron till polisen, rättsväsendet och övriga vuxenvärlden.
            En uppenbar risk är att ungdomar som oroar sig för att bli utsatta
            för brott vidtar olagliga och farliga åtgärder för att freda sig.
            Brottsoffer som inte får hjälp kan bli framtidens gärningsmän.
          </p>
          <p xml:id="i-W1VigBw8aBNCizPRkAtjfs">
            Får detta pågå har vi en tickande bomb som kan bli ännu svårare
            att hantera framöver.
          </p>
          <p xml:id="i-Vn6C8NB4W8Myv1BMbkuykr">
            Unga brottsoffer behöver ett annat stöd än äldre som blivit utsatta.
            På några platser i landet finns det centrum för unga brottsoffer
            där de kan få stöd och hjälp. Var än i landet som en ung människa
            blir utsatt för brott borde det finnas möjlighet att ge dem det
            stöd och den hjälp de behöver.
          </p>
          <p xml:id="i-SpzwL7AXmAtmm8DLsJuFgQ">
            Unga gärningsmän tycks i dag kunna välja om de ska underkastas
            ett straff eller en vårdinsats för att sona de gärningar de utsatt
            en annan människa för. Brottsoffren har aldrig frivilligt gått
            med på att utsätta sig för våld, hot och kränkningar.
          </p>
          <p xml:id="i-6gJL8nPRtTLgULeD9YhCtV">
            Om gärningsmannen är ung har inte samhället någon skyldighet
            att informera brottsoffret om den dömde har permission eller ska
            frisläppas från sluten ungdomsvård. Detta är ytterligare exempel
            på hur annorlunda unga brottsoffer behandlas jämfört med hur unga
            gärningsmän hanteras av samhället och rättsväsendet.
          </p>
          <p xml:id="i-JgTZPYtu48CyxAN36UGFar">
            Min fråga till justitieministern är följande:
          </p>
          <p xml:id="i-VCvSPcxCfHYpxzMr4PaGpR">
            Vilka åtgärder avser justitieministern att vidta för att förbättra
            unga brottsoffers situation?
          </p>
        </div>
      </div>
    </body>
  </text>
</TEI>
