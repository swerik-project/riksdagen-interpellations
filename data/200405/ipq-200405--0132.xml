<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0132">
  <teiHeader>
    <fileDesc>
      <titleStmt>
        <title>utvidgat förvaltningsområde för den sverigefinska minoriteten</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvidgat förvaltningsområde för den sverigefinska minoriteten till statsrådet Jens Orback om utvidgat förvaltningsområde för den sverigefinska minoriteten</title>
          <idno type="rdwebb">GS10132</idno>
          <ref type="dokument_url_text">http://data.riksdagen.se/dokument/GS10132/text</ref>
          <ref type="dokument_url_html">http://data.riksdagen.se/dokument/GS10132</ref>
          <ref type="dokumentstatus_url_xml">http://data.riksdagen.se/dokumentstatus/GS10132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RScyKktuuE55ED1b25Riqn" corresp="i-WTCYyz27itjvuvffL1vZLi">
          <date when="2004-11-11"/>
        </correspAction>
        <correspAction type="answered" xml:id="i-5ZHMMpnRzaghqiy693LYJ6">
          <date when="2004-11-22"/>
        </correspAction>
        <correspAction type="received" xml:id="i-6U3skyAd1Dx4QysVv1M6tn" corresp="i-UEQA68w6PM78ttj4KfvgwE">
          <date when="2004-11-11"/>
        </correspAction>
        <correspAction type="answered" xml:id="i-V3dVgGgLFd7SQuFLq7Lkpd" corresp="i-UEQA68w6PM78ttj4KfvgwE">
          <date when="2004-11-22"/>
        </correspAction>
        <correspContext corresp="i-V3dVgGgLFd7SQuFLq7Lkpd">
          <ref type="record" target="prot-200405--034">Riksdagens protokoll 2004/05:34 Måndagen den 22 november</ref>
          <ref type="recordSection" target="unsetDivId">12 § Svar på interpellation 2004/05:132 om utvidgat förvaltningsområde för den sverigefinska minoriteten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Kh1uUJqgXp2kfH7r3FAyCY">
            Interpellation 2004/05:132 av Elina Linna (v) till statsrådet
            Jens Orback om utvidgat förvaltningsområde för den sverigefinska
            minoriteten
          </p>
        </div>
        <div type="ipqSubmissionInfo">
          <p xml:id="i-2WNtNRbVkjeLMa5BGR332M">
            den 11 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JnyQgM2Y92nQ4vHghrrK9U">
            Den europeiska ramkonventionen om skydd för regionala eller minoritetsspråk
            trädde i kraft 1998 och ratificerades av Sverige 2000. I konventionen
            framhålls bland annat att skydd och främjande av minoritetsspråk
            i olika länder och regioner i Europa är viktigt för att stärka
            demokratiska principer och kulturell mångfald inom ramen för nationell
            suveränitet och territoriell integritet. Sverige har samtidigt
            ratificerat den europeiska stadgan om regionella eller minoritetsspråk.
            Sverige har härmed förbundit sig att genomföra nödvändiga åtgärder
            för att uppnå jämlikhet för de nationella minoriteterna och samtidigt
            bevara deras kulturarv.
          </p>
          <p xml:id="i-CPzTAvWnGth28AEj9pZbvD">
            Efter ratificeringen av ramkonventionen och minoritetsspråksstadgan
            har Sverige antagit två lagar beträffande minoritetsspråk (SFS
            1999:1175/1176). Genom denna särskilda lagstiftning garanteras
            enskilda rätt att använda samiska, finska och meänkieli i kontakter
            med myndigheter och domstolar i Sverige. Dessutom ska kommunerna
            kunna erbjuda förskoleverksamhet och äldreomsorg på dessa språk.
            Rätten gäller dock bara i vissa så kallade förvaltningsområden.
            I Gällivare, Haparanda, Kiruna, Pajala och Övertorneå nås därmed
            konventionens mål i detta avseende. Den största gruppen av nationella
            minoriteter, sverigefinnarna, bor emellertid utanför ovannämnda
            förvaltningsområde. 95 % av sverigefinnarna bor i stället i Mälardalen,
            Storstockholm inräknad, samt i Göteborg med omnejd.
          </p>
          <p xml:id="i-JQgjqVFWZvZTeECkonNAn7">
            Redan då lagen stiftades diskuterades utvidgningen av förvaltningsområdet
            och statsrådet Mona Sahlin har som tidigare ansvarig minister
            för minoritetsfrågorna deltagit flitigt i diskussionerna om den
            sverigefinska minoritetens ställning. Statsrådet har återkommande
            uttalat sig positivt till en utvidgning.
          </p>
          <p xml:id="i-VAYHGMh159Lnjx1kFYbifS">
            I motionen 2002/03:K391 föreslog jag en översyn av begränsningarna
            i förvaltningsområdena för att utvidga lagen till att omfatta
            även Mälardalen och Göteborg med grannkommuner. Enligt min mening
            bör målet vara att hela landet omfattas. Motionen avslogs med
            hänvisning till pågående arbete på Regeringskansliet.
          </p>
          <p xml:id="i-Xuj2JsqZK18NZUxaSet8TL">
            I budgetpropositionen för 2004 fastslogs att regeringen avsåg
            att utvidga lagstiftningen om rätten att använda finska hos förvaltningsmyndigheter
            och domstolar till områden utanför det nuvarande förvaltningsområdet,
            till exempel Mälardalen. Frågan bereds på Justitiedepartementet.
          </p>
          <p xml:id="i-Y1pVqyCSk7zcuoLrPgQrtt">
            Eftersom utredningen avser att lämna sitt förslag i mars bör
            förberedelser för eventuell finansiering av ett utvidgat förvaltningsområde
            påbörjas inför vårbudgeten 2005.
          </p>
          <p xml:id="i-SuSecgZNLhEivSZBdTcWR3">
            Sveriges tillämpning och efterlevnad av ramkonventionen och av
            minoritetsspråksstadgan granskades senast av Europarådet under
            våren och sommaren 2003. I sin rapport riktar Europarådet kritik
            gentemot Sverige, bland annat om att de konkreta resultaten av
            minoritetspolitiken varit för få. Ett sådant konkret exempel som
            Europarådet pekar på handlar just om att förvaltningsområdet för
            minoritetsspråket finska i dag omfattar endast 5 % av sverigefinnarna.
            Europarådet uppmanar därför den svenska regeringen att gradvis
            utöka förvaltningsområdet så att det omfattar områden där finska
            talas av hävd.
          </p>
        </div>
        <div type="ipQuestion">
          <p xml:id="i-P9acVpu8XrSRHZ4DiByDhs">
            Jag vill därför fråga statsrådet Jens Orback:
            <list rend="unordered">
              <item>
                1.Vilka åtgärder avser statsrådet att vidta för att genomföra
                en utvidgning av det sverigefinska förvaltningsområdet?
              </item>
              <item>
                2.Vilka åtgärder avser statsrådet att vidta för att i beredningen
                av frågan om utvidgat förvaltningsområde förbereda för dess finansiering?
              </item>
            </list>
          </p>
        </div>
      </div>
    </body>
  </text>
</TEI>
