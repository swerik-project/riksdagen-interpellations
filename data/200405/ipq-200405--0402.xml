<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0402">
  <teiHeader>
    <fileDesc>
      <titleStmt>
        <title>överförmyndare </title>
        <author>Larsson, Hillevi (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>överförmyndare  till justitieminister Thomas Bodström om överförmyndare </title>
          <idno type="rdwebb">GS10402</idno>
          <ref type="dokument_url_text">http://data.riksdagen.se/dokument/GS10402/text</ref>
          <ref type="dokument_url_html">http://data.riksdagen.se/dokument/GS10402</ref>
          <ref type="dokumentstatus_url_xml">http://data.riksdagen.se/dokumentstatus/GS10402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E8m9VCS9jypt3LnjqnbmFQ" corresp="i-EgqHRHVoW5y9USDYuNoYuA">
          <date when="2005-02-18"/>
        </correspAction>
        <correspAction type="answered" xml:id="i-B66Wq3QKXtCGTE4uCYAWqz">
          <date when="2005-03-11"/>
        </correspAction>
        <correspAction type="received" xml:id="i-Cm1ziQQPgiu5iE8SegrurG" corresp="i-STyFs6Gu3boin31eFp1bNM">
          <date when="2005-02-18"/>
        </correspAction>
        <correspAction type="answered" xml:id="i-JXTmdgzSXWbTCPUiwg7Uz4" corresp="i-UEQA68w6PM78ttj4KfvgwE">
          <date when="2005-03-11"/>
        </correspAction>
        <correspContext corresp="i-JXTmdgzSXWbTCPUiwg7Uz4">
          <ref type="record" target="prot-200405--089">Riksdagens protokoll 2004/05:89 Fredagen den 11 mars</ref>
          <ref type="recordSection" target="unsetDivId">10 § Svar på interpellation 2004/05:402 om överförmyndare</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9ahPYzZT6JA5kGTC2GFx9w">
            Interpellation 2004/05:402 av Hillevi Larsson (s) till justitieminister
            Thomas Bodström om överförmyndare
          </p>
        </div>
        <div type="ipqSubmissionInfo">
          <p xml:id="i-PXRM3vTNJyCAjpEode6cCz">
            den 18 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wi5hvG3f1joJ2CDQuRKZhh">
            I varje kommun ska det finnas en överförmyndare eller en överförmyndarnämnd.
            Denna myndighet har till uppgift att utöva tillsynen över förmyndares,
            förvaltares och gode mäns förvaltning.
          </p>
          <p xml:id="i-Du9RGh9YKZqSkw4EupnqnF">
            En god man fungerar som ställföreträdare för den som inte själv
            kan tillvarata sina intressen. Den som får god man behåller sin
            rättsliga handlingsförmåga och den gode mannen ska inhämta huvudmannens
            samtycke till alla större rättshandlingar utom de som berör den
            dagliga hushållningen. Fråga om god man uppstår ofta när en person
            inte klarar att själv sköta sina ekonomiska angelägenheter eller
            förvalta sina tillgångar. Det kan gälla senildementa, psykiskt
            sjuka, utvecklingsstörda, förståndshandikappade med flera. När
            det gäller förvaltare ska personen i fråga även vara ur stånd
            att vårda sig själv eller sin egendom. Förvaltaren har rätt att
            ingå rättshandlingar för sin huvudmans räkning. Förvaltaren är
            inte beroende av huvudmannens samtycke för att kunna vidta olika
            åtgärder och handlar således på eget ansvar för huvudmannens räkning.
          </p>
          <p xml:id="i-Py1gigmHijRirARNN3tppA">
            Flera av de personer som har god man eller förvaltare finns även
            som klienter hos socialtjänsten eller som patient inom sjukvården
            @ ofta på grund av sjukdom, psykisk störning eller ekonomiskt
            obestånd. På sina håll i landet förekommer det hot och våld mot
            tjänstemän vid överförmyndaren.
          </p>
          <p xml:id="i-93teaCmogoxy7Ry6jDayfi">
            Överförmyndarnämnden i Malmö har som exempel rapporterat om dödshot
            och obehagliga och hotfulla situationer i fall där huvudmannen
            motsätter sig beslut i samband med förvaltarskap eller god man.
            I vissa fall har huvudmannen valt att rikta sitt missnöje direkt
            mot överförmyndarnämnden i form av hot, trakasserier och hot om
            våld. Sådana trakasserier har även förekommit utanför överförmyndarens
            lokaler, det vill säga i anknytning till anställdas hem eller
            på offentliga platser och har medfört obehag för såväl tjänstemän
            som deras familjer. Bakgrunden är att personliga uppgifter @ såsom
            personnummer, telefonnummer, hemadresser och även meritförteckningar
            @ har lämnats ut då dessa tjänstemän inte omfattas av samma sekretesskydd
            som exempelvis anställda inom socialtjänsten. Mot bakgrund av
            detta bör det vara rimligt att även överförmyndarverksamheten
            ska omfattas av ett visst sekretesskydd.
          </p>
          <p xml:id="i-Ghbfp7YS9ZxGrAmCtWhLFy">
            Med anledning av detta vill jag fråga statsrådet följande:
          </p>
          <p xml:id="i-RExQYMteiPz98ybym5GJsL">
            Vilka åtgärder avser statsrådet att vidta för att bekämpa hot
            och andra former av trakasserier mot tjänstemän vid kommunernas
            överförmyndarmyndigheter?
          </p>
          <p xml:id="i-QXrfUiZkseg57vPzciRkE3">
            Avser statsrådet att se över möjligheten att tjänstemän vid dessa
            kommunala myndigheter ska komma att omfattas av ett sekretesskydd?
          </p>
        </div>
      </div>
    </body>
  </text>
</TEI>
