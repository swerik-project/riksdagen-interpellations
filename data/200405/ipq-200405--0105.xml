<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0105">
  <teiHeader>
    <fileDesc>
      <titleStmt>
        <title>jämställdhetspolitikens ansvar för invandrade kvinnor</title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhetspolitikens ansvar för invandrade kvinnor till statsrådet Jens Orback om jämställdhetspolitikens ansvar för invandrade kvinnor</title>
          <idno type="rdwebb">GS10105</idno>
          <ref type="dokument_url_text">http://data.riksdagen.se/dokument/GS10105/text</ref>
          <ref type="dokument_url_html">http://data.riksdagen.se/dokument/GS10105</ref>
          <ref type="dokumentstatus_url_xml">http://data.riksdagen.se/dokumentstatus/GS10105</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Ulla Hoffmann</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ADc4awtJcB94f42AH5VMAH" corresp="i-LB9Tn6B1RXiAHZEWEK1hYC">
          <date when="2004-11-01"/>
        </correspAction>
        <correspAction type="answered" xml:id="i-5X5nUoYWHHt6NBNaA9bFXT">
          <date when="2004-11-22"/>
        </correspAction>
        <correspAction type="answered" xml:id="i-GRirtciuAZ2dgk9eXXkvCh">
          <date when="2004-11-22"/>
        </correspAction>
        <correspAction type="received" xml:id="i-6DiAfYKPtSegfk5RTLTayo" corresp="i-UEQA68w6PM78ttj4KfvgwE">
          <date when="2004-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M5apQqyL9vmGt5mChQ4zj8">
            Interpellation 2004/05:105 av Ulla Hoffmann (v) till statsrådet
            Jens Orback om jämställdhetspolitikens ansvar för invandrade kvinnor
          </p>
        </div>
        <div type="ipqSubmissionInfo">
          <p xml:id="i-4QuozxAMQymX5Uvj7sJeEP">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RrrGgHfcgJ6pr2k1xhFwMG">
            I diskussionen och sökandet efter åtgärder mot det så kallade
            hedersrelaterade våldet hänvisas genomgående till kulturella förklaringar
            snarare än att söka orsakerna i den könsmaktsordning där mäns
            våld mot kvinnor är en del. Det "icke-svenska" och "icke-jämställda"
            har fått gälla som främsta förklararingsfaktorer i diskussionerna
            om unga invandrade kvinnors utsatthet.
          </p>
          <p xml:id="i-TqcyZDYHQDcasjxJhS5Qo4">
            Genom fokuseringen på det kulturspecifika i det så kallade hedersrelaterade
            våldet undanhåller vi världens kvinnor de svenska kvinnornas egna
            och verkliga vittnesmål. Enligt undersökningen Slagen Dam (2001)
            har 46 % av alla svenska kvinnor utsatts för våld av någon man.
            I 25 % av fallen handlar det om ett upprepat systematiskt våld.
            Under år 2001 anmäldes över 9 000 fall av sexualbrott i Sverige,
            varav drygt 2 000 var våldtäkter. Samma år anmäldes ca 20 400
            fall av kvinnomisshandel och ca 1 500 brott mot kvinnofridslagen.
          </p>
          <p xml:id="i-JjJLPhGFUwukKjNaQXPmKv">
            Den repression under vilken kvinnorna lever i Afghanistan, morden
            på kvinnor i Pakistan, steningen av kvinnor i Iran, syraattacker
            och hustrubränning i Indien, mord på nyfödda flickebarn i Kina
            och könsstympning i Somalia lär oss om det strukturella våldet
            mot kvinnor, liksom våldtäkterna och misshandeln av kvinnor i
            Sverige.
          </p>
          <p xml:id="i-R8RpBXX2ktNbH4EZ9uy2uX">
            Genom den stora kunskap som faktiskt finns i dag om det strukturella,
            sexualiserade våldet bör vi kunna se och hantera skillnader utan
            att fastna i stereotypa och stigmatiserade bilder av invandrade
            kvinnor och män. Endast så tar samhället ett verkligt ansvar för
            våldet mot kvinnor. Endast då kan handlingsplaner upprättas för
            att skydda kvinnors säkerhet.
          </p>
          <p xml:id="i-Bc9NM9xdfYxQ7P1qwUW5gt">
            I arbetet med att skapa skydd för flickor och unga kvinnor som
            riskerar att utsättas för våld och hot av sina anhöriga är det
            nödvändigt att vi förmår oss att lyfta blicken mot patriarkala
            och diskriminerande strukturer inom alla samhällen. Först då är
            det möjligt att komma åt denna mycket allvarliga problematik i
            grunden och för att lagstifting ska bli rätt formulerad och resurser
            rätt fördelade.
          </p>
          <p xml:id="i-S84Leui9qZMFyY3m4pbA8F">
            Enligt min mening sviker det svenska samhället de invandrade
            kvinnorna genom att sätta in integrationspolitiska åtgärder för
            att lösa dessa problem snarare än jämställdhetspolitiska. Invandrade
            kvinnor och män har härmed hamnat utanför den svenska jämställdhetsmodellen.
          </p>
          <p xml:id="i-2bPCinXCaUKHJGKFiWukvL">
            Målsättningen för såväl den integrations- som jämställdhetspolitiken
            är att dessa politikområden ska omfatta alla kvinnor och män som
            lever i Sverige. Invandrade kvinnor som diskrimineras på arbetsplatsen
            eller som utsätts för manligt våld, hot eller kontroll är inte
            i behov av integrationsåtgärer utan av åtgärder för ökad jämställdhet.
            Svenskfödda kvinnor som diskrimineras och som utsätts för våld
            har samma behov. Därför bör regeringen i det fortsatta arbetet
            vad gäller så kallat hedersrelaterat våld och frågor som anknyter
            till detta, på samma sätt låta jämställdhetspolitiken ta det främsta
            ansvaret.
          </p>
          <p xml:id="i-QRsy2uc1Y8gW77muN1ESAh">
            Sverige avser också spela en internationell roll i diskussionen
            om det så kallade hedersrelaterade våldet. I december anordnas
            i samarbete med v och mp en internationell konferens på detta
            tema. Endast genom att se detta våld som ett uttryck av kvinnoförtryck,
            så kan man i denna internationella mission undvika att göra allvarliga
            analytiska och strategiska misstag.
          </p>
          <p xml:id="i-DibbtGBTVReLTg3pn1cw7p">
            Jämställdhetbegreppet bygger på samförstånd och ser inte intressemotsättningar
            som däremot feminismen gör. Därför omfattar jämställdhetspolitiken
            endast kvinnor från majoritetssamhället. Bristen på en feministisk
            analys av våldet mot kvinnor innebär att jämställdhetspolitiken
            avsäger sig ansvaret för invandrade och asylsökande kvinnor.
          </p>
        </div>
        <div type="ipQuestion">
          <p xml:id="i-HiwWjGn8fpuDogRoXtvoFR">
            Med hänvisning till ovanstående vill jag ställa följande frågor
            till statsrådet Jens Orback:
            <list rend="unordered">
              <item>
                1.Vilka åtgärder avser statsrådet att vidta för att regeringens
                arbete med det så kallade hedersrelaterade våldet ska präglas
                av en feministisk analys?
              </item>
              <item>
                2.Vilka åtgärder avser statsrådet att vidta för att jämställdhetspolitiken
                fullt ut ska omfatta invandrade kvinnor?
              </item>
            </list>
          </p>
        </div>
      </div>
    </body>
  </text>
</TEI>
