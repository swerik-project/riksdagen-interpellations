<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0361">
  <teiHeader>
    <fileDesc>
      <titleStmt>
        <title>en fällande dom mot Sverige i Europadomstolen</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>en fällande dom mot Sverige i Europadomstolen till statsrådet Morgan Johansson om en fällande dom mot Sverige i Europadomstolen</title>
          <idno type="rdwebb">GS10361</idno>
          <ref type="dokument_url_text">http://data.riksdagen.se/dokument/GS10361/text</ref>
          <ref type="dokument_url_html">http://data.riksdagen.se/dokument/GS10361</ref>
          <ref type="dokumentstatus_url_xml">http://data.riksdagen.se/dokumentstatus/GS10361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VPtm9zczx6ukMrqLfGHRJn" corresp="i-LDb1GxQGG47N4mNNZ13jSZ">
          <date when="2005-02-04"/>
        </correspAction>
        <correspAction type="received" xml:id="i-S6kdpfmKmzpbRJKwP8fTCQ" corresp="i-UPW2cbGnTUbMZaKTrot5Bh">
          <date when="2005-02-08"/>
        </correspAction>
        <correspAction type="answered" xml:id="i-FwV5Bfc5bm6ufsDnDi5qRu" corresp="i-UPW2cbGnTUbMZaKTrot5Bh">
          <date when="2005-02-18"/>
        </correspAction>
        <correspContext corresp="i-FwV5Bfc5bm6ufsDnDi5qRu">
          <ref type="record" target="prot-200405--079">Riksdagens protokoll 2004/05:79 Fredagen den 18 februari</ref>
          <ref type="recordSection" target="unsetDivId">4 § Svar på interpellation 2004/05:361 om en fällande dom mot Sverige i Europadomstolen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5fVJCk3FVWiK6Kz1GMWuii">
            Interpellation 2004/05:361 av Martin Andreasson (fp) till statsrådet
            Morgan Johansson om en fällande dom mot Sverige i Europadomstolen
          </p>
        </div>
        <div type="ipqSubmissionInfo">
          <p xml:id="i-ADtsc16sZ1KcqjwM9PviS7">
            den 4 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7Rth5YmZosRh67fc3iykAJ">
            Den 25 januari 2005 förlorade svenska staten målet N.N. mot Sverige
            vid Europadomstolen (mål nr 56529/00). Målet gällde frågan om
            hur den svenska smittskyddslagens regler om tvångsisolering tillämpats
            gentemot en homosexuell man, född 1947.
          </p>
          <p xml:id="i-8cMDmd8Sq4ravuNunu5yRC">
            År 1994 upptäcktes det att mannen smittats av hiv och att han
            överfört infektionen på en nittonårig man som han första gången
            haft sexuellt umgänge med 1990. Den 2 februari 1995 ansökte den
            ansvarige smittskyddsläkaren om att länsrätten skulle tvångsisolera
            mannen i tre månader i enlighet med § 38 i den då gällande smittskyddslagen.
            Länsrätten fastställde beslutet den 16 februari 1995. Tvångsisoleringen
            förlängdes därefter i sexmånadersperioder fram till den 12 december
            2001. Eftersom mannen avvek från isoleringen vid ett flertal tillfällen
            varade den faktiska tvångsisoleringen sammanlagt knappt ett och
            ett halvt år. I december 2001 avslog länsrätten ansökan om förlängning
            med hänvisning till att det inte fanns någon tillgänglig information
            om mannens beteende, hälsotillstånd med mera.
          </p>
          <p xml:id="i-SSmUmrhzGDrNiz9ctY9CRf">
            En enhällig domstol ansåg att Sverige hade kränkt mannens rätt
            till frihet och säkerhet i enlighet med Europakonventionens artikel
            5.1. Domstolen konstaterade att konventionen ger utrymme för frihetsberövade
            i syfte att hindra spridning av smittsamma sjukdomar, men att
            åtgärdens berättigande dock beror på om sjukdomen innebär fara
            för allmän hälsa och säkerhet samt om frihetsberövandet kommer
            i fråga först efter att alla andra, mindre långtgående åtgärder
            hade övervägts och befunnits otillräckliga.
          </p>
          <p xml:id="i-Ehy3wwAExE3HvoDNScQDjR">
            Domstolen ifrågasatte inte att hiv är en mycket allvarlig sjukdom,
            men fann att myndigheterna inte hade gjort en tillräcklig avvägning
            mellan smittskyddsintressen och den enskildes rättigheter. Beslutet
            om tvångsisolering gällde under nästan sju år, men mannen var
            de facto isolerad endast under ett och ett halvt år. Det fanns
            vidare inga påtagliga tecken på att mannen hade betett sig smittfarligt
            under de långvariga perioder då han hade avvikit från tvångsisoleringen.
          </p>
          <p xml:id="i-knYZ8fd3LYztQfSSgZso7">
            Frågan om smittskyddslagens överensstämmelse med Europakonventionen
            var föremål för återkommande debatt i samband med att smittskyddslagstiftningen
            reformerades förra året. Redan den parlamentariska smittskyddskommittén
            pekade i sitt betänkande (SOU 1999:51) på att reglerna för tvångsisolering
            var problematiska i förhållande till konventionens bestämmelser,
            bland annat eftersom smittskyddslagen ger obegränsat utrymme för
            förlängning av isoleringen. Även min egen interpellation 2002/03:290
            pekade på behovet av att regelverket om tvångsisolering bringas
            i samklang med internationella människorättskonventioner.
          </p>
          <p xml:id="i-AxLhharNCECzqU7ahaH6p4">
            Smittskyddskommitténs förslag till lösning av problematiken var
            att införa en bortre tidsgräns för hur länge en person kan vara
            tvångsisolerad. Syftet med detta förslag var att säkerställa att
            tvångsisolering endast tillgrips i ett akutläge för att skapa
            rådrum till att hitta andra, mindre långtgående åtgärder, alternativt
            överföra personen till tvångsvård. Regeringen, och riksdagens
            majoritet, avvisade dock detta förslag. Även i den smittskyddslag
            som infördes den 1 juli 2004 finns alltså möjlighet till förlängning
            av tvångsisoleringen ett obegränsat antal gånger.
          </p>
          <p xml:id="i-DQuMbdUrV7ayg6wjKuJU5T">
            Reglerna om tvångsisolering i dagens smittskyddslag, som trädde
            i kraft den 1 juli 2004, är i väsentliga delar desamma som i 1988
            års smittskyddslag. Eftersom tillämpningen av den tidigare smittskyddslagen
            i det aktuella fallet nu har fällts av Europadomstolen är det
            därför angeläget att analysera på vilket sätt domstolens avgörande
            kastar nytt ljus över frågan om tillämpningen av 2004 års smittskyddslag
            riskerar att strida mot Europakonventionen.
          </p>
          <p xml:id="i-YEhWKHVErpPbbWe2kyPRLa">
            Jag vill därför fråga statsrådet:
          </p>
          <p xml:id="i-A1EzfmmPtU7ZLnEMJDG4nk">
            Vilka åtgärder avser statsrådet att vidta med anledning av den
            fällande domen mot Sverige i Europadomstolen?
          </p>
        </div>
      </div>
    </body>
  </text>
</TEI>
