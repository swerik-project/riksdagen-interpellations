<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0615">
  <teiHeader>
    <fileDesc>
      <titleStmt>
        <title>kvinnligt företagande</title>
        <author>Andersson, Magdalena (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnligt företagande till näringsminister Thomas Östros om kvinnligt företagande</title>
          <idno type="rdwebb">GS10615</idno>
          <ref type="dokument_url_text">http://data.riksdagen.se/dokument/GS10615/text</ref>
          <ref type="dokument_url_html">http://data.riksdagen.se/dokument/GS10615</ref>
          <ref type="dokumentstatus_url_xml">http://data.riksdagen.se/dokumentstatus/GS10615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <persName>Magdalena Andersson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NnWQxAwNZ1zDLf5Gndvwns" corresp="i-JSSYZnWrKjtbfWDmu1qLSb">
          <date when="2005-05-19"/>
        </correspAction>
        <correspAction type="received" xml:id="i-LnBnVHf3PG2k91uxPbyA5h" corresp="i-PzNviXpYSimQsvSkF9CmDz">
          <date when="2005-05-19"/>
        </correspAction>
        <correspAction type="answered" xml:id="i-3T9WYDHd242Jf4VDEwSWZD" corresp="i-PzNviXpYSimQsvSkF9CmDz">
          <date when="2005-06-08"/>
        </correspAction>
        <correspContext corresp="i-3T9WYDHd242Jf4VDEwSWZD">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">9 § Svar på interpellationerna 2004/05:615 och 633 om kvinnligt företagande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6xbaayeyVN6weEM3Xz7C74">
            Interpellation 2004/05:615 av Magdalena Andersson (m) till näringsminister
            Thomas Östros om kvinnligt företagande
          </p>
        </div>
        <div type="ipqSubmissionInfo">
          <p xml:id="i-LVfGo9hrHrpvfUU3RrY6Y8">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-627vKFKRnfqv1b1TsUFbeP">
            Under perioden 1998@2003 har det startats mellan 34 000 och 38
            000 företag per år. Det som är slående är att för varje kvinna
            som startar ett företag så går det två män. År 2003 startades
            ungefär 25 000 företag av män, och bara knappt 12 000 av kvinnor.
          </p>
          <p xml:id="i-PspoMuzEV8JDbb3GUrh5nH">
            Statistiken håller i sig om man ser bakåt i tiden. Situationen
            år 1998 var liknande. 22 000 företag startades av män under året
            medan kvinnorna inte ens kom upp i 11 000.
          </p>
          <p xml:id="i-Hrhmuc9yqkN1F2ab9ZkxLr">
            Detta är naturligtvis bekymmersamt ur flera aspekter. Det är
            lätt att konstatera att om kvinnor startade företag i samma grad
            som män skulle vi ha betydligt fler företag och därmed jobb i
            landet.
          </p>
          <p xml:id="i-G35a1vRszzptExqZuBqn5x">
            Nedbruten statistik visar också att kvinnor startar den absoluta
            merparten av sina företag inom tjänstesektorn. Samma tjänstesektor
            som är det område som förväntas öka mest i framtiden och där det
            därför finns en stor potential för nya företag startade av kvinnor.
          </p>
          <p xml:id="i-F7Hca2efqEikVNAGwRUxyn">
            Många kvinnor som är potentiella egenföretagare jobbar i dag
            inom vårdsektorn. Där motarbetas nya företag aktivt av regeringen
            som upprätthåller vårdmonopolet med stopplagar och landstingsprotektionism.
            Kvinnor inom vårdsektorn skulle som egenföretagare få en helt
            annan möjlighet att styra sin arbetssituation och få fler alternativa
            arbetsgivare. Undersökningar visar att en stor andel av de sjukskrivna
            kvinnorna skulle kunna tänka sig att gå tillbaka i arbete om de
            bara kunde välja en annan arbetsgivare eller arbetsplats. Nystartade
            företag inom vårdsektorn, antingen av dem själva eller av någon
            annan skulle där vara ett bra alternativ.
          </p>
          <p xml:id="i-EqbcRgEXCJ7juJa6xLTeme">
            Ett införande av avdrag för hushållsnära tjänster, så kallat
            "Rutavdrag" skulle också kunna bidra till kvinnligt företagande
            på två olika sätt. Dels genom att nya företag för hushållsnära
            tjänster skapas och därmed leder till fler nya jobb. Det skulle
            också kunna bidra till att kvinnor och män som vill starta företag
            kan få en avlastning i hemmet och därmed ha mer tid till främst
            de första arbetssamma åren som egenföretagare.
          </p>
          <p xml:id="i-Y6K6b91MRbx2obteRBNSzt">
            I Finland som är ett mindre land än Sverige har avdrag för hushållsnära
            tjänster snabbt skapat många nya jobb. Det är rimligt att anta
            att det skulle bli ännu fler i det nästan dubbelt så stora landet
            Sverige. Almega har i en rapport beräknat andelen till minst 20
            000. Dessa jobb uteblir helt eller bedrivs av den svarta sektorn
            med dagens svenska skattesystem.
          </p>
          <p xml:id="i-GDnCZiZoFyUY8ryLa5dVHH">
            För att klara den gemensamma välfärden och pensionerna i framtiden
            krävs att fler av de 1,4 miljoner människor som i dag står utanför
            arbetsmarknaden får ett jobb. Ett ökat antal nystartade företag
            och möjligheten för redan befintliga företag att växa måste vara
            en del av lösningen på det problemet. Om kvinnor hade startat
            nya företag i samma utsträckning som män under 2003 hade ytterligare
            ca 12 000 företag skapats. Det räcker med att dra ut den utvecklingen
            i åtta år för att inse att vi går miste om hundra tusen nya företag
            om vi inte kan stimulera det kvinnliga nyföretagandet mer. Det
            har Sverige inte råd med.
          </p>
        </div>
        <div type="ipQuestion">
          <p xml:id="i-EjWuBcXUkZyAtaTNvGhDKJ">
            Mina frågor till näringsministern är därför:
            <list rend="unordered">
              <item>
                1. Hur avser näringsministern att agera för att stärka det kvinnliga
                nyföretagandet?
              </item>
              <item>
                2. Avser näringsministern att komma till riksdagen med ett konkret
                förslag på skatteavdrag för hushållsnära tjänster och, i så fall,
                när?
              </item>
            </list>
          </p>
        </div>
      </div>
    </body>
  </text>
</TEI>
