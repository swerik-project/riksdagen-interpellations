<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0380">
  <teiHeader>
    <fileDesc>
      <titleStmt>
        <title>Sveriges undertecknande av Dohadeklarationen</title>
        <author>Skånberg, Tuve (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges undertecknande av Dohadeklarationen till socialminister Berit Andnor om Sveriges undertecknande av Dohadeklarationen</title>
          <idno type="rdwebb">GS10380</idno>
          <ref type="dokument_url_text">http://data.riksdagen.se/dokument/GS10380/text</ref>
          <ref type="dokument_url_html">http://data.riksdagen.se/dokument/GS10380</ref>
          <ref type="dokumentstatus_url_xml">http://data.riksdagen.se/dokumentstatus/GS10380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <persName>Tuve Skånberg</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FiWAnTjZXYQzZd6cRiKkKF" corresp="i-4BTx6VbUNJDqLqfkYqjnsE">
          <date when="2005-02-15"/>
        </correspAction>
        <correspAction type="received" xml:id="i-G6eaweh3vGgG8pU3pZgdzT" corresp="i-LdbVtbdPx3MQxR6GEgCqax">
          <date when="2005-02-15"/>
        </correspAction>
        <correspAction type="answered" xml:id="i-Kp13146GDyrd7orVhpB3ja" corresp="i-LdbVtbdPx3MQxR6GEgCqax">
          <date when="2005-03-15"/>
        </correspAction>
        <correspContext corresp="i-Kp13146GDyrd7orVhpB3ja">
          <ref type="record" target="prot-200405--090">Riksdagens protokoll 2004/05:90 Tisdagen den 15 mars</ref>
          <ref type="recordSection" target="unsetDivId">14 § Svar på interpellation 2004/05:380 om Sveriges undertecknande av Dohadeklarationen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R2gwN23tLNbGKAskseyFrZ">
            Interpellation 2004/05:380 av Tuve Skånberg (kd) till socialminister
            Berit Andnor om Sveriges undertecknande av Dohadeklarationen
          </p>
        </div>
        <div type="ipqSubmissionInfo">
          <p xml:id="i-FGh5vCbE5Q4soE8RWhzQ43">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6DwLmqMTidKwRF46Zu9iiG">
            Dohadeklarationen (A/59/592) som antogs av FN:s generalförsamling
            den 8 december 2004 lyder:
          </p>
          <p xml:id="i-EuQmDsvrFk67i9h21XFBWg">
            "Inledning
          </p>
          <p xml:id="i-MXXzYwvqTXrMtQBvd56NRR">
            Regeringsföreträdare och vanliga samhällsmedborgare möttes i
            Doha, Qatar den 29-30 november 2004 vid den Internationella familjekonferensen
            i Doha, för att fira det Internationella familjeårets 10-årsjubileum.
          </p>
          <p xml:id="i-Uq5ygrxjG7EyTSmzin5Ltx">
            Konferensen hölls under beskydd av Hennes Höghet Sheikha Moza
            bint Nasser Al-Missned, maka till Hans Höghet Emiren av Qatar
            och President för Supreme Council for Family Affairs, Qatar.
          </p>
          <p xml:id="i-ULyUgMydiCBSupBrHv329L">
            Vid de inledande överläggningarna vid familjekonferensen i Doha,
            behandlades synpunkter från statliga ämbetsmän, akademiker, trosbaserade
            grupper, icke-statliga organisationer och vanliga medborgare.
          </p>
          <p xml:id="i-83sr7ZwX3kk2VEyaH7nSNv">
            Konferensen hänvisar till regionala möten som hållits i Cotonou,
            Benin; Mexico City, Mexico; Stockholm, Sverige; Geneve, Schweiz;
            Kuala Lumpur, Malaysia; och andra platser; och noterar de förslag
            och uppfattningar som framfördes av deltagarna under konferenserna.
          </p>
          <p xml:id="i-KrDjmnNJfFMGmJ82bxooBu">
            Ingress
          </p>
          <p xml:id="i-PeGLFxKrsoU8WWmJqxSRFy">
            Att återigen bekräfta att familjen är den naturliga, fundamentala
            gruppen i samhället såsom deklareras i paragraf 16(3) i den allmänna
            förklaringen om de mänskliga rättigheterna;
          </p>
          <p xml:id="i-CJqrgHDYNFpCTwsWmSy3v9">
            År 2004 firas 10-årsjubiléet av FN:s Internationella familjeår
            1994 och den Internationella familjekonferensen i Doha välkomnades
            i FN:s Generalförsamlings resolution A/RES/58/15 (15 december
            2003).
          </p>
          <p xml:id="i-VSbhrj9fLGGQo6iRCkTpcA">
            Målsättningarna för det Internationella familjeårets 10-årsjubileum
            inkluderar åtgärder för att (a) stärka de nationella institutionernas
            möjligheter att utforma, implementera och övervaka familjepolitiken;
            (b) stimulera insatser för att klara ut problem som påverkar och
            påverkas av familjens situation; (c) utföra analytiska granskningar
            på alla nivåer och bedöma familjens situation och behov; (d) effektivisera
            insatser på alla nivåer för att genomföra specifika familjeprogram;
            och (e) förbättra samarbetet mellan nationella och internationella
            icke-statliga organisationer till stöd för familjen;
          </p>
          <p xml:id="i-SNX3yFieiqz4YFEQtq5NHu">
            Mot bakgrund av de akademiska, vetenskapliga och sociala rön
            som ligger till grund för den Internationella konferensen i Doha,
            vilka sammantaget visar att familjen inte bara är den fundamentala
            gruppen i samhället utan också är grunden för hållbar social,
            ekonomisk och kulturell utveckling;
          </p>
          <p xml:id="i-AgUeroy2QmFwL17Yaa2hTJ">
            Det finns ett behov av att uppmärksamma de utmaningar som familjen
            ställs inför i samband med globaliseringen;
          </p>
          <p xml:id="i-FnWMWNxcEwkLbF7kKubi2m">
            Genom att stärka familjens ställning erbjuds ett unikt tillfälle
            att ta upp samhällsproblem på ett holistiskt sätt;
          </p>
          <p xml:id="i-NVm1Fbh6G4fNgJSBrRLan3">
            Vi upprepar, att starka, stabila familjer bidrar till att bibehålla
            en kultur av fred och främjar dialog mellan civilisationer och
            olika etniska grupper; och
          </p>
          <p xml:id="i-RDSQ4JnAqkvBixz5oU4wUf">
            Vi välkomnar tillkännagivandet av Hennes Höghet Sheikha Moza
            bint Nasser Al-Missned, maka till Hans Höghet Emiren av Qatar
            och President of the Supreme Council for Family Affairs, Qatar,
            om att skapa ett internationellt familjeforskningsinstitut.
          </p>
          <p xml:id="i-RC7552gNEdDnmh5Px83hHM">
            Vi framhåller återigen de internationella åtagandena för familjen
            och uppmanar alla regeringar, internationella organisationer och
            samhällsmedborgare på alla nivåer att vidta åtgärder till skydd
            för familjen.
          </p>
          <p xml:id="i-5dHxV71FM5gfp9FZi2PAyw">
            Bekräftelse av åtaganden för familjen
          </p>
          <p xml:id="i-GiMskrsuR8xp7z2uGm8b2E">
            Vi bekräftar ånyo de internationella åtagandena för att stärka
            familjen, i synnerhet:
          </p>
          <p xml:id="i-P5DfcQQg75UauLLvercnQn">
            1. Vi förbinder oss att respektera och stärka familjens stödjande,
            uppfostrande och omvårdande roll, med full respekt för världens
            olika kulturella, religiösa, etiska och sociala värden.
          </p>
          <p xml:id="i-NWYnffYzt2kkhKTGC6KbdC">
            2. Vi erkänner människans medfödda värde och framhåller att barnet,
            genom sin fysiska och mentala omognad, behöver speciellt skydd
            och omsorg både före och efter födseln. Moderskap och barndom
            har rätt till speciell omsorg och assistans. Alla äger rätt till
            liv, frihet och personlig trygghet.
          </p>
          <p xml:id="i-CPUrywpcjSJREVdEvnJFGR">
            3. Vi bekräftar att familjen är den naturliga, grundläggande
            enheten i samhället och äger rätt till största möjliga skydd och
            stöd från samhället och staten.
          </p>
          <p xml:id="i-AGKSEnwD3yUUAnDhUS8F9f">
            4. Vi betonar att äktenskap endast skall ingås med de tilltänkta
            makarnas fria och fulla samtycke samt att rätten för giftasvuxna
            män och kvinnor att gifta sig och bilda familj skall erkännas
            och att man och hustru skall vara jämlika parter.
          </p>
          <p xml:id="i-D2scK9yXhoyHtMWxLtWwdf">
            5. Vi framhåller vidare, att familjen har det primära ansvaret
            för omsorg om och skydd av barnen från spädbarnsåldern till vuxen
            ålder. För en full, harmonisk personlighetsutveckling skall barn
            växa upp i en atmosfär av lycka, kärlek och förståelse. Alla samhällsinstitutioner
            ska respektera och stödja föräldrarnas insatser för att vårda
            och ta hand om barnen inom familjen. Föräldrarna har den främsta
            rätten att välja den utbildning som deras barn skall ha och frihet
            att försäkra sig om sina barns religiösa och moraliska uppfostran
            i linje med sina egna övertygelser.
          </p>
          <p xml:id="i-2oXmaoVg79LzbrCCce6pQe">
            Krav på handling
          </p>
          <p xml:id="i-YH98EW7MvFVAdy39NpdWKu">
            Med tanke på ovanstående åtaganden, kräver vi att alla regeringar,
            internationella organisationer och samhällsmedborgare skall:
          </p>
          <p xml:id="i-EfRuHPyPeqs6g9rxbmB9MF">
            Kulturella, religiösa och sociala värden
          </p>
          <p xml:id="i-KGY4vTiUWCCUjQhgvNF5nb">
            1. Utarbeta program för att stimulera och uppmuntra till dialog
            mellan länder, religioner, kulturer och civilisationer i frågor
            rörande familjelivet, inklusive åtgärder för att bevara och försvara
            äktenskapet som institution;
          </p>
          <p xml:id="i-9qQnHXqcp4W4sBbU1jfPS3">
            2. Ånyo bekräfta betydelsen av tro och religiösa och etiska övertygelser
            för bevarande av familjestabiliteten och de sociala framstegen;
          </p>
          <p xml:id="i-EBQGcn5uof9QFiatSKpiUe">
            3. Utvärdera och ompröva den omfattning i vilken internationell
            lag och politik överensstämmer med principerna och bestämmelserna
            rörande familjen som ingår i den allmänna förklaringen om de mänskliga
            rättigheterna och andra internationella åtaganden;
          </p>
          <p xml:id="i-7pqFme5H6KiciJAxsaXrZQ">
            Människovärde
          </p>
          <p xml:id="i-C5B22GPYDR1BtcmZs3okpv">
            4. Återigen bekräfta åtagandena att tillhandahålla en kvalitetsutbildning
            för alla, inklusive lika rätt till utbildning;
          </p>
          <p xml:id="i-G9y2DDRkVBJZ8az4XyH9TX">
            5. Utvärdera och ompröva sin politik för att säkerställa att
            människors värde erkänns och skyddas under alla stadier i livet;
          </p>
          <p xml:id="i-Kh6dwTNFEXm1c3ekxD77u2">
            Familj
          </p>
          <p xml:id="i-w8bz8cc8oiJJY15NhGPRP">
            6. Utveckla indikatorer för att utvärdera effekten av alla program
            för familjestabilitet;
          </p>
          <p xml:id="i-7Bmkq1xHtZah3gw2Sc5ZwR">
            7. Stärka politik och program som gör det möjligt för familjen
            att bryta fattigdomscykeln;
          </p>
          <p xml:id="i-6y6wpwsCenGrj8xjxHQ4s9">
            8. Utvärdera och ompröva sin befolkningspolitik, speciellt i
            länder med negativ nativitetsnivå;
          </p>
          <p xml:id="i-U9XX95wEFmRA7xWqmmUxpi">
            9. Uppmuntra och stödja familjen till omsorg om äldre och handikappade;
          </p>
          <p xml:id="i-Qng7aS4XY5ZFr35dER2A2i">
            10. Stödja familjen i åtgärder mot sjukdomar som hiv/aids och
            andra pandemier som malaria och tuberkulos;
          </p>
          <p xml:id="i-TRqm1oLch7FXvoYRUbEbtQ">
            11. Vidta effektiva åtgärder för att stödja familjen i både freds-
            och krigstid;
          </p>
          <p xml:id="i-Keto8aLHJztmMULsQcw6c2">
            Äktenskap
          </p>
          <p xml:id="i-9VQC3t4LNZACsj3DH7kqbz">
            12. Upprätthålla, bevara och försvara äktenskapet som institution;
          </p>
          <p xml:id="i-8GRBUJdHtgm3NYRVTgPPdN">
            13. Vidta effektiva åtgärder för att stärka äktenskapets stabilitet
            genom att bland annat, uppmuntra till fullt och jämlikt partnerskap
            mellan man och hustru inom en engagerad och varaktig äktenskapsrelation;
          </p>
          <p xml:id="i-D2THPJPEKZ5dXEtdoZs32Z">
            14. Upprätta effektiva handlingsprogram och rutiner för att motverka
            och avhjälpa missförhållanden inom äktenskapet och familjen, inklusive
            upprättande av offentliga organ som hjälper män, kvinnor, barn
            och familjer i kris;
          </p>
          <p xml:id="i-Ga6m2EzoHJn7foEtLGT7ju">
            Föräldrar och barn
          </p>
          <p xml:id="i-7v6tMjhCh5u7dvpBgr6qUS">
            15. Stärka insatserna för att främja lika politiska, ekonomiska,
            sociala och utbildningsmöjligheter för kvinnor och utvärdera och
            bedöma ekonomisk, social och annan politik för att stödja mödrar
            och fäder i deras viktiga roller;
          </p>
          <p xml:id="i-5ZpB1DTuYsQP2KSJ7JT3Rm">
            16. Stärka familjens funktion genom att involvera mödrar och
            fäder i barnens utbildning;
          </p>
          <p xml:id="i-NVbWJCCX5DSiuUsZgKvJY4">
            17. Ånyo bekräfta föräldrars primära rätt att välja den typ av
            utbildning som deras barn skall ha;
          </p>
          <p xml:id="i-BBNGe7M1wG54W9MP7NDhda">
            18. Återigen bekräfta och respektera föräldrars och om tillämpligt,
            legala målsmäns rätt att välja andra skolor för sina barn än de
            offentliga, för en religiös och moralisk utbildning i linje med
            sina övertygelser, förutsatt att skolorna uppfyller eventuella
            statliga minimikrav på utbildningsstandard.
          </p>
          <p xml:id="i-SebGSgoc2ebbkgHJiNqWyz">
            Vi ber värdlandet för konferensen staten Qatar, att till FN:s
            Generalförsamling framföra en rapport om konferensen, inklusive
            Dohadeklarationen, vid firandet av det Internationella familjeårets
            10-årsjubileum den 6 december 2004."
          </p>
          <p xml:id="i-Tm4UMxDDp42hXUmx21BFXe">
            Vid interpellationen mellan mig och socialministern den 3 februari
            om Dohadeklarationen hävdade socialministern vid upprepade tillfällen
            att Dohakonferensen inte var en FN-konferens eller var öppen för
            deltagande från samtliga länder, att den deklaration som antogs
            i Doha baseras på en konservativ familjesyn och bland annat innehålla
            en snäv syn på familjedefinitionen, motsätta sig fria aborter
            och syfta till att bevara och försvara en konservativ syn på äktenskapet.
            Vidare hävdade socialministern att den resolution som antogs den
            8 december i FN:s generalförsamling inte skulle innebära att generalförsamlingen
            har antagit Dohadeklarationen.
          </p>
          <p xml:id="i-Si3jFSX5c9nSsxmS4xSgQC">
            Dessa påståenden saknar grund. FN-resolutionen A/RES/58/15 (den
            15 december 2003) paragraf 2 deklarerar att generalförsamlingen:
            "welcomes the decision of the State of Qatar to host an international
            conference to celebrate the tenth annivarsary of the International
            Year of the Family in November 2004." Vid interpellationsdebatten
            den 13 februari anf. 106 medgav också socialministern att skälet
            till att den socialdemokratiska regeringen inte, trots inbjudan,
            var representerad vid den förberedande FN-konferensen som ägde
            rum i riksdagen i Stockholm den 14 maj 2004 skulle ha berott på
            konferensens innehåll. Därmed bekräftar hon att Dohakonferensen,
            liksom de förberedande FN-konferenserna i Cotonou, Mexico City,
            Stockholm, Genève och Kula Lumpur, faktiskt var öppna för deltagande
            för de länders regeringar som så önskade. Att uppslutningen bakom
            Dohakonferensen och Dohadeklarationen verkligen är överväldigande
            bred bekräftas av att nu 149 nationer av världens 192 undertecknat,
            co-sponsored-deklarationen.
          </p>
          <p xml:id="i-XDo6ScKjemf81PHiKLCdJh">
            FN-resolutionen A/RES/59/L.29 (den 6 december 2004) paragraf
            4 deklarerar att generalförsamlingen:"welcomes the hosting of
            the Regional Conference on the Family in Africa from 27 to 28
            July 2004 by the Government of Benin and also welcomes the hosting
            of the Doha International Conference for the Family from 29 to
            30 November 2004 by the State of Qatar and takes note of their
            outcomes". Rapporten från the Doha International Conference liksom
            Dohadeklarationen som antogs där är nu officiella FN-dokument;
            rapporten är publicerad av FN som A/59/599 (den 8 december 2004)
            och Dohadeklarationen är publicerad av FN som A/59/592 (den 8
            december 2004). Båda dokumenten finns online på FN:s hemsida http://documents.un.org/simple.asp.
          </p>
          <p xml:id="i-XW4BoATBLGJziw9bLELyno">
            Den officiella FN-statusen för Dohakonferensen och de dokument
            som den resulterade i kan inte förnekas. Konferensen hölls till
            följd av en FN-resolution. Per den 6 december 2004 hade då 145
            av FN:s medlemsländer undertecknat, co-sponsored, Dohadeklarationen
            och med konsensus antogs FN-resolutionen A/RES/59/L.29. Åtta reservationer
            mot antagandet av denna FN-resolution anmäldes, däribland den
            nederländske ambassadsekreteraren Peter-Derrek Hof för EU:s räkning.
          </p>
          <p xml:id="i-JNE8ZEDjJts2dQT6UvAfSS">
            Dohadeklarationen i svensk översättning återfinns ovan. Vad i
            den som skulle vara misshagligt för regeringen har inte socialministern
            deklarerat.
          </p>
          <p xml:id="i-HcVWNVM8quVTqCBZYkg6v8">
            Mina frågor till socialministern är:
          </p>
          <p xml:id="i-LvwSpoUfrVLX8RY3yihUvo">
            På vilken grund påstår ministern att Dohakonferensen inte skulle
            ha varit en FN-konferens?
          </p>
          <p xml:id="i-BC2JEhUwdaUtmWNTF5ZNbk">
            Hävdar ministern att generalförsamlingen den 8 december inte
            skulle ha antagit FN-resolutionen A/RES/59/L.29 med Dohadeklarationen,
            som undertecknats, co-sponsored, av då 145 nationer?
          </p>
          <p xml:id="i-tQGpqhQxoXw2pSYX2L9yd">
            På vilken grund tar ministern och Sveriges regering avstånd från
            att tillsammans med nu 149 av världens nationer underteckna deklarationen
            samt implementera den i svensk lagstiftning, med motiveringen
            att deklarationen skulle baseras på en konservativ familjesyn,
            en för snäv familjedefinition, motstånd mot fria aborter och försvar
            för en konservativ syn på äktenskapet?
          </p>
          <p xml:id="i-DgLg9JzgsGu1fM4xpMWiCS">
            Varför deltog ministern eller Sveriges regering inte en enda
            gång under det gångna året i FN:s internationella familjeår, och
            varför valde regeringen att ställa sig utanför firandet av detta
            familjeår genom att inte delta i FN-konferensen i Doha den 29-30
            november, och deltog inte ens i FN-konferensen i Sveriges riksdag
            den 14 maj?
          </p>
        </div>
      </div>
    </body>
  </text>
</TEI>
