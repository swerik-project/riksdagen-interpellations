<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0405">
  <teiHeader>
    <fileDesc>
      <titleStmt>
        <title>förmögenhetsskatten och 3:12 -utredningen</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förmögenhetsskatten och 3:12 -utredningen till finansminister Pär Nuder om förmögenhetsskatten och 3:12 -utredningen</title>
          <idno type="rdwebb">GS10405</idno>
          <ref type="dokument_url_text">http://data.riksdagen.se/dokument/GS10405/text</ref>
          <ref type="dokument_url_html">http://data.riksdagen.se/dokument/GS10405</ref>
          <ref type="dokumentstatus_url_xml">http://data.riksdagen.se/dokumentstatus/GS10405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NZu1FkkANuCJBVEwwyLbhg" corresp="i-ErVmo7eYu7oehJQsJSwD6t">
          <date when="2005-02-18"/>
        </correspAction>
        <correspAction type="answered" xml:id="i-TRL7dRmKK5idFRsGxv3rS">
          <date when="2005-03-01"/>
        </correspAction>
        <correspAction type="received" xml:id="i-8n4KxPdzys5E7RTodV9tAx" corresp="i-HNvivTxAPySuVXe8X3z3LJ">
          <date when="2005-02-25"/>
        </correspAction>
        <correspAction type="answered" xml:id="i-2HpULCzMZvT2jEpkW9rkuP" corresp="i-HNvivTxAPySuVXe8X3z3LJ">
          <date when="2005-03-01"/>
        </correspAction>
        <correspContext corresp="i-2HpULCzMZvT2jEpkW9rkuP">
          <ref type="record" target="prot-200405--082">Riksdagens protokoll 2004/05:82 Tisdagen den 1 mars</ref>
          <ref type="recordSection" target="unsetDivId">6 § Svar på interpellationerna 2004/05:397, 405 och 409 om skatterna och välfärden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G2S62pK9tDuwSf69qcvch6">
            Interpellation 2004/05:405 av Per Landgren (kd) till finansminister
            Pär Nuder om förmögenhetsskatten och 3:12-utredningen
          </p>
        </div>
        <div type="ipqSubmissionInfo">
          <p xml:id="i-Uw1ZH9eeKBUiu6F3VP1V5r">
            den 18 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HiceQDvfXfXzGY9xv7LnSk">
            Den 26 januari i år presenterades en statlig utredning av tre
            mycket kompetenta statliga utredare. Den facklige chefekonomen
            och numera professorn Per-Olof Edin, professorn Sven-Olof Lodin
            och Ingemar Hansson, docent och generaldirektör för vårt konjunkturinstitut.
            Efter bara 40 minuter publicerade TT Pär Nuders reaktion på utredningen,
            där utredarnas förslag på en helhetslösning förkastades. Det är
            ingen överdrift att säga att de tre utredarna tillhör Sveriges
            främsta expertis på skatter. Finansministern som tidigare gjort
            anspråk på en "intellektuell hållning" i sin roll i regeringen
            ägnade således mindre än 40 minuter åt den 179 sidor långa utredningens
            helhetslösning, innan den bryskt avspisades.
          </p>
          <p xml:id="i-ykkeQyLzia1MLVAmDm4Yj">
            De tre utredarna hade fått i uppdrag att genomföra en fördjupad
            prövning av den fortsatta reformeringen av 3:12-reglerna, men
            de ville se sitt uppdrag i ett större sammanhang och "jämna ut
            spelplanen" för "gruppen aktiebolag i sin helhet."
          </p>
          <p xml:id="i-PkmjdVAThusvxdZGA5HYYZ">
            Är detta ett exempel på vad finansministern menar vara "intellektuell
            hållning"? Vad var utredarnas ansträngningar egentligen värda
            för finansministern? Vilka signaler sänder inte ett sådant oreflekterat
            "nej" till alla, som med genomtänkta förslag vill bidra till att
            förbättra Sveriges lagstiftning och regelverk inom även andra
            områden?
          </p>
          <p xml:id="i-TXoPUUTgxnVJ6F4xX1nqi8">
            I vissa bestämda delar, som specifikt gällde 3:12 och höll sig
            inom direktivens ramar, kunde finansministern sträcka sig så långt
            att utredningen var intressant. Men när det gällde helhetslösningen
            och förmögenhetsskatten, som alltså den fackliga och nationalekonomiska
            expertisen i vårt land ville avveckla enligt utredningens förslag,
            ville finansministern något annat. Finansministern deklarerade
            helt kort att på grund av att vi i Sverige nyligen avskaffat arvs-
            och gåvoskatten var det inte aktuellt att ta bort förmögenhetsskatten.
            Om det fanns några sakliga skäl till varför förmögenhetsskatten
            skulle vara kvar, så framfördes inte dessa av finansministern.
          </p>
          <p xml:id="i-Xch1w49LU5unbRCLWGvZVC">
            Till skillnad från Pär Nuder har Kristdemokraterna avsatt en
            del tid för att läsa den rapport som Nuder avfärdade. Utredarnas
            resonemang håller en mycket hög kvalitet.
          </p>
          <p xml:id="i-D86h2aox2cnK9FQYvGhqu4">
            Förmögenhetsskatten skapar enligt utredarna vertikal rättvisa.
            Det sker en omfördelning av pengar från högre inkomstgrupper till
            lägre inkomstgrupper över statsbudgeten genom förmögenhetsskatten.
            Så långt uppnår förmögenhetsskatten sitt syfte. Men samtidigt
            är förmögenhetsskatten horisontellt orättvis. Med detta menar
            utredarna att den slår godtyckligt på individer med samma ekonomiska
            förutsättningar. Det beror på en rad undantag och olika värderingsprinciper
            för olika typer av tillgångar. Bland dessa fenomen märks bland
            annat huvudägarundantaget, undantag för industriegendom, O-listenoterade
            aktier, onoterade aktier, skogs- eller jordbruksfastigheter och
            hyresfastigheter. Ett betydande kapital placerat i pensionsförsäkringar
            undgår förmögenhetsskatt.
          </p>
          <p xml:id="i-5YiE4G2trqgkou5qhAha46">
            Den godtyckliga förmögenhetsskatten skapar incitament för hushållen
            att placera sina tillgångar som leder till effektivitetsförluster
            för samhällsekonomin. Hushållen äger till exempel oproportionerligt
            många O-listenoterade aktier. Skogs- och jordbruksfastigheter
            är nu överprissatta i Sverige vilket är skattedrivet. När hushållens
            kapital inte allokeras på det mest effektiva sättet finns det
            skäl att anta att vi i Sverige på grund av förmögenhetsskatten
            gör tillväxtförluster.
          </p>
          <p xml:id="i-TmbQt9aGwRCfghJGQdnbRR">
            Eftersom det är omöjligt att kontrollera annat än svenska finansiella
            tillgångar är skatten mycket sårbar för skatteplanering. Utredarna
            anser att på grund av detta är den nuvarande situationen inte
            hållbar.
          </p>
          <p xml:id="i-RZAb5h842uw8ahpDiL9M3Q">
            Förmögenhetsskatten anges också av utredarna som orsaken till
            en omfattande utflyttning av kapital ifrån Sverige. Helt säkert
            har förmögenhetsskatten fått framgångsrika företagare som sålt
            sina företag att flytta utomlands.
          </p>
          <p xml:id="i-83KREZar8YUar7mjirVBTs">
            Utredarna påpekar att förmögenhetsskatten levererar 4,6 miljarder
            kronor till statskassan. Utan att ta ställning till det beloppet
            förefaller det som att man anser att det beloppet är relativt
            litet ställt i relation till de negativa effekter den skapar.
          </p>
          <p xml:id="i-Mcvx7sgZr3bfzVe6y48nmR">
            Slutligen föreslår utredarna att förmögenhetsskatten ska avskaffas.
            Det är följdriktigt att göra det nu, inte minst då flera av våra
            grannländer gjort det, senast Finland från den 1 januari 2005.
          </p>
          <p xml:id="i-VAhQawUdVNb6HAcCBSgpy1">
            Jag vill därför fråga finansministern:
          </p>
          <p xml:id="i-JunGEgd3c1dcZHpYe4EJsZ">
            Avser finansministern att ta ställning till de sakskäl som utredarna
            anfört för sin helhetslösning och för förslaget att förmögenhetsskatten
            avskaffas?
          </p>
          <p xml:id="i-FmuWgL7ELDXtN3Kmqs5tGw">
            Avser finansministern att lika snabbt avfärda alla utredningars
            förslag och är det i så fall ett gott exempel på ministerns aviserade
            "intellektuella hållning"?
          </p>
        </div>
      </div>
    </body>
  </text>
</TEI>
