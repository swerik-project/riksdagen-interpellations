<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0669">
  <teiHeader>
    <fileDesc>
      <titleStmt>
        <title>nya byggregler och växthuseffekten</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nya byggregler och växthuseffekten till samhällsbyggnadsminister Mona Sahlin om nya byggregler och växthuseffekten</title>
          <idno type="rdwebb">GS10669</idno>
          <ref type="dokument_url_text">http://data.riksdagen.se/dokument/GS10669/text</ref>
          <ref type="dokument_url_html">http://data.riksdagen.se/dokument/GS10669</ref>
          <ref type="dokumentstatus_url_xml">http://data.riksdagen.se/dokumentstatus/GS10669</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2FeP82qz2QbrvjbgKUrWoX" corresp="i-RYmzRLEx8QvF7KzEiVDL2U">
          <date when="2005-05-23"/>
        </correspAction>
        <correspAction type="received" xml:id="i-PjEzorpaK2y44yniavw64D" corresp="i-GFJcxAB9fyzG2VN1HakscJ">
          <date when="2005-05-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YP27aQe7CRyF1BWhnCyQea">
            Interpellation 2004/05:669 av Lars Ångström (mp) till samhällsbyggnadsminister
            Mona Sahlin om nya byggregler och växthuseffekten
          </p>
        </div>
        <div type="ipqSubmissionInfo">
          <p xml:id="i-Ngpdb43yaq25shtz3Nhe7p">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2wGaEUr8LYpiqAawxDtzcZ">
            Boverket har fått i uppdrag att revidera byggreglerna, i huvudsak
            med syftet att säkerställa införandet av EG-direktivet om byggnaders
            energianvändning. Det yttersta målet är att stimulera till energieffektivitet
            vid uppvärmning av bostäder och därigenom kunna minska miljöbelastningen,
            främst koldioxidutsläppen.
          </p>
          <p xml:id="i-6o4ePwFzc37cchpHRyyhnf">
            Ändå har Boverket lagt fram ett förslag till nya byggregler som
            kraftigt skulle motverka den klimatvänliga fjärrvärmen, leda till
            en ökad användning av el och därmed bidra till växthuseffekten.
          </p>
          <p xml:id="i-fMCyRon5HcWvi7hfg4GA7">
            Den svenska fjärrvärmen har sedan början av 1980-talet lett till
            en omfattande reduktion av koldioxidutsläppen, väsentligt mer
            än hela det svenska klimatmålet. Detta har åstadkommits genom
            en ökad användning av förnybara biobränslen och genom en expansion
            som ersätter annan uppvärmning i bostäder och lokaler.
          </p>
          <p xml:id="i-3GeiSK5ncHNRo2aFqjFiXo">
            Boverkets förslag till nya byggregler hotar nu att bryta denna
            positiva utveckling. Intentionerna är goda. Syftet med de nya
            byggreglerna är att öka energieffektiviteten vid uppvärmning av
            byggnader och därigenom minska miljöbelastningen, främst koldioxidutsläppen.
            Detta är ett viktigt arbete eftersom det finns mycket goda förutsättningar
            att minska energianvändningen i byggnader.
          </p>
          <p xml:id="i-E3ZLnbdFnhSSfkCaBgHEKD">
            Boverket vill införa ett energikrav per ytenhet. Det är också
            bra, men det främsta problemet är att tillförd el och värme värderas
            lika i beräkningarna. Förslaget leder till att den absoluta merparten
            av de byggnader som omfattas av reglerna kommer att tvingas installera
            system för att återvinna delar av värmen från byggnadens ventilationsluft,
            då sannolikt i form av eldrivna värmepumpar som kommer att svara
            för merparten av byggnadens uppvärmningsbehov. Den kompletterande
            uppvärmningsenergi som behövs under vinterhalvåret kommer att
            vara för liten för att täckas av fjärrvärme eller biopannor. Därför
            installeras sannolikt också elvärme som komplement.
          </p>
          <p xml:id="i-7aGRSrmcu6ndtGS8kjTFwe">
            Detta medför att Sveriges elanvändning, speciellt under kalla
            perioder, ökar ytterligare, samt hotar riksdagens ambition att
            fjärrvärmen och biobränslen ska fortsätta att expandera.
          </p>
          <p xml:id="i-3DA71AacubobHvYirzzD7Z">
            Om fjärrvärme ändå installeras i viss del av nybyggnationerna,
            kommer de föreslagna byggreglerna att öka andelen fossil energi
            i dessa byggnader från nuvarande knappa 20 % upp till 60 %, på
            grund av installation av eldrivna frånluftsvärmepumpar. Detta
            enligt en utredning som energikonsulten ÅF gjort på uppdrag av
            branschorganisationen Svensk Fjärrvärme.
          </p>
          <p xml:id="i-WfvMK89h4xsmaJUPvgiCeK">
            Riksdagens inriktning är mycket tydlig, vi måste reducera elanvändningen.
            Naturvårdsverket och Energimyndigheten har konstaterat att ökad
            elanvändning ökar produktionen och koldioxidutsläppen från kolkraftverk
            i Europa, medan minskad användning reducerar dessa utsläpp.
          </p>
          <p xml:id="i-BbPmuXXFgPh54CEv5AuQ9y">
            Kolkraften stod år 2002 för 55 % av dåvarande EU:s elproduktion
            och var orsaken till 23 % av dess koldioxidutsläpp. Den tekniska
            livslängden hos många kolkraftverk sträcker sig till 2015@2020
            och Naturvårdsverket och Energimyndigheten skriver i sin rapport
            till regeringens kontrollstation om klimatpolitiken att "en viktig
            del i klimatarbetet är vad kolkraften ska ersättas med". Det är
            bland annat mot denna bakgrund riksdagen vill öka den förnybara
            elproduktionen och reducera elanvändningen. Det är också mot denna
            bakgrund som regeringen i sitt regleringsbrev slår fast att Boverket
            ska "särskilt verka för minskad användning av el för uppvärmning
            av bostäder och vissa lokaler".
          </p>
          <p xml:id="i-T5c7enHqL76PTRPdQwao28">
            Boverket konstaterar i sin konsekvensanalys av sitt förslag till
            nya byggregler att "förändringen kan medföra att el och värmepumpar
            i större omfattning väljs som lösning på uppvärmningsbehovet.
            Detta kan beroende på betraktelsesätt ge högre miljöbelastning
            än om biobränslebaserad fjärrvärme valts".
          </p>
          <p xml:id="i-oHKiqbzTGwYF5uM7oWXvB">
            Det huvudsakliga problemet i Boverkets förslag är att el och
            värme värderas lika, trots att el är en väsentligt mer högvärdig
            energiform som skiljer sig från alla andra energiformer. Sverige
            bör göra som flera andra länder och värdera elenergi betydligt
            högre än annan energi. I Tyskland tillämpas faktorn 3,0 och i
            Danmark faktorn 2,5 på elenergi, eftersom el produceras i det
            europeiska elsystemet med motsvarande verkningsgrad. I nästa skede
            bör också andra energislag värderas, så att exempelvis varje fjärrvärmenät
            får en egen faktor som beror på hur produktionen sker och med
            vilka bränslen. Byggnadernas energitillförsel bör multipliceras
            med respektive omvandlingsfaktor, som ska vara lägre än högsta
            tillåtet primärenergibehov per ytenhet.
          </p>
          <p xml:id="i-F3irAqTScgWypzHWjewnJg">
            Ett sådant system skulle skapa ytterligare incitament till en
            hållbar uppvärmning av Sveriges byggnader. Det skulle motverka
            ökad elanvändning i byggnader och samtidigt skapa bättre förutsättningar
            för den klimatvänliga fjärrvärmen och individuella uppvärmningsalternativ
            som exempelvis pellets.
          </p>
          <p xml:id="i-TqwMr6TCGeAvxJFRFCAajx">
            Konsekvenserna av Boverkets förslag blir, sammanfattningsvis,
            en ökad elanvändning, speciellt under vinterhalvåret, att förnybar
            energi missgynnas och koldioxidutsläppen ökar. Samtidigt ökar
            boendekostnaderna och konkurrensen på värmemarknaden snedvrids.
          </p>
          <p xml:id="i-Ui6x23cxHAip5UUG7KrAf2">
            Boverkets byggregler bör vara ett styrmedel som främjar, inte
            motverkar, riksdagens klimatmål och andra miljömål.
          </p>
          <p xml:id="i-TZ2a8YdxCGGhuN6BmEYmVp">
            Mot bakgrund av ovanstående skulle jag vilja ställa följande
            fråga till statsrådet:
          </p>
          <p xml:id="i-6DabcCNmyUGNwjWbhKsJGq">
            Avser statsrådet att vidta några åtgärder, exempelvis införa
            en högre energiomvandlingsfaktor på el än på värme, i syfte att
            kommande byggregler ska utformas på ett sätt som reducerar elanvändningen
            och inte motverkar klimatvänlig fjärrvärme och individuella uppvärmningsalternativ
            som pellets?
          </p>
        </div>
      </div>
    </body>
  </text>
</TEI>
