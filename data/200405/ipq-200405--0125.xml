<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0125">
  <teiHeader>
    <fileDesc>
      <titleStmt>
        <title>förtryckande könsroller</title>
        <author>Palm, Veronica (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förtryckande könsroller till statsrådet Jens Orback om förtryckande könsroller</title>
          <idno type="rdwebb">GS10125</idno>
          <ref type="dokument_url_text">http://data.riksdagen.se/dokument/GS10125/text</ref>
          <ref type="dokument_url_html">http://data.riksdagen.se/dokument/GS10125</ref>
          <ref type="dokumentstatus_url_xml">http://data.riksdagen.se/dokumentstatus/GS10125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <persName>Veronica Palm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8z5LT12BJJnxJPohDfBuyT" corresp="i-DXYijt8wprzTgm7zCTJYc3">
          <date when="2004-11-05"/>
        </correspAction>
        <correspAction type="received" xml:id="i-SgyYovTehwhDe8Kvb1UvyG" corresp="i-UEQA68w6PM78ttj4KfvgwE">
          <date when="2004-11-08"/>
        </correspAction>
        <correspAction type="answered" xml:id="i-MCnDHMtnJVJhcRcNjKrEJU" corresp="i-UEQA68w6PM78ttj4KfvgwE">
          <date when="2004-11-22"/>
        </correspAction>
        <correspContext corresp="i-MCnDHMtnJVJhcRcNjKrEJU">
          <ref type="record" target="prot-200405--034">Riksdagens protokoll 2004/05:34 Måndagen den 22 november</ref>
          <ref type="recordSection" target="unsetDivId">11 § Svar på interpellation 2004/05:125 om förtryckande könsroller</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DcLhiJ4DZnvvqu5Ryjjc2J">
            Interpellation 2004/05:125 av Veronica Palm (s) till statsrådet
            Jens Orback om förtryckande könsroller
          </p>
        </div>
        <div type="ipqSubmissionInfo">
          <p xml:id="i-KbSeX8tgVNtmrsAaMonYNg">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4LdE9z9S3AMnGMJxWkZWJj">
            I vår kultur betraktas man som en riktig kvinna om man vårdar
            relationerna till väninnor, svärmor, släkt, barn, arbetskamrater
            @ inte bara sitt eget utan hela familjens sociala liv. Vidare
            ska man hålla sig snygg och i trim. Man ska serva hemmet med städning,
            rena kläder till barnen och ha koll på deras aktiviteter. Samtidigt
            bakar man bullar "som förr i världen", tar ansvar för relationen
            med partnern samt utvecklar sin personlighet.
          </p>
          <p xml:id="i-KoobiaHJGqygkqLeHDK6uC">
            Könsrollerna förminskar både mäns och kvinnors möjligheter att
            vara de individer de egentligen är men framför allt förtrycker
            de kvinnorna. På grund av könsrollsförtrycket och genom att vara
            upptagna med allt ovanstående har kvinnor mindre makt, lägre lön
            samt utsätts för sexuellt förtryck i form av kvinnomisshandel,
            pornografi och prostitution.
          </p>
          <p xml:id="i-5CqVgHAkf6JENbRktH1sL4">
            Redan i tonåren syns det tydligt att tjejerna vet vad det innebär
            att vara kvinnlig. De ägnar orimligt mycket tid åt att behaga,
            vara rätt, stå rätt, se rätt ut, säga rätt saker, inte prata för
            mycket men ändå vara rolig och smart. Och de bygger relationer
            @ tjejgäng och första pojkvännen. Tjejerna är också backup när
            killar klantar till det. Tjejerna är de som ser till att det blir
            rimlig arbetsmiljö i klassrummet. Men dessa könsroller som gör
            kvinnor eller flickor till ansvariga för service och relationer
            befästs lång tidigare. Redan i förskolan vet barn att förväntningarna
            på flickor och pojkar skiljer sig åt.
          </p>
          <p xml:id="i-93MuPCHZC4c23oeGjSkVqj">
            Ett batteri av erfarenheter som barn får uppleva socialiserar
            dem till olika - flickor och pojkar. Samhället använder stor del
            av våra gemensamma resurser för att motverka dessa förtryckande
            könsroller, för att barn ska få vara barn. Det handlar om pappamånader
            i föräldraförsäkringen, genuspedagoger i förskolan, jämställdhetsplaner
            och mycket mer. Men våra gemensamma resurser är futtiga i jämförelse
            mot de enorma resurser som finns i den kommersiella marknaden
            riktad mot barn och barnfamiljer. Denna mångmiljardindustri har
            stor påverkan på hur våra barn uppfattar kön och vad som är "tjejigt"
            respektive "killigt".
          </p>
          <p xml:id="i-9GdtJuqKU86DzPowKnw46g">
            Ett mycket illustrerande exempel utgörs av klädindustrin. Hos
            alla de stora kedjorna finns det strikt könsuppdelning redan från
            nyföddstorlek, vilket gör att den som vill köpa en tröja med dinosaurier
            till sin nyfödda tjej måste välja en som det står "Boy" på. När
            barnen kommer upp i förskoleåldern är det inte bara färger och
            mönster som skiljer utan också storlek och kvalitet. De blå eller
            grå överdragsbyxorna för ettåringar är praktiskt förstärkta i
            rumpan och på knäna men de rosa eller lila saknar förstärkning.
            Är tanken att små människor klädda i rosa eller lila ska sitta
            still i sandlådan och tindra med ögonen? Att köpa kläder från
            både tjej- och killavdelningarna till samma barn betyder att man
            måste gå upp en storlek för de kläder som köps från tjejavdelningarna.
            Och varför finns det inga trosor med Byggare Bob på?
          </p>
          <p xml:id="i-MAALT2ccSVb5wQZd9Vpa1M">
            Leksaksindustrin är ett kanske ännu tydligare exempel. Att bläddra
            i de tjocka leksakskatalogerna som kommer till jul är en orgie
            i könsroller. Alla uppslag är uppdelade för pojkar eller flickor.
            På uppslaget med bilar är det "fartig" stämning och pojkar som
            kör runt och är aktiva. På uppslaget med dockor är det lugnt och
            ljust med flickor som sitter och tar hand om sina dockor. Inte
            nog med att katalogerna talar om för barnen vilka leksaker de
            ska leka med, dessutom förmedlar katalogerna en övertydlig bild
            av hur flickor respektive pojkar ska bete sig. För att vara en
            riktig flicka ska du vara lugn, vän och omhändertagande. För att
            vara en riktig pojke måste du vara aktiv, tuff och busig. I stället
            för att låta barnen få vara lekande barn efter eget sinne, ena
            dagen med dockan, nästa med bilen.
          </p>
          <p xml:id="i-7LBxQhjmuvMH28VnyLX6MF">
            Reklam riktad till barn är ett tredje område som späder på de
            förtryckande könsrollerna. Marknadsföringen av Happy Meal görs
            med hjälp av de leksaker som medföljer - en för flickor och annan
            för pojkar. Personalen i kassan frågar vad det är för kön på barnet
            för att kunna ge "rätt" leksak i lådan. När det gäller reklam
            för exempelvis flingor känns mönstret från den vuxna reklamen
            igen: Pojkar är aktiva och busar med tigern. Barnreklamen framställer
            oftast flickor som lugna, väna och relationsinriktade.
          </p>
          <p xml:id="i-Sx7d9YP1dUkxXPu5GV3CZB">
            Den kommersiella barnkulturen är också en bärare och spridare
            av förtryckande könsroller. Barnen får se tecknade actionhjältar
            på de kommersiella TV-kanalerna där killarna är tuffa, aktiva
            och tar för sig. Tjejerna förekommer som bifigurer eller möjligen
            som en enstaka hjältinna, dock alltid med en fullständigt abnorm
            kroppsbild: stora bröst, trådsmal midja och långa slanka ben.
            Disneys prinsessor med kroppar som Barbie klädda i en orgie av
            rosa, spets och glitter marknadsförs i film, leksaker, spel, tidningar
            och till och med möbler. Det krävs mod att vara kille och önska
            sig en sån soffa.
          </p>
          <p xml:id="i-HXtFEAUTm68Qb5zDme1yAC">
            Feminismen är på frammarsch i Sverige. Politiskt och med samhälleliga
            resurser kan vi fortsätta att utveckla kampen för ett jämställt
            samhälle och vi gör det för att våra barn ska få växa upp som
            barn och inte tvingas bli små prinsessor eller riddare.
          </p>
          <p xml:id="i-MMLhoQNq8zrpmnYzk5A5yv">
            De förtryckande könsrollerna är djupt präntade i vårt medvetande
            och vårt beteende. Jag anser det vara av yttersta vikt att komma
            till rätta med dessa könsdiskriminerande inslag i våra barns vardag.
            Jag ställer mig inte främmande inför att finna vägar att lagstifta,
            men vill ändå först ge branschen en chans till självsanering.
          </p>
          <p xml:id="i-JdCj4YZG3mTawaTSkS5mKj">
            Avser ministern att ta initiativ till samtal med ovan nämnda
            branscher för att förmå dem att redovisa strategier för att bryta
            upp förtryckande könsroller?
          </p>
        </div>
      </div>
    </body>
  </text>
</TEI>
