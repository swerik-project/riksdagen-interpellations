<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0030">
  <teiHeader>
    <fileDesc>
      <titleStmt>
        <title>Sida:s stöd till Palestina</title>
        <author>Wikström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sida:s stöd till Palestina till statsrådet Carin Jämtin om Sida:s stöd till Palestina</title>
          <idno type="rdwebb">GS1030</idno>
          <ref type="dokument_url_text">http://data.riksdagen.se/dokument/GS1030/text</ref>
          <ref type="dokument_url_html">http://data.riksdagen.se/dokument/GS1030</ref>
          <ref type="dokumentstatus_url_xml">http://data.riksdagen.se/dokumentstatus/GS1030</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <persName>Cecilia Wikström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KGm2SPjmPxaNeGnqX2fuvM" corresp="i-XN7bgwBGaQixfiHi5Cbu8f">
          <date when="2004-09-23"/>
        </correspAction>
        <correspAction type="answered" xml:id="i-J36T5HySeVL3dSq91WP3j5">
          <date when="2004-10-12"/>
        </correspAction>
        <correspAction type="received" xml:id="i-AunNYfYdBS3nsM9N3Nq1NJ" corresp="i-5rDWSiUBTXy1skSJScN6u3">
          <date when="2004-09-23"/>
        </correspAction>
        <correspAction type="answered" xml:id="i-CsaeGWXPDqoRUpNQFtGQ8B" corresp="i-5rDWSiUBTXy1skSJScN6u3">
          <date when="2004-10-12"/>
        </correspAction>
        <correspContext corresp="i-CsaeGWXPDqoRUpNQFtGQ8B">
          <ref type="record" target="prot-200405--012">Riksdagens protokoll 2004/05:12 Tisdagen den 12 oktober</ref>
          <ref type="recordSection" target="unsetDivId">16 § Svar på interpellation 2004/05:30 om Sidas stöd till palestinierna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W3y9KRRKbWu6L4v1SGLwnQ">
            Interpellation 2004/05:30 av Cecilia Wikström (fp) till statsrådet
            Carin Jämtin om Sidas stöd till palestinierna
          </p>
        </div>
        <div type="ipqSubmissionInfo">
          <p xml:id="i-27TqxVFsFEBoURmqs9TFxw">
            den 23 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6AMf4Zq2NwX8TfhRGBfvbk">
            Sida ger via biståndsbudgeten 284 miljoner kronor i stöd till
            palestinierna på Västbanken och i Gaza. Humanitärt bistånd är
            i högsta grad berättigat om det tillfaller det prövade palestinska
            folket, men det föreligger oklarheter om vilka mottagarna av stödet
            är och hittills har varit. Det föranleder många att fråga sig
            om stödet når dem som verkligen är i behov av det eller om det
            tillfaller andra mottagare.
          </p>
          <p xml:id="i-CRCzZZYeAE67pWb5acVqgf">
            Efter externa påstötningar släpptes docent Sune Perssons hemligstämplade
            rapport om den palestinska myndigheten (PA) i januari i år av
            Sida. Sedan dess har rapporten gett eko i medierna och på den
            politiska arenan, såväl i Sverige som utomlands.
          </p>
          <p xml:id="i-2MwPhjD2vzU4H8DvBcvcjf">
            Docent Persson rekommenderade att biståndet till PA skulle upphöra,
            inte bara på grund av den omfattande korruptionen, utan för att
            Arafat redan 1997 var i färd med att lägga all väsentlig makt
            under sig och att bygga upp ännu en polisstat i Mellanöstern.
            Detta var alltså långt innan den palestinska intifadan och våldet
            hade börjat. Docent Persson ansåg däremot att biståndet till det
            palestinska folket skulle fortsätta, men inte till den palestinska
            myndigheten.
          </p>
          <p xml:id="i-PrsTtPMcEzTXHwVYd6kGvD">
            Enligt Sida "hemligstämplades rapporten 1997 i en tid när Sverige
            försökte stötta den fredsprocess som då aktivt pågick. För Sverige
            var det viktigt att behålla de båda parternas förtroende. Rapporten
            som innehöll starka omdömen om palestinska eller israeliska företrädare
            riskerade att skada parternas förtroende. Hemligstämplingen var
            då en normal åtgärd. Sedan dess har läget i konflikten ändrats."
          </p>
          <p xml:id="i-EsK2JPP3ruFPZMY27MNC2T">
            Detta svar synes vara en efterkonstruktion. Det är svårt att
            se hur en rapport av en oberoende svensk forskare skulle ha påverkat
            fredsprocessen negativt 1997. Kritik mot enskilda israeliska och
            palestinska ledare har framförts i medierna och av politiker,
            såväl före som efter 1997. Rapporten var också hemligstämplad
            hos UD.
          </p>
          <p xml:id="i-PyGt1zMpwpsEegJ9xnvNNa">
            Sida säger: "Huvuddelen av våra pengar går direkt till projekt
            som genomförs i den palestinska befolkningens närmiljö i samarbete
            med det civila samhället, decentraliserad förvaltning, FN och
            andra internationella organisationer."
          </p>
          <p xml:id="i-JmGfd3RUpWi8GCxxivJZUf">
            Sidas Asienchef skriver i Sydsvenska Dagbladet den 10 mars i
            år:
          </p>
          <p xml:id="i-2UdHmLXUfUetmTwfo7kVS3">
            "Därför kanaliserar inte Sida några medel till myndighetens budget.
            Huvuddelen av våra pengar går direkt till projekt som genomförs
            i den palestinska befolkningens närmiljö i samarbete med det civila
            samhället, decentraliserad förvaltning, FN och andra internationella
            organisationer."
          </p>
          <p xml:id="i-NBNe7Xxr4ph14vFx2bGpXP">
            I TV-programmet Agenda den 5 september 2004 sade biståndsministern
            uttryckligen: "Medel går till den palestinska myndigheten, men
            att revisionen nu fungerar så bra att det inte är några som helst
            problem". Hon gav alltså uttryck åt att man från svensk sida verkligen
            ger bistånd till den palestinska myndigheten, trots att Sidas
            talesman i en tidningsartikel förnekar detta.
          </p>
          <p xml:id="i-N2kBEiCTJDC9d8cWAtr94d">
            Jag läser vidare i Sidas årsrapporter för 2002 och 2003 och kan
            inte se vilka mottagarna för medlen till Gaza och Västbanken är.
          </p>
          <p xml:id="i-7sVQv8ifKZRBgSLCj7XP1h">
            Mot bakgrund av ovanstående vill jag fråga biståndsministern:
          </p>
          <p xml:id="i-9kNqbSxMPCXH4YUenFxVFB">
            Avser ministern att vidta åtgärder för att få fakta om vilka
            de faktiska mottagarna av Sida-stödet är?
          </p>
        </div>
      </div>
    </body>
  </text>
</TEI>
