<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0059">
  <teiHeader>
    <fileDesc>
      <titleStmt>
        <title>handlingsplan för vården i livets slutskede</title>
        <author>Lindgren, Ulrik (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>handlingsplan för vården i livets slutskede till statsrådet Ylva Johansson om handlingsplan för vården i livets slutskede</title>
          <idno type="rdwebb">GS1059</idno>
          <ref type="dokument_url_text">http://data.riksdagen.se/dokument/GS1059/text</ref>
          <ref type="dokument_url_html">http://data.riksdagen.se/dokument/GS1059</ref>
          <ref type="dokumentstatus_url_xml">http://data.riksdagen.se/dokumentstatus/GS1059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSoE59R8vSeGm31iRSvpAz</idno>
            <persName>Ulrik Lindgren</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QjrknXMsuCnvJ36xhPE4Zf" corresp="i-XSoE59R8vSeGm31iRSvpAz">
          <date when="2004-10-18"/>
        </correspAction>
        <correspAction type="received" xml:id="i-K7wAPnm3pnYNavNsvuCsuP" corresp="i-SZKUTdtCrCo58yNCQsH76">
          <date when="2004-10-19"/>
        </correspAction>
        <correspAction type="answered" xml:id="i-WPKQEhqXJR2kCtK1dh8SdD" corresp="i-SZKUTdtCrCo58yNCQsH76">
          <date when="2004-11-11"/>
        </correspAction>
        <correspContext corresp="i-WPKQEhqXJR2kCtK1dh8SdD">
          <ref type="record" target="prot-200405--027">Riksdagens protokoll 2004/05:27 Torsdagen den 11 november</ref>
          <ref type="recordSection" target="unsetDivId">13 § Svar på interpellation 2004/05:59 om handlingsplan för vården i livets slutskede</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5GpWkS9PF2n48bkNjGxaTG">
            Interpellation 2004/05:59 av Ulrik Lindgren (kd) till statsrådet
            Ylva Johansson om handlingsplan för vården i livets slutskede
          </p>
        </div>
        <div type="ipqSubmissionInfo">
          <p xml:id="i-7ciEtE7NGvMNbupSBJJrJ3">
            den 18 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KLFuBMiukpoiNHy7p1hy41">
            En värdig vård i livets slutskede omfattar flera aspekter på
            det lidande och den smärta som döendet kan föra med sig. Förutom
            rent fysiska behov finns även psykiska, sociala och existentiella
            behov. All behandling inom sjukvården bör ta hänsyn till dessa
            behov.
          </p>
          <p xml:id="i-FjdRcgF8zSGxVrSDVbFMmx">
            Kommittén om vård i livets slutskede (SOU 2001:6) kunde konstatera
            att vården i livets slutskede som bedrivs i Sverige har stora
            brister. Kommittén presenterade ett omfattande förslag till förbättringar
            av den palliativa vården i Sverige. Utredningen präglades av etisk
            grundsyn som betonade människovärdesprincipen i vården vid livets
            slut.
          </p>
          <p xml:id="i-5LpUrroVDffHSbfwaUBpEi">
            Europarådets 45 medlemsländer antog i november 2003 rekommendationer
            om hur den palliativa vården ska organiseras. Rekommendationerna
            slår bland annat fast att medlemsländerna ska anta policyn, lagstiftning
            och andra nödvändiga åtgärder för ett sammanhängande och omfattande
            nationellt ramverk för palliativ vård. En bärande princip är att
            den palliativa vården ska vara en intregrerad del i all hälso-
            och sjukvård. Villkor för dess utveckling och integrering ska
            inlemmas i den nationella planeringen för hälso- och sjukvården.
          </p>
          <p xml:id="i-84X3M2yGWZF2X5hSHZLV2x">
            Hos allmänheten måste det finnas en förvissning om att det finns
            god tillgång till smärtstillande medel och nödvändig omvårdnad.
            Den döende patienten ska ha möjlighet att ha sina närmaste omkring
            sig, respekt ska visas för närstående och deras önskemål och både
            patient och närstående ska få det stöd de i övrigt behöver.
          </p>
          <p xml:id="i-9Cwjk8pURvjz6C5mVtb7P8">
            En bättre vård i livets slutskede kan åstadkommas genom åtgärder
            på en rad områden. Vårdpersonalen behöver utbildning inför de
            särskilt svåra avväganden som kan behöva göras när det gäller
            vården i livets slutskede. Hospisvård och palliativa team måste
            etableras, vidareutvecklas och vara tillgängliga i hela landet.
            Det är viktigt att ta till vara den kunskap och kompetens som
            vunnits på de platser där verksamheten varit i gång under längre
            tid. Dessa erfarenheter bör sedan även komma den övriga vården
            till del. Det behövs en öppenhet inför nya vårdformer i livets
            slutskede.
          </p>
          <p xml:id="i-K1TAWjLHwNzJiRdUWijm4B">
            Det måste göras klart att det är en grundläggande rättighet med
            valfrihet vid vård i livets slutskede.
          </p>
          <p xml:id="i-DZikjsiYeKQefjD8xUUsZJ">
            Den socialdemokratiska regeringen har länge sagt sig bereda utredningen
            i Regeringskansliet, men den beredningen har fortgått i ett mycket
            långsamt tempo. Inför innevarande riksmöte har dock regeringen
            aviserat en skrivelse till riksdagen, som ska avlämnas i januari
            2005. Jag anser dock att kommitténs betänkande mycket väl skulle
            kunna ligga till grund för en proposition med konkreta förslag
            till förbättringar av vården i livets slutskede.
          </p>
          <p xml:id="i-8uvQypd6vJy1fE1QC1TqnG">
            Regeringen skulle kunna ta initiativ som minskar de regionala
            skillnaderna inom den palliativa vården genom utbildnings- och
            informationsinsatser. Forskning och utbildning i palliativ medicin
            är svagt utvecklade områden. Ett resurstillskott för bland annat
            mer utbildning och forskning är nödvändigt. Regeringen skulle
            vidare kunna ge berörda myndigheter i uppdrag att utarbeta riktlinjer
            för hur vården i livets slutskede ska bedrivas för att uppfylla
            vissa kvalitetskrav.
          </p>
          <p xml:id="i-9VsNodf2XHDLqEFgm7eXCZ">
            Med anledning av ovanstående vill jag fråga:
          </p>
          <p xml:id="i-9afxR5d3PL4dZJuvHkoPG6">
            Av vilka skäl har statsrådet valt att inte förelägga riksdagen
            en proposition om vården i livets slutskede?
          </p>
          <p xml:id="i-H986VtBmATSxGA2wR5ThCu">
            Vilka åtgärder avser statsrådet att vidta för att uppfylla Europarådets
            rekommendationer gällande palliativ vård?
          </p>
          <p xml:id="i-Kh6DGxXU4r2kJxf2sa3FkJ">
            Avser statsrådet att vidta åtgärder för att förbättra utbildning
            och forskning kring vården i livets slutskede?
          </p>
        </div>
      </div>
    </body>
  </text>
</TEI>
