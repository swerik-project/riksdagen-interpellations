<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0294">
  <teiHeader>
    <fileDesc>
      <titleStmt>
        <title>förutsättningar för etablering av handelscentra</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förutsättningar för etablering av handelscentra till samhällsbyggnadsminister Mona Sahlin om förutsättningar för etablering av handelscentra</title>
          <idno type="rdwebb">GS10294</idno>
          <ref type="dokument_url_text">http://data.riksdagen.se/dokument/GS10294/text</ref>
          <ref type="dokument_url_html">http://data.riksdagen.se/dokument/GS10294</ref>
          <ref type="dokumentstatus_url_xml">http://data.riksdagen.se/dokumentstatus/GS10294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kasqic2MjopAWw1N19pWtp" corresp="i-BUsYTbnmyQrtHXSA2gEp9T">
          <date when="2004-12-28"/>
        </correspAction>
        <correspAction type="received" xml:id="i-DbKwVtu2Vu4FW8rFidVCLW" corresp="i-GFJcxAB9fyzG2VN1HakscJ">
          <date when="2005-01-07"/>
        </correspAction>
        <correspAction type="answered" xml:id="i-DpsrUTm8ZC9Vyd4YtbGPMn" corresp="i-GFJcxAB9fyzG2VN1HakscJ">
          <date when="2005-01-28"/>
        </correspAction>
        <correspContext corresp="i-DpsrUTm8ZC9Vyd4YtbGPMn">
          <ref type="record" target="prot-200405--066">Riksdagens protokoll 2004/05:66 Fredagen den 28 januari</ref>
          <ref type="recordSection" target="unsetDivId">5 § Svar på interpellation 2004/05:294 om förutsättningar för etablering av handelscenter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YEGL2G8h47R4Jvhcpfp7Hy">
            Interpellation 2004/05:294 av Torsten Lindström (kd) till samhällsbyggnadsminister
            Mona Sahlin om förutsättningar för etablering av handelscenter
          </p>
        </div>
        <div type="ipqSubmissionInfo">
          <p xml:id="i-XwLc5iX1ajPcuvkKDkQdCw">
            den 28 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SyZccyeB8frZuFWZ1d8h5D">
            I vårt demokratiska samhälle är fritt företagande en viktig grundpelare.
            Inte bara för att uppnå ett ekonomiskt välstånd, utan också för
            att individens grundläggande frihet kräver att man ges möjlighet
            att fritt agera utifrån egna idéer och förutsättningar. Det fria
            företagandet är också en förutsättning för fri konkurrens.
          </p>
          <p xml:id="i-QP87kgg77sMR6q2c3BRLj7">
            Samhällsbyggnadsministern, som har såväl personlig erfarenhet
            av företagande som erfarenhet som politiskt ansvarig för företagarfrågor
            på Näringsdepartementet, förstår säkert företagandets villkor.
          </p>
          <p xml:id="i-CewGK4hMDhcwXboyY5vcnF">
            Med sitt nya ansvarsområde kommer ministern att vara den som
            ger signaler för företagande också på området livsmedelshandel
            som i mångt och mycket handlar om enskilda företagare.
          </p>
          <p xml:id="i-NhrXqSmyixaCTgxsQY2VyK">
            I Stockholm är kostnadsläget högt men ändå går arbetet med nyetableringar
            oerhört trögt. Ett fåtal markanvisningar har medgetts trots vidlyftiga
            vallöften från stadshusledningen i Stockholm.
          </p>
          <p xml:id="i-6NKtebs3ZUk3X86iovBTbu">
            När det gäller etableringar är det lätt att koncentrera sig på
            tydliga lågpriskedjor med billigt men begränsat sortiment. Det
            är också viktigt att våra traditionella livsmedelshandlare med
            fullsortimentsbutiker som COOP och ICA får möjlighet till fler
            etableringar. Inom dessa företag konkurrerar de olika butikerna
            och stormarknaderna med varandra, vilket bidrar till en prispress
            nedåt.
          </p>
          <p xml:id="i-3ffr7VueEDwqm3SZmLk1ho">
            Till skillnad från många andra samhällsfrågor rör sig detta inte
            om någon resursfråga. Det handlar bara om att man måste inse att
            man sitter på ett kraftfullt instrument att faktiskt stimulera
            nyetableringar av matbutiker så att ordentlig konkurrens uppstår.
          </p>
          <p xml:id="i-8pMj24EZSEHYSL1J7KKhC">
            Konkurrens är något som ska uppmuntras @ inte förhindras genom
            rigid lagstiftning eller besvärliga planprocesser. Politikens
            uppgift är att genom olika beslut skapa goda förutsättningar för
            företagande och att ge människor incitament att skapa nya företag
            och utveckla befintliga verksamheter.
          </p>
          <p xml:id="i-ASXjkemMLFydetqWjCo8dX">
            Samtidigt som en del politiker vill öka detaljstyrningen av handelsetableringar
            har handelscenter blivit en självklar del av människors vardag.
            Att vi i Sverige har ett stort och mångfasetterat utbud av affärer
            är mycket viktigt.
          </p>
          <p xml:id="i-TQ3b17WAbcbSSsroP8USCQ">
            Kommunerna bör välkomna planerade etableringar och tillse att
            tillgängligheten till stormarknaderna finns genom en fungerande
            kollektivtrafik, cykelvägar etcetera. För många människor är buss
            eller cykel ett bra sätt att ta sig till stormarknader, och för
            andra är bilen ett naturligt val. Och en del väljer färdsätt beroende
            på tidsaspekter, vädret eller annat. Poängen är att de själva
            ska kunna välja hur de vill ta sig till handeln.
          </p>
          <p xml:id="i-LKRdZi4GtQEorNyjtCxJx1">
            Dagens lagstiftning där handelsetableringar prövas enligt plan-
            och bygglagen ses för närvarande över av PBL-kommittén. Regeringens
            uppdrag till PBL-kommittén är bland annat att utveckla plan- och
            bygglagstiftningen så att den, mot bakgrund av de senaste årens
            samhällsförändringar, får en utformning som skapar bättre förutsättningar
            för etablering av handel och övrigt näringsliv. Det pekar på just
            det faktum att dagens regelverk är snårigt och svårgenomträngligt
            för många entreprenörer.
          </p>
          <p xml:id="i-TaZsf1sugmYVJLwzADS3dS">
            Att som föreslagits i debatten ytterligare öka kraven på miljökonsekvensbeskrivningar
            genom en samordning mellan PBL och miljöbalken kommer inte skapa
            bättre förutsättningar för etablering av handel och övrigt näringsliv.
            Det blir än mer byråkrati, överklaganden och liknande @ i stället
            för att underlätta etableringar, som förutom att ge lägre priser
            leder till ökad sysselsättning och därmed tillväxt.
          </p>
          <p xml:id="i-Gnk4zy8uCeKsSgb75H6Yx">
            Vi måste acceptera den utveckling och förändring av konsumtionsmönster
            och levnadsvanor som svenska folket genomgått under de senaste
            decennierna och därmed även visa förståelse för näringslivets
            ambition att följa med i den utvecklingen. Att möta denna utveckling
            genom att införa moratorier för etableringar av stormarknader
            @ som en del föreslagit @ eller att stifta lagar som på andra
            sätt förhindrar kommande etableringar är fel väg att gå. Tvärtom
            är det nödvändigt med större etableringsfrihet för denna typ av
            verksamhet.
          </p>
          <p xml:id="i-Vkw8PXtPE3VBQ2UBZyCuYH">
            Mot bakgrund av ovanförda vill jag fråga ministern:
          </p>
          <p xml:id="i-YBvRV68MqPVzhmvTf1c8PC">
            Avser ministern att skapa bättre förutsättningar för etablering
            av handel genom pågående översyn av PBL?
          </p>
          <p xml:id="i-RoJNqvGd6gmCMC2urjfpJj">
            Avser ministern att öka kraven på miljökonsekvensbeskrivningar
            vid handelsetableringar genom prövning enligt miljöbalken? I sådant
            fall, har detta prövats mot regeringens ambition i övrigt att
            inte försvåra företagandet?
          </p>
        </div>
      </div>
    </body>
  </text>
</TEI>
