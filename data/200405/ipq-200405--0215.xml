<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0215">
  <teiHeader>
    <fileDesc>
      <titleStmt>
        <title>läkemedel för rökavvänjning</title>
        <author>Bargholtz, Helena (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>läkemedel för rökavvänjning till statsrådet Ylva Johansson om läkemedel för rökavvänjning</title>
          <idno type="rdwebb">GS10215</idno>
          <ref type="dokument_url_text">http://data.riksdagen.se/dokument/GS10215/text</ref>
          <ref type="dokument_url_html">http://data.riksdagen.se/dokument/GS10215</ref>
          <ref type="dokumentstatus_url_xml">http://data.riksdagen.se/dokumentstatus/GS10215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <persName>Helena Bargholtz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VuypwkS9g6FHGm5PTYLCpR" corresp="i-CwVjNqMneZm6zhJTP798e5">
          <date when="2004-11-26"/>
        </correspAction>
        <correspAction type="received" xml:id="i-U6ex1riTT6J6z6KxTtYsvy" corresp="i-SZKUTdtCrCo58yNCQsH76">
          <date when="2004-11-26"/>
        </correspAction>
        <correspAction type="answered" xml:id="i-Ak49w6NjFp6RQm8owedDVV" corresp="i-SZKUTdtCrCo58yNCQsH76">
          <date when="2004-12-17"/>
        </correspAction>
        <correspContext corresp="i-Ak49w6NjFp6RQm8owedDVV">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">14 § Svar på interpellation 2004/05:215 om läkemedel för rökavvänjning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SUHVms7hhLgoh9UEz8U8Zn">
            Interpellation 2004/05:215 av Helena Bargholtz (fp) till statsrådet
            Ylva Johansson om läkemedel för rökavvänjning
          </p>
        </div>
        <div type="ipqSubmissionInfo">
          <p xml:id="i-3i6hUMbBdd2oq59NgHR5Hk">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CANFw2VLy9GmPP7hBxuAzX">
            Ett av de största folkhälsoproblemen är rökningen. Ett fyrtiotal
            sjukdomar, varav många är dödliga, har direkt samband med rökning.
            I Sverige beräknas ca 6 400 personer per år dö i förtid av egen
            rökning, och ytterligare minst 500 av passiv rökning. Det handlar
            alltså om nästan 20 dödsfall per dag. Minskat tobaksbruk är därför
            av största vikt, och det mål som har satts, att minska antalet
            rökare till hälften år 2014, är ett av de viktigare för folkhälsoarbetet.
          </p>
          <p xml:id="i-TVRJMbTsrWUXdvpvDeR6g3">
            Det är dessutom så att rökningen kostar samhället stora pengar.
            Varje rökare kostar under sin livstid samhället 1,2 miljoner kronor
            mer än den som inte röker @ och då har man räknat in inbetalda
            tobaksskatter, rökarnas kortare livslängd med mera. Tobaksavvänjning
            är en av de mest kostnadseffektiva behandlingsmetoder som finns
            inom hälso- och sjukvården.
          </p>
          <p xml:id="i-CExhRtUnkaU5NTtjvnAQNn">
            "Nyårslöftet" har 2@3 procents chans att lyckas om man mäter
            ett år efter rökstoppsförsöket. Av alla rökstoppsförsök utan hjälp
            resulterar alltså 97@98 % i återfall inom ett år. Med professionell
            behandling i form av rådgivning i kombination med nikotinläkemedel
            kan man öka möjligheten att lyckas till 30@40 %.
          </p>
          <p xml:id="i-JpdisiPikUKKiwfNGq6ZK1">
            WHO och Världsbanken rekommenderar att man på nationell nivå
            överväger att subventionera läkemedlen under kortare perioder
            åtminstone för personer med dålig betalningsförmåga. Men i Sverige
            är de flesta nikotinläkemedel receptfria och kan därför inte ingå
            i förmånssystemet. Läkemedelsförmånsnämnden har nämligen en föreskrift
            (LFNFS 2003:4) som förbjuder myndigheten att ens pröva om receptfria
            nikotinläkemedel kan subventioneras. I den fjärde paragrafen står
            följande:
          </p>
          <p xml:id="i-JGSBC1393W5sZ2oJ9VpaPK">
            Ett receptfritt läkemedel ska ingå i läkemedelsförmånerna och
            försäljningspris ska fastställas för läkemedlet om förutsättningarna
            i 15 § lagen (2002:160) om läkemedelsförmåner med mera är uppfyllda.
          </p>
        </div>
        <div type="ipQuestion">
          <p xml:id="i-TzTNCiTzPVrfEe9Maspvms">
            Första stycket tillämpas inte i fråga om
            <list rend="unordered">
              <item>
                1. läkemedel för rökavvänjning,
              </item>
              <item>
                2. naturläkemedel och
              </item>
              <item>
                3. vissa utvärtes läkemedel godkända av Läkemedelsverket.
              </item>
            </list>
          </p>
          <p xml:id="i-RK3DWk9UAhFKfAjJDbXRpg">
            Därför är det glädjande att LFN nyligen beslutade att subventionera
            rökavvänjningsmedlet Zyban. Men Zyban är ett andrahandsläkemedel,
            som ska användas om nikotinläkemedel inte fungerar. Detta innebär
            att läkare, som framför sig har en patient som måste sluta röka
            för att klara livet, kanske skriver ut ett andrahandsmedel eftersom
            det ingår i förmånssystemet.
          </p>
          <p xml:id="i-MWQcZr5DUsNDCyW1fC8D2U">
            Att LFN har bestämt sig för att subventionera Zyban är klokt.
            Men att man har gjort det omöjligt att ens pröva frågan om receptfria
            nikotinläkemedel ska kunna subventioneras känns märkligt. Alla
            kostnadseffektiva medel för att minska antalet rökare bör prövas
            @ annars blir folkhälsomålet omöjligt att uppnå.
          </p>
          <p xml:id="i-3FBj2uHYPFGiaTccvUzDXC">
            Jag vill därför fråga:
          </p>
          <p xml:id="i-NPMw4yisviupzc9LgoGcWM">
            Är statsrådet mot denna bakgrund beredd att verka för att, med
            tanke på folkhälsan, pröva frågan om receptfria nikotinläkemedel
            ska kunna subventioneras?
          </p>
        </div>
      </div>
    </body>
  </text>
</TEI>
