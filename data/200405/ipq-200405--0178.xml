<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0178">
  <teiHeader>
    <fileDesc>
      <titleStmt>
        <title>åtgärder för anhörigvårdare</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder för anhörigvårdare till statsrådet Ylva Johansson om åtgärder för anhörigvårdare</title>
          <idno type="rdwebb">GS10178</idno>
          <ref type="dokument_url_text">http://data.riksdagen.se/dokument/GS10178/text</ref>
          <ref type="dokument_url_html">http://data.riksdagen.se/dokument/GS10178</ref>
          <ref type="dokumentstatus_url_xml">http://data.riksdagen.se/dokumentstatus/GS10178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Q5nJeEc4ePpJQUNvFG6nAA" corresp="i-43NmWWYd8vEgZrkoXWWCXx">
          <date when="2004-11-19"/>
        </correspAction>
        <correspAction type="received" xml:id="i-SHMAB51hoa6QLmSkhSswmj" corresp="i-SZKUTdtCrCo58yNCQsH76">
          <date when="2004-11-22"/>
        </correspAction>
        <correspAction type="answered" xml:id="i-RbbN7DTna9n49XXtz4of2P" corresp="i-SZKUTdtCrCo58yNCQsH76">
          <date when="2004-12-17"/>
        </correspAction>
        <correspContext corresp="i-RbbN7DTna9n49XXtz4of2P">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">12 § Svar på interpellation 2004/05:178 om åtgärder för anhörigvårdare</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KmSLZcCn9Fr4GdYJucbkv4">
            Interpellation 2004/05:178 av Rosita Runegrund (kd) till statsrådet
            Ylva Johansson om åtgärder för anhörigvårdare
          </p>
        </div>
        <div type="ipqSubmissionInfo">
          <p xml:id="i-93fv8LaWHbmcxcPYULuLck">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7cbNCHPykVc7C5fePGnKTM">
            Anhörigvården utgör basen i vård- och omsorgsarbetet. För många
            är tillgången till en anhörig en förutsättning för att man ska
            kunna vårdas i hemmet. Utvecklingen inom vården och omsorgen har
            medfört att anhöriga fått ta ett ökat ansvar för de äldres vård
            och omsorg. Men det går inte att lägga omsorgsansvar på de anhöriga
            utan att ge dem tillräckligt med stöd och resurser. Stödet till
            anhörigvårdarna behöver förbättras @ och det behöver inte enbart
            innebära ekonomiskt stöd.
          </p>
          <p xml:id="i-Fo7umm5FQ8bfWFqvxKz2QV">
            Det förekommer i dag en omfattande "anhörigprövning" vid biståndshandläggning
            av hemtjänstinsatser. Som ett villkor för att erhålla hjälp, prövas
            i många kommuner om inte insatsen kan tillhandahållas av make
            eller maka eller samboende eller av någon annan anhörig utanför
            hemmet. Resultaten visar att det förekommer en systematisk prövning
            av anhörigas ansvarstagande för vård och omsorg.
          </p>
          <p xml:id="i-5gAxcvypa7kK5y3kyrzPs8">
            Socialstyrelsen har varnat för att om anhörigas benägenhet att
            vårda skulle avta, skulle välfärdssystemet på äldreomsorgens område
            rämna. Det kan noteras att utvecklingen mot ett allt större ansvarstagande
            för anhöriga har också bekräftats i flera av Socialstyrelsens
            tidigare rapporter.
          </p>
          <p xml:id="i-8gndPUqtXk2x29SBVGz3ar">
            I det tysta görs vårdinsatser som, om de inte utfördes, skulle
            få hela Vård-Sverige att kollapsa. År ut och år in, dygnetrunt.
            Oftast utan någon avlastning. Avlastningen får i stället staten,
            landstingen och kommunerna. I förlängningen riskerar den här utvecklingen
            att leda till ett ifrågasättande av den solidariska finansieringen
            av vård och omsorg.
          </p>
          <p xml:id="i-Fcv29wDhSfAnr3Pq9R6nrM">
            Kristdemokraterna menar att det avgörande rimligen är hur samhällets
            stöd till anhörigvårdarna utformas. Den självklara utgångspunkten
            borde vara att se och erkänna familjens och de närståendes roll
            och funktion i vården av äldre, sjuka eller funktionshindrade.
            Arbetet måste ta sin utgångspunkt i att anhörigvårdare har rätt
            till praktisk och ekonomisk hjälp, information och handledning
            för att frivilligt kunna ta sig an uppgifter som annars skulle
            utföras av vårdpersonal med flera års utbildning. Uppgiften som
            anhörigvårdare får inte vara påtvingad. Anhörigrollen måste uppvärderas,
            erkännas och ges stöd för att möta framtidens behov.
          </p>
          <p xml:id="i-EBdBca17gQbVjeR4QcUzS3">
            Riksdagen beslutade 1998 om statliga stimulansbidrag till kommunerna
            @ Anhörig 300. De tillkom med anledning av den nationella handlingsplanen
            för äldrepolitiken och betalades ut under tre år. De anvisade
            medlen var avsedda att påskynda utvecklingen av olika stödformer
            för anhörigvårdare. Inriktningen på arbetet var att åstadkomma
            en varaktig kvalitetshöjning i det stöd som kommunerna erbjuder
            anhöriga och närstående.
          </p>
          <p xml:id="i-9r2XNou8LSbQWP29dKRtYC">
            I Socialstyrelsens slutrapport om den nationella handlingsplanen
            för äldrepolitiken konstateras att antalet äldre personer som
            får mer omfattande insatser i form av hemtjänst och hemsjukvård
            har ökat under senare år, samtidigt som ett stort antal äldre
            med mer begränsade hjälpbehov har ställts helt utanför den offentliga
            omsorgen.
          </p>
          <p xml:id="i-GYoHUBj8zkfFLU5dsNJGhL">
            Det behövs hälsoekonomiska studier och forskning om vad hälsokontroller,
            hälsovård och andra stödåtgärder innebär för hälsotillståndet
            hos anhörigvårdare och för tryggheten i rollen. Det i sin tur
            skapar förutsättningar för att, om man så vill, fortsätta vårda
            sin anhörige hemma. Knappt 30 % av kommunerna har samarbete med
            högskola eller FoU-enhet när det gäller utveckling av anhörigstödet.
            Denna brist på forskning om de äldres vård och omsorg står i märklig
            kontrast till den omfattning och betydelse som insatserna från
            de anhöriga har.
          </p>
          <p xml:id="i-Mv7xo5HGq6wt7HTiWkiGEY">
            Forskningen inom detta område behöver utökas. I dag är kunskapen
            ganska begränsad om förhållandena vad gäller närståendes engagemang,
            konsekvenser för den äldre, samspelet med den offentliga sektorns
            vård och omsorg, stöd till den som vårdar etcetera. Exempel på
            forskningssatsningar kan vara att analysera sambandet mellan den
            offentliga vården och anhörigomsorgen. Vidare vore det önskvärt
            med en nationell studie om omfattningen av anhörigvård i Sverige.
          </p>
        </div>
        <div type="ipQuestion">
          <p xml:id="i-HqAe2CD51gr6sWiYrH6g3N">
            Socialstyrelsen bör, enligt Kristdemokraterna, få i uppdrag att
            fastställa riktlinjer för hur stödet till de anhöriga ska utformas.
            Dessa skulle kunna innehålla följande moment:
            <list rend="unordered">
              <item>
                Uppsökande verksamhet ska bedrivas.
              </item>
              <item>
                Vårdtyngdsmätningar som tar hänsyn till både vårdtagarens och
                vårdgivarens psykiska och fysiska hälsa ska utföras. Utifrån mätningarna
                ska omfattningen av avlösningen och andra insatser läggas fast.
              </item>
              <item>
                Verksamheten ska utvärderas regelbundet så att anhöriguppgiften
                vid behov kan omprövas. På detta sätt kan anhörigvårdarna känna
                delaktighet genom att deras situation lyfts fram på ett mer aktivt
                sätt. Det skulle alla inblandade parter vinna på.
              </item>
              <item>
                Det finns anledning att se över hur modern teknik kan utnyttjas
                inom anhörigvården. Målsättningen bör vara att utveckla former
                för dagligt stöd och utbildning genom IT-tekniska lösningar.
              </item>
            </list>
          </p>
          <p xml:id="i-LQbaRPBZ8fqsnGMfwDLaQc">
            Det bör, enligt min mening, finnas en rätt till tjänstledighet
            på hel- eller deltid för vård av anhörig. Det skulle underlätta
            för många anhöriga och fungera som ett erkännande av insatsen.
            Tjänstledigheten bör endast ges under kortare perioder, exempelvis
            tre månader i taget, eftersom man inte i förväg kan veta hur stort
            vårdbehovet kommer att vara. På sikt borde man kunna diskutera
            möjligheten att minska sin arbetstid för att vårda en anhörig
            under längre tid.
          </p>
          <p xml:id="i-5WicatdkuuQqskosieamzw">
            Med anledning av ovanstående vill jag fråga:
          </p>
          <p xml:id="i-Fgnmg86FFLo8eVGsuYz8CQ">
            Avser statsrådet att vidta några åtgärder med anledning av den
            "anhörigprövning" som förekommer vid biståndsbedömning?
          </p>
          <p xml:id="i-3ECUP8gvnyFvATKy1vgTCg">
            Avser statsrådet att vidta åtgärder så att riktlinjer tas fram
            för hur anhörigstöd bör utformas?
          </p>
          <p xml:id="i-9LDSKuGfe8TvzvH8woNH1B">
            Avser statsrådet att vidta åtgärder så att tjänstledighet för
            vård av anhörig blir möjlig?
          </p>
        </div>
      </div>
    </body>
  </text>
</TEI>
