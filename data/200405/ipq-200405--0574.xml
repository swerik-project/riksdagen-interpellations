<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0574">
  <teiHeader>
    <fileDesc>
      <titleStmt>
        <title>ersättningsarbeten vid företagsutflytt</title>
        <author>Sjösten, Ulf (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättningsarbeten vid företagsutflytt till näringsminister Thomas Östros om ersättningsarbeten vid företagsutflytt</title>
          <idno type="rdwebb">GS10574</idno>
          <ref type="dokument_url_text">http://data.riksdagen.se/dokument/GS10574/text</ref>
          <ref type="dokument_url_html">http://data.riksdagen.se/dokument/GS10574</ref>
          <ref type="dokumentstatus_url_xml">http://data.riksdagen.se/dokumentstatus/GS10574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6hrZCxPVTQxPgXvGFfuJ7</idno>
            <persName>Ulf Sjösten</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GqfMcLVJiGPQidDGCwAnqo" corresp="i-D6hrZCxPVTQxPgXvGFfuJ7">
          <date when="2005-05-09"/>
        </correspAction>
        <correspAction type="answered" xml:id="i-CrPSjYRQpAkoaMfxTrLtSq">
          <date when="2005-05-20"/>
        </correspAction>
        <correspAction type="received" xml:id="i-LWmC5GS2Yy2yqNf4askRuu" corresp="i-PzNviXpYSimQsvSkF9CmDz">
          <date when="2005-05-09"/>
        </correspAction>
        <correspAction type="answered" xml:id="i-TP8bABKGuwrrp2niUpRYdn" corresp="i-PzNviXpYSimQsvSkF9CmDz">
          <date when="2005-05-20"/>
        </correspAction>
        <correspContext corresp="i-TP8bABKGuwrrp2niUpRYdn">
          <ref type="record" target="prot-200405--124">Riksdagens protokoll 2004/05:124 Fredagen den 20 maj</ref>
          <ref type="recordSection" target="unsetDivId">6 § Svar på interpellation 2004/05:574 om ersättningsarbeten vid företagsflytt</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PgJpVLoGnh4DhjmTmc8MEr">
            Interpellation 2004/05:574 av Ulf Sjösten (m) till näringsminister
            Thomas Östros om ersättningsarbeten vid företagsutflytt
          </p>
        </div>
        <div type="ipqSubmissionInfo">
          <p xml:id="i-7rCQ7nPNnYNvoD85xejbGd">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HE8tx8uFV1DTHPuLkpvm2j">
            Det finns få ljuspunkter i de uppgifter som kommit fram om det
            svenska näringslivet under de senaste månaderna. "Det finns inga
            tecken på att jobben är på väg", skriver Statistiska Centralbyrån
            i en analys av arbetsmarknadsstatistiken sista kvartalet förra
            året. I Västervik, Kumla, Gislaved, Skene och nu senast i Mariestad
            har företag flyttat arbetstillfällen till andra delar av världen.
            I Västsverige talar två tredjedelar av företagen om att de funderar
            på att flytta verksamhet utomlands. Samtidigt spår Svenskt Näringsliv
            att 500 000 jobb under de närmaste fem åren kan försvinna på grund
            av att företag flyttar utomlands. Varken LO eller TCO tror att
            regeringens vårbudget kommer att skapa nya arbetstillfällen.
          </p>
          <p xml:id="i-Ae6dodc1mCrG2rtMUxVMe">
            Rapporterna visar tydligt problemen på arbetsmarknaden och hur
            regeringen har varit oförmögen att lösa Sveriges allvarligaste
            problem: att arbeten försvinner i rask takt och att det skapas
            alldeles för få nya.
          </p>
          <p xml:id="i-BzZSv5tbVrzU3yqy5sNxVL">
            Att näringslivets struktur förändras är ingen nyhet. Det sker
            hela tiden i och med den tekniska utvecklingen och att andra länder
            utvecklas och kan producera både bättre och billigare. Vi har
            sett svenska arbetstillfällen flytta utomlands tidigare i samband
            med kriserna för varven och tekoindustrin under 70-talet. Men
            för att dessa förändringar inte ska leda till en permanent förlust
            av arbetstillfällen måste nya branscher och företag växa fram
            och ersätta de arbeten som försvinner. Det sker inte i tillräckligt
            hög grad i dag, vilket leder till att alltfler hamnar utanför
            arbetsmarknaden. Om man tittar på uppgifter från LO om att 20@25
            % står utanför den reguljära arbetsmarknaden, är det tveksamt
            om regeringen ens har ersatt de arbeten som försvunnit under tidigare
            kriser.
          </p>
          <p xml:id="i-S6mrsyPuciQL6LuD3ZEgTA">
            För att inte den flyttvåg som drar över Sverige i dag ska innebära
            en permanent jobbminskning är det nödvändigt att stärka möjligheterna
            för dagens företag att växa så att nya arbeten ersätter de utflyttade.
            Det är bristen på nya arbeten som är regeringens största misslyckande.
          </p>
          <p xml:id="i-S3QVUrpkNFrdXet3263xQJ">
            Den enskilda företagsflytten kan upplevas som problematisk, men
            i det långa loppet är det svårt att hejda den. Gamla jobb behöver
            dessutom ersättas med nya om Sverige ska behålla sin internationella
            konkurrenskraft. Man måste dock försöka dämpa utflyttningstakten
            och framför allt se till att det finns starka förutsättningar
            för ett vitalt och växande näringsliv som klarar av att ersätta
            de jobb som flyttar. Ifall det ska bli verklighet krävs ett gott
            företagsklimat där människor vågar, kan och orkar driva sitt eget
            företag.
          </p>
          <p xml:id="i-Jt11fHXwMbYRy1WATNb9Dc">
            Vilka åtgärder som krävs för ett bättre klimat är ingen hemlighet.
            Det handlar om mindre byråkrati och regleringar, lägre skatter
            och avgifter samt bättre utbildning. Hittills har regeringens
            åtgärder när det gäller dessa frågor lyst med sin frånvaro. I
            stället för en långsiktig politik som gynnar tillväxt ägnar sig
            regeringen åt en "paketpolitik", där ett nytt åtgärdspaket presenteras
            vid varje höst- och vårbudget, allt för att försöka få positiva
            rubriker i medierna.
          </p>
          <p xml:id="i-9DPs1LrQ7AqDyNanT83pCr">
            Näringsministern har i samband med att företagsflytten debatterats
            talat om att investeringarna ökar i Sverige och att det kommer
            att leda till fler arbeten. Ökade investeringar är visserligen
            positivt, men om man undersöker vilket utfall dessa får i nya
            jobb finns det anledning att vara bekymrad. Som ett exempel kan
            nämnas en investering inom pappersindustrin som handlar om 4 miljarder
            kronor men bara förväntas ge 40 nya arbeten. Investeringarna ger
            förstås fler jobb hos underentreprenörer, men det är främst i
            ett inledande skede. Svenskt Näringsliv anser dock att investeringstakten
            är otillräcklig, bland annat på grund av att det saknas riskvilligt
            kapital.
          </p>
          <p xml:id="i-EcdTDN7RUC2ZmH96woAxzH">
            Det är inte bara de svenska lönenivåerna som gör att företagen
            flyttar. Det finns det en hel del åtgärder som regeringen kan
            och borde genomföra för att stärka svenska företags konkurrenskraft.
            Det handlar, förutom att se över byråkratin som drabbar företagare,
            om att regeringen måste ta ett större ansvar för adekvata infrastruktursatsningar.
            En järnväg i Norrland har inte samma effekt som en motsvarande
            järnvägssatsning i Västsverige. Dessutom behövs ett bättre vägnät
            i Västsverige som klarar av att möta industrins tranportkrav.
          </p>
          <p xml:id="i-H1cdq9UY4sJF8GJdG4UoJr">
            Det är, som sagt, ingen hemlighet vad som behövs för att dämpa
            utflyttningstakten och samtidigt öka småföretagens möjligheter
            att växa och skapa nya arbeten. Nya arbetstillfällen åstadkommer
            man inte genom små och kortsiktiga stödpaket, utan det krävs konkreta
            långsiktiga förbättringar av företagsklimatet. Efter att ha sett
            hur litet regeringen åstadkommit, och hur det fokuseras på kortsiktiga
            åtgärdspaket med begränsad effekt, blir det allt tydligare att
            Sverige behöver en ny regering. En regering med nya idéer som
            agerar långsiktigt samt vågar prioritera arbete och tillväxt.
          </p>
        </div>
        <div type="ipQuestion">
          <p xml:id="i-WHFr7AgZK6ixWivDSSm5t2">
            Mina frågor till näringsministern blir:
            <list rend="ordered">
              <item>
                Vilka åtgärder avser statsrådet att vidta för att minska utflyttningstakten?
              </item>
              <item>
                Vilka åtgärder avser statsrådet att vidta för att underlätta
                för näringslivet att skapa nya arbetstillfällen för att både ersätta
                de som försvinner och skapa nya för att öka sysselsättningen?
              </item>
              <item>
                Hur avser statsrådet att öka takten på arbetet med att minska
                regleringarna och byråkratin kring företag och företagande?
              </item>
              <item>
                Är statsrådet beredd att verka för att avskaffa förmögenhetsskatten
                för att underlätta kapitaltillgången för små och medelstora företag?
              </item>
            </list>
          </p>
        </div>
      </div>
    </body>
  </text>
</TEI>
