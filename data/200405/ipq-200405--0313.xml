<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0313">
  <teiHeader>
    <fileDesc>
      <titleStmt>
        <title>de psykosociala följderna av stormkatastrofen</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>de psykosociala följderna av stormkatastrofen till socialminister Berit Andnor om de psykosociala följderna av stormkatastrofen</title>
          <idno type="rdwebb">GS10313</idno>
          <ref type="dokument_url_text">http://data.riksdagen.se/dokument/GS10313/text</ref>
          <ref type="dokument_url_html">http://data.riksdagen.se/dokument/GS10313</ref>
          <ref type="dokumentstatus_url_xml">http://data.riksdagen.se/dokumentstatus/GS10313</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Pcwh1WXQ2x74uTrqjoZmRj" corresp="i-EANGVQ7bBDvQLJRQXHptPX">
          <date when="2005-01-17"/>
        </correspAction>
        <correspAction type="received" xml:id="i-9zvLKp3acWrtpz9TJzkgG3">
          <date when="2005-01-17"/>
        </correspAction>
        <correspAction type="received" xml:id="i-GzYs9aJsaEz1kAn3FEjHDL" corresp="i-LdbVtbdPx3MQxR6GEgCqax">
          <date when="2005-01-18"/>
        </correspAction>
        <correspAction type="answered" xml:id="i-zmtMAoLbr9S53xHWf5CEf" corresp="i-UPW2cbGnTUbMZaKTrot5Bh">
          <date when="2005-02-08"/>
        </correspAction>
        <correspContext corresp="i-zmtMAoLbr9S53xHWf5CEf">
          <ref type="record" target="prot-200405--071">Riksdagens protokoll 2004/05:71 Tisdagen den 8 februari</ref>
          <ref type="recordSection" target="unsetDivId">18 § Svar på interpellation 2004/05:313 om de psykosociala följderna av stormkatastrofen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PzPA7DV5XD338MotrDzbs2">
            Interpellation 2004/05:313 av Kenneth Johansson (c) till socialminister
            Berit Andnor om de psykosociala följderna av stormkatastrofen
          </p>
        </div>
        <div type="ipqSubmissionInfo">
          <p xml:id="i-WQ9KdMWPjHVaG1QxBmNvsa">
            den 17 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DdFsoeugXDroKBrXvxvXbQ">
            Den svåra stormen som drog fram över Sverige lördagen den 8 januari
            orsakade svåra materiella skador, framför allt inom skogsbruksnäringen.
            I Halland, Skåne och Småland har stormen på sina håll orsakat
            en nästan total förödelse av skogen. Hundratals privata skogsbrukare
            har fått se frukten av årtiondens investeringar och arbetsinsatser
            i de egna skogsbestånden bokstavligt talat slagna i spillror.
            I de fall som tillräckliga försäkringar saknas kan det handla
            om personlig ruin. Även bortsett från de allvarliga ekonomiska
            skadorna upplevs det som mycket smärtsamt att se sin arbetsplats
            och egendom förödd. De psykologiska konsekvenserna för de drabbade
            är i många fall omvittnat hårda. Ett antal fall av självmord har
            sannolikt koppling till katastrofens verkningar. Det är djupt
            tragiskt och ett bevis på att varken det civila samhället eller
            ansvariga myndigheter förutsett vidden av stormkatastrofens psykologiska
            konsekvenser. Det finns fortfarande ett stort behov av uppsökande
            verksamhet och det kan förutses att insatser kan behövas under
            en lång tid framåt.
          </p>
          <p xml:id="i-BCrJETq43dwHw9mcERemkY">
            För personer som drabbas av den här typen av katastrofer behövs
            både stöd från medmänniskor och, i många fall, professionell psykologisk
            hjälp. I katastroflägen där många människor är chockade och traumatiserade
            behövs det ett proaktivt och uppsökande arbete från ansvariga
            myndigheters och andra samhällsaktörers sida. Det gäller särskilt
            när infrastrukturen i form av vägar och telefoner är skadad. Ansvaret
            för dessa insatser åvilar kommunerna. Det är emellertid svårt
            för varje kommun att på egen hand planera för denna typ av katastrofberedskap
            och stora fördelar ligger i att gemensamma rutiner och samarbetsformer
            utvecklas som snabbt kan träda i funktion när katastrofsituationer
            uppstår. I det arbete som nu sker för att förstärka Sveriges beredskap
            inför katastrofer är det viktigt att förbättrade rutiner utvecklas
            och beredskapen för att förutse och hantera drabbade personers
            psykiska reaktioner höjs. I många fall är de offentliga resurserna
            för att snabbt hantera problemen otillräckliga, och det behövs
            därför en strategi där även civilsamhället kan mobiliseras i en
            samlad insats.
          </p>
          <p xml:id="i-6NvL5nLHEJkZjkL8cDVnat">
            Med anledning av ovanstående vill jag fråga socialministern:
          </p>
          <p xml:id="i-YWgKGa5ksgXKM6CPVM2N3a">
            Avser socialministern att lägga fram förslag för att förbättra
            det psykosociala stödet för katastrofdrabbade inom ramen för arbetet
            med en förstärkt krishantering?
          </p>
          <p xml:id="i-JDHZsgtkADAHWDYK7ARpA5">
            Vilka åtgärder avser socialministern att vidta för att säkerställa
            att de stormdrabbade får ett psykosocialt stöd i sin svåra situation?
          </p>
        </div>
      </div>
    </body>
  </text>
</TEI>
