<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0181">
  <teiHeader>
    <fileDesc>
      <titleStmt>
        <title>möjligheter för äldre att arbeta längre</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>möjligheter för äldre att arbeta längre till statsrådet Hans Karlsson om möjligheter för äldre att arbeta längre</title>
          <idno type="rdwebb">GS10181</idno>
          <ref type="dokument_url_text">http://data.riksdagen.se/dokument/GS10181/text</ref>
          <ref type="dokument_url_html">http://data.riksdagen.se/dokument/GS10181</ref>
          <ref type="dokumentstatus_url_xml">http://data.riksdagen.se/dokumentstatus/GS10181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-W716pdtiHLKAXbAwZNMPXE" corresp="i-Fa75ePV6JC2wN91aE4xcYD">
          <date when="2004-11-19"/>
        </correspAction>
        <correspAction type="received" xml:id="i-LmBXFwRzXNiRr9Enq67Ape" corresp="i-WMD43YDAt2Efk5C5qFXnaQ">
          <date when="2004-11-22"/>
        </correspAction>
        <correspAction type="answered" xml:id="i-FMSB1vWFuwLGHYtYAmCkMX" corresp="i-WMD43YDAt2Efk5C5qFXnaQ">
          <date when="2004-12-10"/>
        </correspAction>
        <correspContext corresp="i-FMSB1vWFuwLGHYtYAmCkMX">
          <ref type="record" target="prot-200405--048">Riksdagens protokoll 2004/05:48 Fredagen den 10 december</ref>
          <ref type="recordSection" target="unsetDivId">7 § Svar på interpellationerna 2004/05:180 och 181 om äldre som resurs för företagande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WXcaembaFREH6xC749vDp3">
            Interpellation 2004/05:181 av Stefan Attefall (kd) till statsrådet
            Hans Karlsson om möjligheter för äldre att arbeta längre
          </p>
        </div>
        <div type="ipqSubmissionInfo">
          <p xml:id="i-GAfNvB3iuq4JQTWkJ2LXaL">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VLXbLRyxh43v9XW9ex9tat">
            Äldre personer har en unik erfarenhet och ett unikt yrkeskunnande
            som de ofta inte ges tillfälle att nyttja på arbetsmarknaden.
            För Kristdemokraterna är det viktigt att äldre personer ska kunna
            anpassa sitt arbete utifrån sin egen unika situation. Vill man
            trappa ned sin arbetstid några år innan pension ska man kunna
            göra det. Om man vill fortsätta att arbeta även efter ordinarie
            pensionsålder ska man kunna göra det.
          </p>
          <p xml:id="i-UFkg7hx487hDNv15aNYEZx">
            Att öka människors inflytande över sin egen vardag har ett värde
            i sig. Befolkningsprognoserna visar dessutom på behovet av att
            fler arbetar fler timmar under sina liv för att klara framtidens
            välfärd. Bland annat därför är det viktigt att underlätta för
            äldre på arbetsmarknaden. Den faktiska pensionsåldern är under
            59 år. Samtidigt som många äldre vill arbeta mer är det också
            många som vill trappa ned.
          </p>
          <p xml:id="i-2KCPDheETEMZTYQfT6KjrQ">
            Kristdemokraterna har föreslagit ett antal konkreta åtgärder
            som syftar till ökad flexibilitet för äldre på arbetsmarknaden.
            Nedan sammanfattas några av dessa förslag:
          </p>
          <p xml:id="i-3GfwWd3GcoGbNUcPXvmYYS">
            1. Lagstadgad rätt att gå ned i arbetstid efter 61 år.
          </p>
          <p xml:id="i-FExi2mcGJpK9ZoLiJTCKTy">
            Att möjliggöra för den enskilde, som så önskar, att öka flexibiliteten
            vid övergången från heltidsarbete till ett liv med mer fritid
            är dock viktigt. Lagstadgad rätt bör därför införas att få gå
            ned i arbetstid från 61 års ålder. Med det nya pensionssystemet
            kan man själv, från 61 års ålder, välja hur man vill kombinera
            arbetstid och pensionsuttag. Rätten att arbeta i mindre omfattning
            skulle möjliggöra för fler att delta i arbetslivet under längre
            tid. Staten ska dock inte skjuta till förlorad pension som blir
            följden av att man arbetar mindre.
          </p>
          <p xml:id="i-Ed7z86vWaBSf9USftED9AK">
            2. Lagstadgad rätt att stanna kvar i arbetslivet till 72 år.
          </p>
          <p xml:id="i-ST892y3ePuAtWbHnBmegv7">
            Personer som velat fortsätta sin anställning efter 65 år har
            inte tidigare fått göra det. Kristdemokraterna välkomnar därför
            den nya lag som ger arbetstagare rätt att arbeta till 67 års ålder.
            Men vi ser den bara som ett första steg. Alla bör ha en lagstadgad
            rätt att få vara kvar i arbetslivet till 72 år. En undersökning
            från Arbetslivsinstitutet visar dessutom att svenska folket ställer
            sig positiva till att äldre stannar kvar i arbetslivet. Under
            förutsättning att arbetet ordnas flexibelt och utgående från den
            äldres förutsättningar, kunde så många som 73 % av blivande pensionärer
            tänka sig förvärvs- eller frivilligt arbete efter pensioneringen,
            enligt Hans Jonssons forskningsprojekt Pensioneringsprocessen.
            En majoritet av dessa angav att andra faktorer än de rent ekonomiska
            var viktigast, exempelvis tillfälle till sociala kontakter eller
            möjlighet att få använda sina kunskaper. Det är viktigt att skapa
            positiva arbetsmiljöer där människor får känna sig delaktiga och
            uppskattade och där deras kompetens används.
          </p>
          <p xml:id="i-FsBfaksNHU8iwPn2KavEuG">
            För att ge både arbetstagare och arbetsgivare incitament att
            fortsätta arbeta i någon form, respektive behålla äldre arbetskraft
            föreslår vi i vårt budgetförslag att inkomstskatten för arbetstagare
            över 65 år halveras från 2006.
          </p>
          <p xml:id="i-CKc36v3Ts6AGUVmD1ba1sk">
            3. Informationskampanj om äldre i arbetslivet.
          </p>
          <p xml:id="i-D4HGicmq5DtdCWs3uZArH4">
            Alltför många äldre upplever att den arbetslivserfarenhet och
            de specifika kunskaper man har fått genom yrkesåren tas till vara
            i väldigt liten utsträckning. Omkring år 2010 har fyrtiotalisterna
            lämnat arbetsmarknaden och in kommer då en stor ny ungdomsgeneration.
            De äldre som lämnar har erfarenhet som det kommer att ta tid innan
            de yngre förvärvar. Det är viktigt att vi på olika sätt tillvaratar
            de äldres kompetens och erfarenheter. Hindren i det fallet är
            i stor utsträckning attityder och fördomar, faktiskt även bland
            de äldre själva. Men det finns även ekonomiska och praktiska hinder
            så som regelverk, arbetets organisation, hälsofrågor och mycket
            annat.
          </p>
          <p xml:id="i-E4M8BbyktoQp2nSPJm1sMH">
            Opinionsbildning och attitydförändring tar tid. Därför bör en
            informationskampanj om äldre i arbetslivet startas. Man bör marknadsföra
            forskning som tydligt visar att äldres erfarenhet och förvärvade
            kompetens gör dem till skickliga yrkesutövare samt att deras lojalitet
            och engagemang skapar stabilitet på arbetsplatsen. Goda exempel
            på arbetsplatser med ett utvecklat seniorperspektiv bör också
            ingå i den information som ska spridas. Det är också viktigt att
            involvera de fackliga organisationerna i kampanjen.
          </p>
          <p xml:id="i-SgHGpChhNkh2MYQohRBVnM">
            4. Kompetenscentrum för god seniorpolitik.
          </p>
          <p xml:id="i-KBTKwEEHeruD4ofRS4gwJi">
            Ett kompetenscentrum för utveckling av en god seniorpolitik i
            arbetslivet, efter norsk modell, bör prövas. Det kan med fördel
            samlokaliseras med Arbetsmiljöverket. Arbetsgivare ska där kunna
            få konsultstöd och rådgivning vid introduktion och genomförande
            av en aktiv seniorpolitik vid företagen.
          </p>
          <p xml:id="i-HR8MzyfhwFNbxxAxQzvPdf">
            5. Ingrip mot avtalspensionssystem som gör det betydligt dyrare
            för arbetsgivare att anställa äldre arbetskraft.
          </p>
          <p xml:id="i-R55kP7FSuuGxv59knQfwGV">
            Riksförsäkringsverket (RFV) konstaterar i en rapport (2001:9)
            att 70 % av de svenska arbetsgivarna sällan, eller aldrig, anställer
            personer över 50 år. Det är en av anledningarna till att sysselsättningen
            sjunker i den äldre arbetskraften. Det är troligt att höga kostnader
            för äldre arbetskraft är en viktig orsak till dessa negativa attityder.
          </p>
          <p xml:id="i-WMv3vZ2HndjVUiidkrE8y9">
            Flera avtalspensionssystem är konstruerade så att premiekostnaden
            stiger med den anställdes ålder, vilket medför att den arbetsgivare
            som anställer en äldre person får betala en oproportionerligt
            stor del av pensionskostnaden. I Försäkringsbolaget Alectas underlagsrapport
            till utredningen Senior 2005 @ Äldre arbetskraft ur ett företagsekonomiskt
            perspektiv, görs beräkningar av företagens kostnader för arbetskraft
            i olika åldrar. De jämför kostnaderna för en person som är 55-plus
            med kostnaderna för en person som är under 35 år. Exemplen grundar
            sig på en person med en medellön för respektive åldersgrupp. De
            största kostnadsskillnaderna kan härledas till att den äldre personen
            har högre lön. Förutom själva lönen stiger också arbetsgivaravgifterna,
            semesterersättningen och löneskatten. Dessutom är kostnaderna
            för korttidssjukfrånvaro något högre för personer 55-plus. Totalt
            sett beräknas en person 55-plus att kosta sitt företag närmare
            140 000 kr mer per år än en person under 35 år. I dessa kostnader
            ingår till exempel tjänstepensionspremien. Denna premie styrs
            av lön, ålder och tidigare premieinbetalningar. Även om en äldre
            person söker en tjänst och samtidigt går ned i löneanspråk för
            att hamna på samma lönenivå som en yngre person blir kostnaderna
            för arbetsgivaren högre om denne anställer den äldre personen,
            eftersom kostnaden för tjänstepensionspremien är högre. Om arbetsgivaren
            anställer en 58-åring som arbetar fram till 65 blir tjänstepensionspremien
            ca 100 000 kr högre än för en person som är under 35 år under
            sjuårsperioden. Det finns inte heller någon möjlighet för den
            anställde att frånsäga sig pensionspremieinbetalningarna eftersom
            dessa är avtalsbundna.
          </p>
          <p xml:id="i-Cxj2mdKeeP3ui33EYUMxSZ">
            För att rätta till denna typ av effekter anser Kristdemokraterna
            att regeringen bör ta initiativ till en översyn av avtalspensionernas
            effekt på den äldre arbetskraftens konkurrenskraft på arbetsmarknaden.
            Översynen bör leda fram till överläggningar med arbetsmarknadens
            parter i syfte att minska skillnader som finns beträffande kostnader
            som arbetsgivarna har för yngre och äldre arbetskraft.
          </p>
        </div>
        <div type="ipQuestion">
          <p xml:id="i-8sksoRsfmdovYsatcuwY1H">
            Med anledning av det ovan anförda vill jag ställa följande frågor
            till statsrådet Hans Karlsson:
            <list rend="unordered">
              <item>
                1.Vilka åtgärder avser statsrådet att vidta för allas rätt att
                gå ned i arbetstid efter att man fyllt 61 år?
              </item>
              <item>
                2.Vilka åtgärder avser statsrådet att vidta för allas rätt att
                stanna kvar i arbetslivet till 72 år?
              </item>
              <item>
                3.Vilka åtgärder avser statsrådet att vidta för att en informationskampanj
                om äldre i arbetslivet ska komma till stånd?
              </item>
              <item>
                4.Vilka åtgärder avser statsrådet att vidta för att ett kompetenscentrum
                för god seniorpolitik ska komma till stånd?
              </item>
              <item>
                5.Vilka åtgärder avser statsrådet att vidta för att, tillsammans
                med arbetsmarknadens parter, komma till rätta med avtalspensionssystem
                som gör det betydligt dyrare för arbetsgivare att anställa äldre
                arbetskraft?
              </item>
            </list>
          </p>
        </div>
      </div>
    </body>
  </text>
</TEI>
