<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0682">
  <teiHeader>
    <fileDesc>
      <titleStmt>
        <title>svenska spelmonopolets framtid</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svenska spelmonopolets framtid till vice statsminister Bosse Ringholm om svenska spelmonopolets framtid</title>
          <idno type="rdwebb">GS10682</idno>
          <ref type="dokument_url_text">http://data.riksdagen.se/dokument/GS10682/text</ref>
          <ref type="dokument_url_html">http://data.riksdagen.se/dokument/GS10682</ref>
          <ref type="dokumentstatus_url_xml">http://data.riksdagen.se/dokumentstatus/GS10682</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NVxDkvVhnvVZc5kFrb5Mur" corresp="i-KktUCXax2JFL3tqFqQN9oq">
          <date when="2005-05-23"/>
        </correspAction>
        <correspAction type="received" xml:id="i-CG1LPaEnP5iygLbo1pbjJs" corresp="i-A5R84cTmpky3NHJ7nLKaEt">
          <date when="2005-05-24"/>
        </correspAction>
        <correspAction type="answered" xml:id="i-AwUwRHu4LBZp3d8CHzgo8t" corresp="i-A5R84cTmpky3NHJ7nLKaEt">
          <date when="2005-05-31"/>
        </correspAction>
        <correspContext corresp="i-AwUwRHu4LBZp3d8CHzgo8t">
          <ref type="record" target="prot-200405--130">Riksdagens protokoll 2004/05:130 Tisdagen den 31 maj</ref>
          <ref type="recordSection" target="unsetDivId">7 § Svar på interpellationerna 2004/05:608 och 682 om spelmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PFcgtJ9QZ2M5RFXPD619w7">
            Interpellation 2004/05:682 av Birgitta Sellén (c) till vice statsminister
            Bosse Ringholm om svenska spelmonopolets framtid
          </p>
        </div>
        <div type="ipqSubmissionInfo">
          <p xml:id="i-PsBDZJjZjvpS6TEmdDEXPZ">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JYip7sm7RnUMCcfFNCxaSW">
            Ingen har väl kunnat undgå den senaste tidens ständigt ökande
            flora av Internetbaserade spel. I dag kan man spela allt från
            roulette till Black Jack på nätet. Populärast är nog i alla fall
            pokerspelet, som det går väldigt fort att lära sig spela. I dag
            kan man också följa pokerturneringar på tv. Den globala pokermarknaden
            utgörs av ca 200 pokersajter som delar på en vinst av ungefär
            14 miljarder kronor per år, enligt uppgift, men förmodligen handlar
            det om ännu större vinster. Utvecklingen av spelet ökar så snabbt
            så det är svårt att veta hur stora vinsterna är.
          </p>
          <p xml:id="i-CqZBXydTQHBvKjSMryJhng">
            Den svenska och den internationella spelmarknaden är under så
            stor förändring, så det känns angeläget att fundera över om vi
            har någon som helst möjlighet att påverka utvecklingen.
          </p>
          <p xml:id="i-BtmzuUJoAUAX7veswoERUG">
            Den ökande internationaliseringen via spel på nätet har inneburit
            att alltfler svenskar sannolikt spelar på spelformer som inte
            finns i legal form. Det finns exempelvis rapporter om att marknaden
            för Internetpoker har ökat med 600 % från november 2003 till november
            2004. Företrädare för internationella spelbolag har i massmedierna
            uppgett att de har mellan 100 000 och 200 000 svenska kunder registrerade.
            Hur utbrett spelandet på nätpoker är i Sverige vet vi inte exakt.
            Enligt uppgifter i medierna spelar svenskarna nätpoker för 100
            miljoner kronor varje dag. Det är i det närmaste ofattbara summor.
            Det är också pengar som bara "flyter ut ur landet". Pengar som
            vi så väl behöver överskottet av inom landet. Pengar som bland
            annat kan användas till att öka budgeten till spelberoendefrågor.
          </p>
          <p xml:id="i-8MFmMbrxKWqHYnStkSkyeH">
            Det har nämligen skett en markant ökning av andelen hjälpsökande
            som angett nätpoker som problemspel. Huvuddelen av dem som drabbas
            av spelberoende är unga män under 25 år. För att spela Internetpoker
            så krävs att man fyllt 18 år och har ett betalkort. Dessvärre
            är detta något som är svårt att kontrollera, därför att minderåriga
            skriver av sina föräldrars kontokortsnummer och använder det för
            att spela via Internet. Det är många yngre tonåringar som drabbats
            av spelberoende och som följd av det drabbas hela familjen. För
            ett år sedan beräknade man att cirka en halv miljoner människor
            i Sverige är direkt eller indirekt drabbade av spelberoende. Dels
            genom ca 100 000 som är direkt spelberoende och dels genom att
            de anhöriga drabbas av att den spelberoende lånat pengar, stulit
            pengar eller på annat sätt dragit in sina anhöriga i de spelskulder
            som den spelberoende har.
          </p>
          <p xml:id="i-T5J7ea1TcXVFfkLwhcH4sD">
            Folkhälsoinstitutet (FHI) beräknade för två år sedan att det
            kommer att krävas 40@50 miljoner per år för att genomföra de åtgärder
            som behövs för att hjälpa spelberoende. Det är en summa som med
            all säkerhet måste räknas upp eftersom spelandet har ökat lavinartat
            och därmed spelberoendet. FHI anser, liksom Centerpartiet, att
            medlen för att kunna hjälpa spelberoende ska avsättas ur överskottet
            från spelverksamheten. Frågan är hur vi ska kunna öka budgeten
            till detta när spelet sker i större utsträckning via Internetspel
            och därmed försvinner pengarna till spelbolag i andra länder.
            Spelbolag som inte behöver bidra med pengar för att hjälpa spelberoende.
          </p>
          <p xml:id="i-RzPA2t7XYbq9UeTeC4Kztq">
            Vad kan vi då göra från svensk sida?
          </p>
          <p xml:id="i-5dFkyU1gDCXkSbKKKu9ff8">
            Centerpartiet har i årets kulturmotion föreslagit några idéer
            om hur vi ska kunna behålla mer spel inom vårt eget land. Det
            effektfullaste förslaget, som vi ser det, är att ha en generösare
            återbetalningsandel. Vi vet att spelbolag som Ladbrokes och Unibet
            återbetalar mer än 90 % och när det gäller nätpoker så återbetalas
            drygt 80 %. Vi bör därför återbetala högre procent än vad Svenska
            Spel och ATG gör i dag. Det skulle kunna locka svenska spelare
            att välja att spela på svenska spelmarknaden.
          </p>
          <p xml:id="i-DZLxgjvjS61g72CH7qd5DB">
            Ett annat förslag som Centerpartiet har försökt lansera är att
            låta någon procentandel av insatsen gå till den spelande personens
            lokala idrotts- eller kulturförening. Om man som spelkonsument
            kan "styra" till vilken förening pengarna går till så motiveras
            man att spela på den svenska marknaden i stället för i utländska
            spelbolag.
          </p>
          <p xml:id="i-RJGMoGVDWzGjCj7mAUkAkE">
            Jag är väl medveten om att en utredning just nu tittar på möjligheterna
            att stärka det svenska regelsystemet på spelområdet för att kunna
            upprätthålla målet att skapa en sund och säker spelmarknad, och
            kunna bedriva spel under kontrollerade former. Dessvärre verkar
            det som marknaden har "sprungit ifrån" våra kontrollerade former.
            Av den anledningen anser jag att vi i Sverige bör kunna prova
            på att utbetala större procent än vi gör i dag. Det skulle kunna
            ligga som underlag för utredningen, som då får möjlighet att studera
            om svenskarna är lojala mot vårt land och spelar på inhemska marknaden.
            Det tar några år innan en utredning är färdigberedd och har vandrat
            genom alla beslutsorgan som vi har, innan förslaget är klart till
            hur vi sa hantera det svenska spelmonopolet. Under dessa år kommer
            med all säkerhet ännu fler utländska spel att dyka upp på marknaden
            och mycket mer pengar lämnar vårt land och hamnar i fickorna hos
            utländska spelbolag. Bolag som inte har något ansvar för de människor
            som blir spelberoende och därmed ofta ruinerade.
          </p>
          <p xml:id="i-S9xtcwCg3D6jHC2bf2VYLQ">
            Oroande är också de illegala spelautomater som florerar i Sverige.
            Enligt uppgifter i medierna finns det spelmaskiner i landet som
            tjänar hundratals miljoner kronor varje år. Maskiner som är utplacerade
            i svenska butiker, gatukök och på krogar. Lotteriinspektionen
            beräknade för två år sedan att det då fanns 3 000 olagliga spelmaskiner
            i landet som omsatte 3 miljarder kronor om året. Detta måste givetvis
            utredas och beivras.
          </p>
          <p xml:id="i-Fwg2EbkrkNh35nuS6z3eNW">
            Spelandet är en fråga som även bör vara viktig att lyfta fram
            i EU-sammanhang. Eftersom medborgare drabbas i de olika EU-länderna
            så borde det finnas ett intresse för alla länderna att hitta gemensamma
            regler för hur Internetspel ska fungera.
          </p>
        </div>
        <div type="ipQuestion">
          <p xml:id="i-PPR5SM8ULZxnpWrBTvr2gZ">
            Mina frågor till ministern är:
            <list rend="unordered">
              <item>
                1. Vilka åtgärder avser ministern att vidta för att på bästa
                sätt hjälpa spelberoende?
              </item>
              <item>
                2. Vilka åtgärder avser ministern att vidta för att förhindra
                att minderåriga spelar på Internetspel?
              </item>
              <item>
                3. Avser ministern att verkställa förslaget att på försök öka
                vinstutdelningen på svenska spel?
              </item>
              <item>
                4. Avser ministern att verkställa förslaget att någon procent
                av spelet kan gå till lokala idrotts- eller kulturföreningar?
              </item>
              <item>
                5. Vilka åtgärder avser ministern att vidta för att få bort de
                illegala spelmaskiner som florerar i Sverige?
              </item>
              <item>
                6. Hur avser ministern att lyfta fram spelmarknadens problem
                med övriga ansvariga ministrar inom EU?
              </item>
            </list>
          </p>
        </div>
      </div>
    </body>
  </text>
</TEI>
