<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0281">
  <teiHeader>
    <fileDesc>
      <titleStmt>
        <title>finansieringen av teknisk forskning</title>
        <author>Wahlgren, Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>finansieringen av teknisk forskning till utbildnings- och kulturminister Leif Pagrotsky om finansieringen av teknisk forskning</title>
          <idno type="rdwebb">GS10281</idno>
          <ref type="dokument_url_text">http://data.riksdagen.se/dokument/GS10281/text</ref>
          <ref type="dokument_url_html">http://data.riksdagen.se/dokument/GS10281</ref>
          <ref type="dokumentstatus_url_xml">http://data.riksdagen.se/dokumentstatus/GS10281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ASHgRusN9GoHAH8eioxicP</idno>
            <persName>Marie Wahlgren</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4ktRBEeGoakkkH7PEV7svc" corresp="i-ASHgRusN9GoHAH8eioxicP">
          <date when="2004-12-21"/>
        </correspAction>
        <correspAction type="received" xml:id="i-RrQsX7KbQsL9iACzLZiW1x" corresp="i-V19ff9MeDZhTGpv5xEprbu">
          <date when="2005-01-07"/>
        </correspAction>
        <correspAction type="answered" xml:id="i-9KJ18Ui4ihvy6u5urXi2bz" corresp="i-V19ff9MeDZhTGpv5xEprbu">
          <date when="2005-01-21"/>
        </correspAction>
        <correspContext corresp="i-9KJ18Ui4ihvy6u5urXi2bz">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">6 § Svar på interpellation 2004/05:281 om finansieringen av teknisk forskning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3CAAxitZrHRApWJegeLBYn">
            Interpellation 2004/05:281 av Marie Wahlgren (fp) till utbildnings-
            och kulturminister Leif Pagrotsky om finansieringen av teknisk
            forskning
          </p>
        </div>
        <div type="ipqSubmissionInfo">
          <p xml:id="i-7vXbaTAzGiremxnc5j1g1r">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EewK3yzPJknY947FjKhCyH">
            En mycket stor del av den tekniska forskningen på våra universitet
            och högskolor är i dag externt finansierad. 2001 kom över 65 %
            av resurserna från andra källor än direkta statsanslag. Det är
            naturligtvis på vissa sätt ett styrkebevis att området klarar
            av att konkurrera om forskningsmedel men samtidigt kan det som
            är en styrka på lång sikt bli en svaghet. Man kan konstatera flera
            problem som ofta uppkommer när graden av extern finansiering blir
            hög. De externa medlen styr också användningen av de interna.
            Finansieringen blir kortsiktig och ryckig, den finansiella oron
            ökar och en stor andel av seniora forskares tid går åt till att
            söka och administrera externa medel.
          </p>
          <p xml:id="i-M8rkaJrDhVPxvWb5aqXcbC">
            Vid en hög andel externa medel kommer dessa ofta att i stor utsträckning
            dominera också användningen av de interna medlen. Skälen är att
            det ofta finns en underfinansiering i de externa medlen. Medlen
            täcker till exempel doktorandlöner men inte kostnader för handledare,
            utrustning, materialinvesteringar eller andra övergripande utgifter.
            Det är också ofta så att hela doktorandtiden inte täcks av de
            anslag som erhållits externt utan delar måste täckas upp av fakultetsmedel.
            Detta gör att nästan inga projekt startas om de inte har extern
            finansiering, vilket på sikt kan vara farligt för kreativitet
            och nyskapande.
          </p>
          <p xml:id="i-Uk2PCv5c6Wk7P7LwcaxXif">
            Externa medel har en tendens att följa forskningspolitiska trender.
            Det betyder att områden som inte följer trenden riskerar betydligt
            minskad försörjning. De senaste åren har det till exempel funnits
            ett starkt fokus kring IT, bioteknik och numera också nanoteknologi.
            Detta gör att andra för samhället viktiga områden inom det tekniska
            forskningsområdet får stå tillbaka. För tillfället känner jag
            en stark oro för finansieringen av de tyngre mer processinriktade
            forskningsområdena som kemisk apparatteknik, reglerteknik, processtyrning,
            logistik med flera. Dessa är områden som är viktiga om Sverige
            inte bara ska vara en del av den tidiga utvecklingskedjan utan
            också kunna vara starkt på högteknologisk produktion.
          </p>
          <p xml:id="i-KTWiKi5SreUFnyQ7kqEm8Y">
            Det finns en tendens i dag att se Sverige som ett land som framför
            allt ska producera forskning och utveckling och sedan överlåta
            till andra länder att producera de varor som forskning och utveckling
            genererar. Detta är inte en helt oproblematisk utveckling. Om
            man inte är mycket skicklig på att sälja sitt know-how, kan risken
            bli att man blir kunskapens råvaruproducent. Det vill säga att
            man tar fram kunskap och säljer den ganska billigt i stället för
            att förädla den vidare till mer lönsamma produkter. Det finns
            all anledning att värna om Sveriges förmåga att bedriva högkvalificerad
            produktion och i detta ligger också att stödja forskning inom
            de produktionsnära områdena.
          </p>
          <p xml:id="i-ShpmWgohS5wuha7Rechop8">
            Det är väl omvittnat att många seniora forskare känner en stark
            ekonomisk stress. Ansvaret för att inte bara dra in pengar till
            den egna lönen utan externa medel till doktorander och annan personal,
            känns ibland övermäktigt. Mycket tyder också på att den ökade
            graden av extern finansiering påverkar forskarnas strategier.
            Li Bennich-Björkman konstaterar i Högskoleverkets rapport Överlever
            den akademiska friheten? En intervjustudie av svenska forskares
            villkor i universitetens brytningstid att "Det är påfallande att
            strategiska överväganden, planering och funderingar kring anslag
            upptar mycket av forskarnas tankekraft och energi. @ @ @ Från
            samtliga vetenskapsområden framhåller man att systemet genererar
            konformism och likriktning, tvärtemot de värden som officiellt
            hyllas i forskningssammanhang som originalitet, självständighet
            och oberoende. Signaler om vad som finansiärerna betraktar som
            väsentligt skapar flockbeteende och modetrender."
          </p>
          <p xml:id="i-95ctvBcekA1LQYU45cMEsU">
            Det är viktigt att finna vägar som styrker den fria och nyfikenhetsbaserade
            forskningen inom alla områden @ inte minst det tekniska området.
            Forskningsfinansieringen kan inte vara utformad på ett sätt som
            motverkar detta.
          </p>
          <p xml:id="i-4xZzmVPYbJdLhpCzf3qjgD">
            Med anledning av dessa neddykningar i effekterna av en hög andel
            externfinansiering vill jag fråga forskningsministern följande:
          </p>
          <p xml:id="i-Gfz5J7hKzfMEv2N3YfkNU1">
            På vilket sätt kommer ministern att stärka möjligheten att starta
            projekt inom det tekniska området utan extern finansiering?
          </p>
          <p xml:id="i-CHUTaTPYSTQd57fLGx7p1k">
            På vilket sätt kommer ministern att stödja forskning inom process-
            och produktionsteknik?
          </p>
          <p xml:id="i-SAo85RSwz1KTf7obW5W59G">
            På vilket sätt kommer ministern att göra Sverige bättre på att
            förädla den kunskapsproduktion som sker i Sverige, både inom högskola
            och industri, till produktion av varor och tjänster?
          </p>
          <p xml:id="i-8KUHA9Y6gvxXMggRYZvNfy">
            På vilket sätt kommer ministern att förändra villkoren för forskare
            så att den ekonomiska stressen inte går ut över kreativitet och
            nytänkande?
          </p>
        </div>
      </div>
    </body>
  </text>
</TEI>
