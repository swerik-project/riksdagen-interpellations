<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0004">
  <teiHeader>
    <fileDesc>
      <titleStmt>
        <title>fallet Dawit Isaak</title>
        <author>Wigström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fallet Dawit Isaak till utrikesminister Laila Freivalds om fallet Dawit Isaak</title>
          <idno type="rdwebb">GS104</idno>
          <ref type="dokument_url_text">http://data.riksdagen.se/dokument/GS104/text</ref>
          <ref type="dokument_url_html">http://data.riksdagen.se/dokument/GS104</ref>
          <ref type="dokumentstatus_url_xml">http://data.riksdagen.se/dokumentstatus/GS104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <persName>Cecilia Wigström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6nPi1WscwxegEYTETn1Csg" corresp="i-QhURWkawnPDBf443faKewj">
          <date when="2004-09-15"/>
        </correspAction>
        <correspAction type="received" xml:id="i-EVQJybi2g5HUgUP519wHVw">
          <date when="2004-09-15"/>
        </correspAction>
        <correspAction type="answered" xml:id="i-LV85yqBQCcRXbrDNNnetPU">
          <date when="2004-10-22"/>
        </correspAction>
        <correspAction type="received" xml:id="i-RS9XDhyWpEYwGGseoSvRqj" corresp="i-4CwyNH4xXJhZj5wdBAzmSY">
          <date when="2004-09-15"/>
        </correspAction>
        <correspAction type="answered" xml:id="i-VxKvbopdgKzGsXV8iafdM2" corresp="i-4CwyNH4xXJhZj5wdBAzmSY">
          <date when="2004-10-22"/>
        </correspAction>
        <correspContext corresp="i-VxKvbopdgKzGsXV8iafdM2">
          <ref type="record" target="prot-200405--019">Riksdagens protokoll 2004/05:19 Fredagen den 22 oktober</ref>
          <ref type="recordSection" target="unsetDivId">2 § Svar på interpellation 2004/05:4 om fallet Dawit Isaak</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PoE8jbCUjtdSDDhmqSDMWB">
            Interpellation 2004/05:4 av Cecilia Wigström (fp) till utrikesminister
            Laila Freivalds om fallet Dawit Isaak
          </p>
        </div>
        <div type="ipqSubmissionInfo">
          <p xml:id="i-L43PhCn1hsVX3x1nbbgLgr">
            den 15 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PF4Vbabw2qBEoEL7nyhbB2">
            Eritrea blev självständigt från Etiopien 1993 och befrielseledaren
            Isayas Afewerki blev president. I september 2001 slog Afewerki
            in på en ytterst repressiv väg. Presidenten fängslade elva parlamentariker
            som var medlemmar i det enda partiet och som kritiserat honom
            för auktoritärt styre. Den fria pressen stängdes och elva journalister
            som kritiserat bristen på demokrati fängslades - bland dem den
            eritreanska och svenska medborgaren Dawit Isaak. Dawit Isaak var
            delägare till tidningen Setit där han också jobbade. Arresteringsvågen
            började den 18 september och Dawit Isaak fängslades den 23 september.
          </p>
          <p xml:id="i-8yvVC1TBFzsh8TSZWMJEby">
            Snart är det exakt tre år som Dawit Isaak har suttit fängslad
            utan rättegång i Eritrea. Regimens lakejer säger att Dawit Isaak
            mår bra, men det kan vi inte lita på. Enligt Reportrar utan gränser
            togs Dawit till sjukhus våren 2002, troligen för tortyrskador.
            Enligt Amnesty International är det allvarligt när en person inte
            lämnat några livstecken från sig på mer än ett år. Vi vet inte
            varför den eritreanska regimen inte tillåter besök. Vad vill de
            dölja? Lever Dawit över huvud taget?
          </p>
          <p xml:id="i-N2G9MKj61mT4uMiy8iXDPK">
            Brotten mot de mänskliga rättigheterna i Eritrea är grova och
            omfattande. I en rapport från Amnesty International, You Have
            No Right to Ask, kritiseras de omfattande brotten mot mänskliga
            rättigheter i landet. Rättssystemet är under all kritik och fängelseförhållandena
            fruktansvärda. Cellerna är fuktiga, överfulla och hälsovådliga.
            Fångarna har dålig tillgång till vatten och svälter. Religionsfriheten
            är beskuren, bland annat fängslas kristna och Jehovas vittnen.
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. I våras
            beslutade den afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. De kräver därför att de elva
            politikerna släpps och att de dessutom kompenseras ekonomiskt.
          </p>
          <p xml:id="i-VGcxc6bTpipkeNZoembGAz">
            Att Eritrea hänvisar till att Dawit är eritreansk medborgare
            innebär inte att regeringen får ge upp sina ansträngningar att
            få honom fri. Dawit är svensk medborgare och har samma rätt som
            alla svenska medborgare att få bistånd från Utrikesdepartementet
            då deras mänskliga rättigheter kränks. Den svenska regeringen
            har fått berättigad kritik för bristande engagemang. Vi är flera
            riksdagsledamöter som ställt frågor om Dawit Isaak med magert
            resultat. Ansträngningarna för att få Dawit Isaak frigiven eller
            åtminstone få träffa honom har ökat under det senaste året från
            regeringens sida. Det är bättre sent än aldrig.
          </p>
          <p xml:id="i-XipCvGUfbnym4eGfeWZXzc">
            Men än mer bör göras. Bilateralt bör exempelvis utrikesministern
            åka till Eritrea för att markera den vikt Sverige lägger vid Dawit
            Isaaks fall. Att skicka höga politiska representanter visade ju
            sig bära frukt i Mehmed Ghezalis fall.
          </p>
          <p xml:id="i-THesqLJwateN9EVLjYdGei">
            För EU:s del är det dags att stoppa biståndet till Eritrea. EU
            har i ett biståndsavtal med Eritrea utlovat 88 miljoner euro i
            stöd under åren 2002@2007 till olika strukturprojekt. Det är en
            ansenlig summa. Det mesta av det biståndet går till rehabilitering
            efter kriget och demobilisering, bara 10 % till demokratisering.
            Den 26@27 november 2003 togs beslut om att bekosta ett vägbygge
            för totalt 37 miljoner euro. I avtalet om bistånd finns så kallade
            människorättsklausuler som EU bör använda. Bistånd bör endast
            gå till stater som har en demokratisk reformprocess i gång.
          </p>
          <p xml:id="i-Y8bakFko1q7oW6A7QrgaJY">
            Vilka åtgärder avser utrikesministern att vidta bilateralt och
            genom EU för att Dawit Isaak släpps fri?
          </p>
          <p xml:id="i-CMGQjKM9KwQh9cuXijMNrr">
            Vilka åtgärder avser utrikesministern att vidta för att stoppa
            EU:s biståndsprogram till Eritrea?
          </p>
        </div>
      </div>
    </body>
  </text>
</TEI>
