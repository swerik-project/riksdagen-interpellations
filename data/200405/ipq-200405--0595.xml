<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0595">
  <teiHeader>
    <fileDesc>
      <titleStmt>
        <title>fallet Maarouf</title>
        <author>Ruwaida, Yvonne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fallet Maarouf till justitieminister Thomas Bodström om fallet Maarouf</title>
          <idno type="rdwebb">GS10595</idno>
          <ref type="dokument_url_text">http://data.riksdagen.se/dokument/GS10595/text</ref>
          <ref type="dokument_url_html">http://data.riksdagen.se/dokument/GS10595</ref>
          <ref type="dokumentstatus_url_xml">http://data.riksdagen.se/dokumentstatus/GS10595</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <persName>Yvonne Ruwaida</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PdCkaWFCnBfGBJAeW37efj" corresp="i-C44sMEE9ocAndjedeN9fLp">
          <date when="2005-05-16"/>
        </correspAction>
        <correspAction type="received" xml:id="i-NYnZQkAbWxGN7qaWPXLht2">
          <date when="2005-05-17"/>
        </correspAction>
        <correspAction type="received" xml:id="i-XNJRkZooe1gtVxMk4enFG1" corresp="i-STyFs6Gu3boin31eFp1bNM">
          <date when="2005-05-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FQUCFAAsG6KdTiQXArYJGc">
            Interpellation 2004/05:595 av Yvonne Ruwaida (mp) till justitieminister
            Thomas Bodström om fallet Maarouf
          </p>
        </div>
        <div type="ipqSubmissionInfo">
          <p xml:id="i-T2wmXSjm5nCqkmcdxcTxqn">
            den 16 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FcQpQHprU1ZR8gmE4cTxLP">
            Bakgrund - fallet Maarouf
          </p>
          <p xml:id="i-BvJuc7P2GKwYFxAfK6eBLY">
            Nabil Maarouf fick ett barn Anna 1986, i dag 18 år gammal. Efter
            skilsmässan 1990 fick föräldrarna gemensam vårdnad. Nabil åkte
            till Tunisien 1991. Han hade på den tiden ett uppehållstillstånd
            som skulle förnyas var sjätte månad. I Tunisien satt Nabil i fängelse
            i tio månader och när han efter fängelsevistelsen skulle söka
            visum till Sverige fick han avslag utan att av den svenska ambassaden
            få veta varför. Han sökte ett flertal gånger visum till Sverige.
            År 1993 lyckades Nabil komma till Arlanda och fick där ett skriftligt
            avslag, där det framgick att han inte hade vårdnaden om sitt barn.
          </p>
          <p xml:id="i-VbtkfAK5rBAosZs2Yu3UF2">
            Då sökte Nabil visum igen och informerade svenska ambassaden
            om att hans syfte är att polisanmäla ett falskt intyg, där Nabil
            påstås avsäga sig vårdnaden. Nabil nekades återigen visum. Han
            sökte minst en gång i kvartalet och lyckades sex år efter Arlandavistelsen
            få visum.
          </p>
          <p xml:id="i-BBrygCrRBmbiviSg2Fjbvy">
            Nabil samt de påstådda vittnena till intyget polisanmälde mamman.
            Då var frågan preskriberad. Nabil drev frågan om vårdnaden i domstol.
            Domstolsförhandlingen flyttades fram i tiden, då Nabils visum
            gick ut. När domstolen äntligen tog upp frågan och Nabil kunde
            närvara, tog det mer än ett år.
          </p>
          <p xml:id="i-9NXMTxtGeVWU4YLuCz5skY">
            Domstolen beslöt 2002 att inte pröva yrkandet om vårdnad, då
            domstolen hävdade att Nabil hade vårdnaden. Migrationsverket informerade
            Nabil om att han måste söka uppehållstillstånd från Tunisien,
            så han åkte dit. Väl i Tunisien sökte han uppehållstillstånd,
            men nekades för att han inte hade vårdnaden.
          </p>
          <p xml:id="i-MbvaMpvgttXvDuz6mbedBC">
            JK konstaterar 2005 att domstolen gjorde fel som inte prövade
            yrkandet. När Nabil då söker uppehållstillstånd får han avslag,
            då dottern hunnit fylla 18 år och Nabil då inte anses ha tillräcklig
            anknytning för att kunna få uppehållstillstånd.
          </p>
          <p xml:id="i-L5E9NnJji4mRQHZtyoZcbv">
            Under hela tiden förvägrades Nabil någon som helst kontakt med
            dottern, som 1994 placerades i fosterfamilj.
          </p>
        </div>
        <div type="ipQuestion">
          <p xml:id="i-GMrLzow6A2vm4F1gPcV7W2">
            Såväl Nabil som hans dotter har fallit offer för flera övergrepp.
            <list rend="unordered">
              <item>
                1.Mammans förfalskning av intyg. Det har staten inget ansvar
                för.
              </item>
              <item>
                2.Nabils svårigheter att få visum. Här kan man hävda att staten
                har ett ansvar att underlätta för familjer att kunna mötas. Nabil
                borde ha fått visum för att kunna kolla upp uppgifterna om att
                han inte hade vårdnaden om sin dotter. Det faktum att han inte
                fått visum gjorde att mammans förfalskning av intyget var preskriberat.
                Även om han inte hade vårdnaden, så borde han ha rätt att få visum
                för att ha umgängesrätt med sin dotter. Även detta nekades honom.
                Ambassadens förvägran att ge honom visum har hindrat honom från
                att få tillbaka både vårdnaden och uppehållstillstånd.
              </item>
              <item>
                3.Domstolens vägran att behandla yrkandet. Hade domstolen gjort
                det de borde, så skulle Nabil ha fått uppehållstillstånd, då dottern
                vid den tidpunkten endast var 15 år. Enbart det faktum borde vara
                tillräckligt för att Nabil i dag borde få uppehållstillstånd.
              </item>
            </list>
          </p>
          <p xml:id="i-EyRKEbaRymPMwHtQoFNuM2">
            Nu har Utlänningsnämnden avslagit Nabils förnyade ansökan om
            uppehållstillstånd.
          </p>
          <p xml:id="i-C3JHtrAqv9ani2U1F5hxpu">
            Både svenska ambassadens agerande gällande visum och information,
            samt svenska rättsväsendets av JK konstaterade misstag, samt tidsfördröjning,
            kan inte vara Nabils eller Annas ansvar. Denna rättsskandal måste
            svenska regeringen ta ansvar för. Nabil hade utan tvekan hade
            haft svenskt uppehållstillstånd, samt förmodligen även svenskt
            medborgarskap. Staten har ett ansvar att i efterhand ge Nabil
            de rättigheter han enligt svensk rätt, skulle ha haft.
          </p>
          <p xml:id="i-X3Z6TvhSq9GcE6ydxtfhDe">
            Fråga till justitieminister Bodström:
          </p>
          <p xml:id="i-Ba2DT2NCB8skqWzW1dki8q">
            Hur avser ministern att agera för att se till att människor med
            utländsk bakgrund inte diskrimineras i sin egenskap som förälder
            i sin kontakt med svensk domstol?
          </p>
        </div>
      </div>
    </body>
  </text>
</TEI>
