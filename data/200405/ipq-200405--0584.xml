<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0584">
  <teiHeader>
    <fileDesc>
      <titleStmt>
        <title>förtidspensionering av sjukskrivna</title>
        <author>Brus, Sven (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förtidspensionering av sjukskrivna till statsrådet Hans Karlsson om förtidspensionering av sjukskrivna</title>
          <idno type="rdwebb">GS10584</idno>
          <ref type="dokument_url_text">http://data.riksdagen.se/dokument/GS10584/text</ref>
          <ref type="dokument_url_html">http://data.riksdagen.se/dokument/GS10584</ref>
          <ref type="dokumentstatus_url_xml">http://data.riksdagen.se/dokumentstatus/GS10584</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <persName>Sven Brus</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Bq8cMz1MxbbSNTDh2pDBqt" corresp="i-839FvTzHpvrdX4J7ckfWSt">
          <date when="2005-05-12"/>
        </correspAction>
        <correspAction type="answered" xml:id="i-C7YiD9FUc5sKFyEpX2dBcQ">
          <date when="2005-06-08"/>
        </correspAction>
        <correspAction type="received" xml:id="i-Rab1HxVcg7XJne8BsbK8UY" corresp="i-WMD43YDAt2Efk5C5qFXnaQ">
          <date when="2005-05-12"/>
        </correspAction>
        <correspAction type="answered" xml:id="i-F3iFnXdwakbX33nt7U5iBJ" corresp="i-WMD43YDAt2Efk5C5qFXnaQ">
          <date when="2005-06-08"/>
        </correspAction>
        <correspContext corresp="i-F3iFnXdwakbX33nt7U5iBJ">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">18 § Svar på interpellationerna 2004/05:584 och 589 om förtidspensioneringarna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5jpf8Tzqef8N4sFY8czh2X">
            Interpellation 2004/05:584 av Sven Brus (kd) till statsrådet
            Hans Karlsson om förtidspensionering av sjukskrivna
          </p>
        </div>
        <div type="ipqSubmissionInfo">
          <p xml:id="i-PLV9nFMt88oFrNxCLAM6GT">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DCPU4k2MSqEy9bGZSQyEXd">
            I dag uppbär över en halv miljon personer förtidspension i form
            av sjuk- eller aktivitetsersättning. Det är drygt 30 000 fler
            jämfört med föregående år och hundratusen fler jämfört med 1999.
            Under 2004 gick dessutom 19 % av de nytillkomna sjuk- och aktivitetsersättningarna
            till personer under 40 år. Denna utveckling är mycket oroväckande.
          </p>
          <p xml:id="i-YZtFxtiB4zhYiAsWuJELM">
            Regeringens mål för att minska ohälsan är att frånvaron från
            arbetslivet på grund av sjukskrivning ska halveras fram till 2008.
            Utgångspunkten för målet är utfallet 2002 då antalet nettodagar
            var 94,5 miljoner. Det konkreta målet, efter tillägg för den demografiska
            utvecklingen, är således 56,5 miljoner ersatta nettodagar.
          </p>
          <p xml:id="i-4bC9aQuHi3oEnXcQfb7QyC">
            Parallellt finns det även ett delmål om att antalet nya aktivitets-
            och sjukersättningar ska minska i förhållande till 2002 års siffror.
            I konkreta siffror innebär målet att årsgenomsnittet (2003@2008)
            blir lägre än ca 64 000. Detta mål beskriver dock regeringen själv
            som "något mindre ambitiöst formulerat med tanke på att ett nybeviljande
            om 64 000 personer @ motsvarande nivån år 2002 @ var den högsta
            i modern tid." Man fortsätter sedan: "Eftersom avgången från sjukersättningssystemet
            uppgår till cirka 40 000 personer per år, skulle även ett uppfyllande
            av målet innebära en relativt kraftig ökning av antalet personer
            med sjuk- eller aktivitetsersättning."
          </p>
          <p xml:id="i-4Ryh24VSybdskQdgDTxtBm">
            Från och med den 1 juli 2003 har dessutom en ny regel införts
            av den socialdemokratiska regeringen. Regeln innebär att Försäkringskassan
            senast ett år efter sjukanmälningsdagen ska ha utrett om det finns
            förutsättningar för att tillerkänna den sjukskrivne aktivitets-
            eller sjukersättning i stället för sjukpenning trots att den sjukskrivne
            inte ansökt om ersättningen. Denna "ettårsregel" har således inte
            funnits tidigare. Regeringen menar även att förslaget innebär
            "en utgiftsminskning för staten". Kristdemokraterna har riktat
            stark kritik mot denna ettårsregel eftersom det finns anledning
            att befara att den kan leda till slentrianmässiga förtidspensioneringar,
            för att statistiskt och kostnadsmässigt få ned sjukskrivningstalen.
            Samtidigt har man även undsluppit ansvaret för rehabiliteringsinsatser.
          </p>
          <p xml:id="i-W1gVtMLhvLvbW1yvR3o2es">
            Mot bakgrund av målet om en halvering av sjukdagarna, införandet
            av en automatisk "ettårsregel" samt ett mål som i realiteten endast
            innebär att antalet nya förtidspensioneringar hålls på en rekordhög
            nivå, finns det all anledning att oroa sig för att det skapas
            incitament eller signaler att minska sjukdagarna bland annat genom
            att förtidspensionera fler. Denna oro förstärks av uppgifter som
            förekommit i medierna under den senaste tiden. Till Expressen
            har enskilda handläggare uppgett att vissa försäkringskassor tillämpar
            en övertidsersättning som av handläggarna uppfattas som ett slags
            bonus för att överföra personer från sjukpenning till aktivitets-
            eller sjukersättning. Om dessa uppgifter stämmer är de i högsta
            grad anmärkningsvärda.
          </p>
          <p xml:id="i-8yDFM5XPpWiNpTEgvxmstB">
            För att en person ska förtidspensioneras måste alla rehabiliteringsmöjligheter
            först ha uttömts. Sjuk- och aktivitetsersättning ska endast beviljas
            om arbetsförmågan bedöms förhindra återgång till arbete eller
            till utbildning som kan leda till anställning. I RFV:s undersökning
            bland långtidssjukskrivna framgår det att många anser att de skulle
            kunna arbeta del- eller heltid om de bara fick hjälp. Trots att
            antalet långtidssjukskrivningar har ökat dramatiskt de senaste
            fem åren är antalet personer (sjukskrivna minst 60 dagar) som
            Försäkringskassan funnit vara i behov av rehabilitering i princip
            oförändrad. Endast 8@10 % av dem som varit sjukskrivna mer än
            60 dagar har genomgått en samordnad rehabilitering. Dessutom är
            det bara hälften av de sjukskrivna som vet vem som är deras kontaktperson
            på Försäkringskassan. Kristdemokraterna anser att det är ett systemfel
            när det finns personer som får aktivitets- eller sjukersättning
            utan att samtliga rehabiliteringsinsatser uttömts.
          </p>
          <p xml:id="i-QYnyRPZMenjbYSp5dc8vnF">
            Det finns många frågor som bör besvaras för att inte tilltron
            till systemet med sjuk- och aktivitetsersättningar ska undermineras.
            Har samtliga rehabiliteringsinsatser varit uttömda? Har de som
            förtidspensionerats varit permanent arbetsoförmögna? Får försäkringskassornas
            handläggare bonus för att förtidspensionera personer eller kan
            de uppfattas som sådana? Varför har målet om antalet nya förtidspensioneringar
            lagts på en rekordhög nivå?
          </p>
          <p xml:id="i-LKJuuJZGPZG6uTbnuUa5NN">
            Vilka åtgärder avser statsrådet att vidta för att säkerställa
            tilltron till systemet med sjuk- och aktivitetsersättning?
          </p>
        </div>
      </div>
    </body>
  </text>
</TEI>
