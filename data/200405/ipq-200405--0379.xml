<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0379">
  <teiHeader>
    <fileDesc>
      <titleStmt>
        <title>flytten av Riksantikvarieämbetet</title>
        <author>Tjernberg, Gunilla (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>flytten av Riksantikvarieämbetet till utbildnings- och kulturminister Leif Pagrotsky om flytten av Riksantikvarieämbetet</title>
          <idno type="rdwebb">GS10379</idno>
          <ref type="dokument_url_text">http://data.riksdagen.se/dokument/GS10379/text</ref>
          <ref type="dokument_url_html">http://data.riksdagen.se/dokument/GS10379</ref>
          <ref type="dokumentstatus_url_xml">http://data.riksdagen.se/dokumentstatus/GS10379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <persName>Gunilla Tjernberg</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-E3igTSwQvnKcTPwPdHqmAk" corresp="i-4htYS85JpBwxyYZ32aVtBc">
          <date when="2005-02-15"/>
        </correspAction>
        <correspAction type="received" xml:id="i-3x8vBM925NdZvccmnMbb7m" corresp="i-V19ff9MeDZhTGpv5xEprbu">
          <date when="2005-02-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ks1XtdNChco6bpvfNrKe3V">
            Interpellation 2004/05:379 av Gunilla Tjernberg (kd) till utbildnings-
            och kulturminister Leif Pagrotsky om flytten av Riksantikvarieämbetet
          </p>
        </div>
        <div type="ipqSubmissionInfo">
          <p xml:id="i-VJjxmyyyRZ2Mcv377F8zWy">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2eT3WhPhF6ECWU48YGKFP4">
            I slutet av januari 2005 lämnade utredare Jan Bergqvist sin rapport,
            Omlokalisering av statlig verksamhet (N 2004:15) till statsrådet
            Ulrica Messing. Utredningen, som begärts av regeringen, är en
            direkt följd av Socialdemokraternas och stödpartiernas försvarsbeslut
            från december 2004. Som ett plåster på såren för de förlorade
            regementena snabbutreds nu möjligheten att flytta hela eller delar
            av andra statliga myndigheter till de drabbade orterna.
          </p>
          <p xml:id="i-8NuN4PQvFh2MEHP2RLEHJf">
            Rapporten har blivit starkt kritiserad av de berörda myndigheterna,
            men också av andra intressenter och av enskilda personer. Bland
            annat har Statskontoret i sitt remissvar starkt kritiserat de
            stora bristerna i Bergqvists rapport. Statskontoret konstaterar
            bland annat att de långsiktiga effekterna som lyfts fram är av
            "rent spekulativ karaktär".
          </p>
          <p xml:id="i-VsSj5oSbSx1PZCvXwQDGcf">
            I rapporten föreslås bland annat att Riksantikvarieämbetet (RAÄ)
            ska flytta till Gotland. Det skulle innebära ett mycket svårt
            slag mot kulturmiljövården och kulturarvsarbetet i hela landet.
            Av de 260 tjänster som föreslås flyttas från Stockholm till Gotland
            är en stor andel experter, ofta med dubbla kompetenser och examina.
            Det är specialister vars kompetens är mycket svår att ersätta
            och som går förlorad om de inte vill eller kan flytta med till
            Gotland. Dessa människor kommer också att få mycket svårt att
            hitta några andra jobb inom sitt kompetensområde och kommer därför
            i stor utsträckning att gå ut i arbetslöshet. Anmärkningsvärt
            är också att de tjänster som kommer att erbjudas på RAÄ, till
            följd av de höga kompetenskraven, i mycket liten utsträckning
            kommer att ge nya jobb till de som förlorar sina arbeten vid nedläggningen
            av regementet. Kompetens inom RAÄ:s verksamhetsområden finns på
            Gotland, men inte med den specialistkompetens som faktiskt krävs.
            En flytt kommer därför enbart att innebära att ytterligare människor
            drabbas utan att problemen på Gotland löses.
          </p>
          <p xml:id="i-RaCVanNWe4ykxPQsuVjNUF">
            Lokaliseringsutredningen lämnar arkivet och biblioteket därhän
            i förslaget om flytt av RAÄ, men man nämner samtidigt att det
            finns stora möjligheter till lagring på Gotland. Detta uttalande
            visar på en skrämmande okunnighet hos utredaren. Biblioteket och
            arkivet ska inte "lagras", det behöver finnas i lokaler som gör
            samlingarna tillgängliga för forskare och personal inom museer
            och myndigheter.
          </p>
          <p xml:id="i-L7MZYTUA1YUybrryMx1Rgs">
            Ytterligare ett anmärkningsvärt faktum är att en stor del av
            samlingarna i det arkiv och bibliotek som RAÄ förvaltar och som
            myndigheten utnyttjar i sitt dagliga arbete, inte ägs av staten
            utan av Vitterhetsakademien. En flytt av detta för myndigheten
            nödvändiga forskningsbibliotek är alltså troligtvis inte möjlig.
            Detta faktum tas inte upp i utredningen, vilket är obegripligt.
          </p>
          <p xml:id="i-JgitjCiSaNLnc8Q2yUEMq1">
            Detta är några av skälen till varför jag anser att det inte är
            lämpligt eller ens möjligt att flytta Riksantikvarieämbetet till
            Gotland och jag vill därför fråga statsrådet:
          </p>
          <p xml:id="i-SsFBgQnhC69MPeaW1KnRNV">
            På vilket sätt avser statsrådet att garantera att arbetet med
            det svenska kulturarvet och kulturmiljövården inte blir lidande
            vid en flytt av Riksantikvarieämbetet till Gotland?
          </p>
          <p xml:id="i-HBdYBprt1vpkGKJAxp1EXi">
            Vad avser statsrådet att vidta för åtgärder för att Riksantikvarieämbetets
            forskningsbibliotek och arkiv finns tillgängligt såväl för forskarsamhället
            som för Riksantikvarieämbetet vid en flytt till Gotland?
          </p>
        </div>
      </div>
    </body>
  </text>
</TEI>
