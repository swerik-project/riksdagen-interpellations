<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0409">
  <teiHeader>
    <fileDesc>
      <titleStmt>
        <title>skatterna och välfärden</title>
        <author>Odell, Mats (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skatterna och välfärden till finansminister Pär Nuder om skatterna och välfärden</title>
          <idno type="rdwebb">GS10409</idno>
          <ref type="dokument_url_text">http://data.riksdagen.se/dokument/GS10409/text</ref>
          <ref type="dokument_url_html">http://data.riksdagen.se/dokument/GS10409</ref>
          <ref type="dokumentstatus_url_xml">http://data.riksdagen.se/dokumentstatus/GS10409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Mats Odell</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DUGq2KQXxa6mRA1dSmHPKu" corresp="i-QrnhMBZLsGdbeBasmoTLpZ">
          <date when="2005-02-21"/>
        </correspAction>
        <correspAction type="answered" xml:id="i-HKveBbnxPDDeWqj1ZgDjrj">
          <date when="2005-03-01"/>
        </correspAction>
        <correspAction type="received" xml:id="i-ALfiJ1vk6nMExHN1eVQb72" corresp="i-HNvivTxAPySuVXe8X3z3LJ">
          <date when="2005-02-25"/>
        </correspAction>
        <correspAction type="answered" xml:id="i-RijEcYPE7Pz2Jrbk9pF4oo" corresp="i-HNvivTxAPySuVXe8X3z3LJ">
          <date when="2005-03-01"/>
        </correspAction>
        <correspContext corresp="i-RijEcYPE7Pz2Jrbk9pF4oo">
          <ref type="record" target="prot-200405--082">Riksdagens protokoll 2004/05:82 Tisdagen den 1 mars</ref>
          <ref type="recordSection" target="unsetDivId">6 § Svar på interpellationerna 2004/05:397, 405 och 409 om skatterna och välfärden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F5kVMpdvToKE569p8GkQ6o">
            Interpellation 2004/05:409 av Mats Odell (kd) till finansminister
            Pär Nuder om skatterna och välfärden
          </p>
        </div>
        <div type="ipqSubmissionInfo">
          <p xml:id="i-LtGV5BZd8RjFHRwP71pWQc">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VDxitZtBLNG1kHHHqk8Enp">
            Söndagen den 13 februari deltog Pär Nuder i Sveriges Televisions
            program Agenda. Det gjorde han med anledning av att han och några
            av hans regeringskolleger nu börjat tala om skattehöjningar. Det
            har presenterats alternativa teorier om varför frågan lyfts just
            nu men jag lämnar här politiska spekulationer om hur Socialdemokraterna
            ska återta väljare från Vänsterpartiet därhän. Riksdagen måste
            utgå från att offentliga uttalanden av landets finansminister
            och statsminister återspeglar en genuin avsikt att faktiskt höja
            skatterna.
          </p>
          <p xml:id="i-PcabeWQJ67EfaKZV5oCKzj">
            I Agenda försvarade Pär Nuder envist sitt skattehöjarresonemang
            med att välfärden i framtiden kommer att kräva högre skatter.
            I detta ligger uppfattningen att det skattesystem vi nu har inte
            är robust och långsiktigt hållbart.
          </p>
          <p xml:id="i-8CqVwU32fw1WN1MkhwxDfn">
            Men för bara två månader sedan ansåg finansminister Pär Nuder
            i en interpellationsdebatt med min partikollega Per Landgren att
            skattesystemet var just robust, hållbart och legitimt. Åtminstone
            kunde det "uppfattas" så. I riksdagens protokoll har Pär Nuder
            åsikter dokumenterade från december 2004 som starkt kontrasterar
            mot de åsikter han nu torgför. Det är betänkligt att finansministerns
            åsikter är så lättflyktiga. Vilka kast i läran väntar härnäst?
          </p>
          <p xml:id="i-H3cSy64uG7SV7yu2SSkeQM">
            Interpellationsdebatt den 14 december 2004:
          </p>
          <p xml:id="i-C9hUW99qEFaVZECKK6z2Zj">
            "Självklart har skattesystemet brister, och systemet kan på olika
            sätt göras bättre, men sett i ett större perspektiv är det min
            bestämda uppfattning att regelverket kan uppfattas som just robust,
            hållfast och legitimt. Någon genomlysning av skattesystemet av
            det slag som Per Landgren efterlyser är just nu inte aktuell."
          </p>
          <p xml:id="i-Qv2M7yx1jh7zYEuNDNMSx3">
            I samma tv-program lät man Pär Nuders teorier om skattehöjningar
            analyseras av inte mindre än 15 av Sveriges mest namnkunniga ekonomer.
            En förkrossande majoritet av dessa dömde ut Nuders resonemang.
            Frågan uppstår om Pär Nuder tar några som helst intryck av en
            så tydligt formulerad kritik. Den är berättigad inte minst med
            tanke på att flera av kritikerna är gamla kämpar i socialdemokratin.
            Vilken grund har Pär Nuder för sin starkt kritiserade uppfattning
            att ytterligare höjda skattesatser skulle leda till sammantaget
            högre skatteinkomster i en så globaliserad ekonomi som Sveriges?
            Är kanske den nationalekonomiska expertisen ondsikt och vill Sverige
            illa?
          </p>
          <p xml:id="i-VQxRim8aqqzVYqZC2X7fev">
            Kritiken mot Nuders förslag kan något förenklat beskrivas att
            en skattehöjning skulle ge sådana beteendeeffekter att den i slutändan
            mycket väl skulle kunna motverka sitt syfte. Genom att göra arbete
            dyrare relativt fritid kommer fler att ägna mer av sin tid till
            att inte arbeta. Arbete lönar sig ju mindre. Vilka analyser ligger
            bakom de skatteteorier som hittills bara fått godkänt av Pär Nuder
            och Göran Persson?
          </p>
          <p xml:id="i-JJmqSb669cVkAu6FJSMkHp">
            Den kanske mest svidande kritiken framfördes av professor Assar
            Lindbeck. Han ansåg att om Sverige med sitt nuvarande skattetryck,
            som ju är världshögst, skulle behöva höja skatterna för att trygga
            den offentliga välfärden, så kan det bara innebära att Sverige
            är väldigt illa skött.
          </p>
          <p xml:id="i-QBDJJTCXjG52jdg3GpKTuK">
            Vid sidan om de mer dogmatiska socialistiska teorierna om välfärd
            finns det bland annat kristdemokratiska tankar om att välfärd
            inte bara utgörs av den offentliga sektorns tjänster. Enskilda
            människors och hushålls möjligheter att förverkliga sina planer
            är i allra högsta grad en betydande del av välfärdsbegreppet.
            Högre skatter är med andra ord inte alltid lika med högre välfärd.
          </p>
          <p xml:id="i-2oEX6B4dvftndnru4cgUTa">
            Hade debatten om skattehöjningar förts i USA, Schweiz eller Japan
            hade det på ett helt annat sätt varit förståeligt att resonera
            som Pär Nuder gör. Skattetrycket i dessa länder är mycket lågt
            jämfört med det i Sverige.
          </p>
          <p xml:id="i-Cee8bbVCTVDPj2Xh9BSuoW">
            Pär Nuder vill höja skatterna i Sverige som har det högsta skattetrycket
            i världen. Sverige ska gå från att vara extremt till att bli ännu
            mer extremt. Detta är ett högriskprojekt med den svenska välfärden
            som insats.
          </p>
          <p xml:id="i-QcPkRBUTtP5DQbVa9CDkp2">
            Dessutom är den svenska offentliga sektorns kvaliteter diskutabla
            sett till den mycket höga kostnad som skattebetalarna drabbas
            av. Vilken ytterligare välfärd levereras för den sist levererade
            skattekronan? Blir det den välfärd hushållen efterfrågar?
          </p>
          <p xml:id="i-P8ib8ZpCMqetJk4UG9RLa3">
            Vore det inte bättre att Pär Nuder började ta tag i de skenande
            kostnaderna för arbetslösheten, utanförskapet och ohälsan. För
            den dryga miljon medborgare i arbetsför ålder som inte går till
            arbetet i dag satsar staten ca 500 000 000 kr (500 miljoner kronor)
            varje dygn. Med Pär Nuders skattehöjarpolitik är risken överhängande
            att ännu fler slås ut från arbetsmarknaden och måste försörjas
            till ännu högre kostnader för skattebetalarna.
          </p>
          <p xml:id="i-KqFPcNvKHsTjy56cjWVf5J">
            Jag vill med anledning av ovanstående ställa följande frågor
            till finansministern:
          </p>
          <p xml:id="i-5tkokAtW3PxSHCh2o4aiwF">
            Avser finansministern att först försöka finna vägar att sänka
            svenska statens utgifter för arbetslöshet och ohälsa, innan han
            föreslår för riksdagen att höja skatterna?
          </p>
          <p xml:id="i-6APF6giwPUxpUKbQNc1MZ7">
            Avser finansministern att söka andra vägar för att trygga svensk
            offentlig välfärd än enbart genom skattehöjningar?
          </p>
          <p xml:id="i-SLerhTRKJwJKmuxUahPT1J">
            Avser finansministern att innan han föreslår skattehöjningar
            i Sveriges riksdag lyssna till den nationalekonomiska expertisen
            vi trots allt har i Sverige och först ta reda på vad vetenskapliga
            rön ändå säger om skatternas betydelse för människors vilja att
            arbeta och samhällsekonomins utveckling?
          </p>
        </div>
      </div>
    </body>
  </text>
</TEI>
