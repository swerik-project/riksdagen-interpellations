<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0080">
  <teiHeader>
    <fileDesc>
      <titleStmt>
        <title>ombildning av kommunalt ägda hyresrätter till bostadsrätter</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ombildning av kommunalt ägda hyresrätter till bostadsrätter till statsrådet Lars-Erik Lövdén om ombildning av kommunalt ägda hyresrätter till bostadsrätter</title>
          <idno type="rdwebb">GS1080</idno>
          <ref type="dokument_url_text">http://data.riksdagen.se/dokument/GS1080/text</ref>
          <ref type="dokument_url_html">http://data.riksdagen.se/dokument/GS1080</ref>
          <ref type="dokumentstatus_url_xml">http://data.riksdagen.se/dokumentstatus/GS1080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XPX6JW2EMvhHjWN994t6RJ" corresp="i-D6V9ti7ETxin1WbJjDaShE">
          <date when="2004-10-27"/>
        </correspAction>
        <correspAction type="answered" xml:id="i-EXCgHVK7LDBmyaFW3Niwrm">
          <date when="2004-11-15"/>
        </correspAction>
        <correspAction type="received" xml:id="i-W4mKMUCLvprXpcQ7KdTVRT" corresp="i-6qjD2tsSCtsrmXQjy7mtCJ">
          <date when="2004-10-27"/>
        </correspAction>
        <correspAction type="answered" xml:id="i-LFTwxZm8WUv7wkFHwVDqPT" corresp="i-GFJcxAB9fyzG2VN1HakscJ">
          <date when="2004-11-15"/>
        </correspAction>
        <correspContext corresp="i-LFTwxZm8WUv7wkFHwVDqPT">
          <ref type="record" target="prot-200405--029">Riksdagens protokoll 2004/05:29 Måndagen den 15 november</ref>
          <ref type="recordSection" target="unsetDivId">4 § Svar på interpellation 2004/05:80 om ombildning av kommunalt ägda hyresrätter till bostadsrätter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SbEXHtBxESbhzNuezNxjx9">
            Interpellation 2004/05:80 av Nina Lundström (fp) till statsrådet
            Lars-Erik Lövdén om ombildning av kommunalt ägda hyresrätter till
            bostadsrätter
          </p>
        </div>
        <div type="ipqSubmissionInfo">
          <p xml:id="i-RrkqW37gXm7hTtgbZUECLt">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AScyGxzUBoeNJhnmHp7jR6">
            Lagen om allmännyttiga bostadsföretag (2002:102) tillkom för
            att försvåra ombildning av kommunalt ägda hyresrätter till bostadsrätter/äganderätt.
            Detta ska enligt lagen åstadkommas genom att ombildning bara får
            ske om det efter ombildningen finns kvar en sådan mängd lägenheter
            i kommunal ägo att hyrorna för dessa lägenheter kan få ett reellt
            genomslag i bruksvärdessystemet. Detta kräver i sin tur, enligt
            förarbetena till lagen, att det efter ombildningen måste finnas
            kvar ett inte obetydligt antal lägenheter i kommunala bostadsföretag.
            Det är i dag länsstyrelsen som prövar om ett kommunalt bostadsföretag
            ska få överlåta fastigheter till de boende. Boverket är sista
            instans.
          </p>
          <p xml:id="i-HLx6hV1e7uUoJ3j6a2oxj4">
            Ombildning förekommer också i andra typer av boende än i flerbostadshus
            och exempel på lagens konsekvenser finns i Stockholms län vad
            gäller ombildning av hyresradhus. Ett aktuellt fall i Stockholms
            län är östra Skogås i Huddinge kommun.
          </p>
          <p xml:id="i-8JagyqC9d6DsnMhuG7oTp2">
            Lagen om allmännyttiga bostadsföretag har medfört att planerade
            försäljningar har stoppats. Kontrakt finns skrivna mellan bostadsföretaget
            och de boende om försäljning. Trots detta har länsstyrelsen avslagit
            ytterligare överlåtelser till de boende. Detta har medfört att
            området i östra Skogås i dag har en blandning av boende som fått
            köpa sitt radhus och de som vill köpa men inte får på grund av
            länsstyrelsens beslut. Situationen är mycket otillfredsställande
            för både de boende och bostadsföretaget.
          </p>
          <p xml:id="i-6GeU8UGQFp42FX7igsYeWc">
            Lagen om allmännyttiga bostadsföretag leder till orimliga konsekvenser
            och lagen i sig är grunden till den uppkomna situationen. Men
            med anledning av de mycket speciella förutsättningar som råder
            i östra Skogås är det även rimligt att ställa frågan om ärendet
            faller under undantag från kravet på tillstånd enligt 2 kap. 8
            § lagen (2002:102). En revidering av lagen om allmännyttiga bostadsföretag
            drar ut på tiden. Regeringen har möjlighet att meddela dispens
            från tillståndskravet. Statsrådet Lars-Erik Lövdén uttalade följande
            om regeringens ambition i mars 2004:
          </p>
          <p xml:id="i-K81uyrRigiTokGGJ243bYD">
            "Om bostadsföretaget ansöker om undantag från kravet på tillstånd
            till överlåtelse kommer givetvis regeringen att överväga om det
            föreligger sådana synnerliga skäl som krävs för ett undantag från
            tillståndsprövning."
          </p>
          <p xml:id="i-2bgjDa3B1Py25aXZ2ogD46">
            Redan i december 2003 kom en dispensansökan till regeringen.
            Denna ansökan har upprepats, nu senast i början av februari. Fortfarande
            finns inget beslut i ärendet och det är viktigt att belysa vad
            som är rimligt vad gäller handläggningstider.
          </p>
          <p xml:id="i-PFifnKradL8tgKcZkhEheF">
            Lagen om allmännyttiga bostadsföretag (2002:102) har lett till
            en ohållbar situation för de boende, det allmännyttiga bostadsföretaget
            och för kommunen som ägare. Lagen motverkar effektiv fastighetsförvaltning
            och förhindrar boende från att förvalta bostäderna själva. Fallet
            östra Skogås visar att lagen slår fel mot både boende, fastighetsägare
            och kommunalt samförstånd. Regeringen har möjlighet att meddela
            undantag från kravet på tillstånd till överlåtelse men inget beslut
            har fattats trots ansökan.
          </p>
        </div>
        <div type="ipQuestion">
          <p xml:id="i-SeyU771S4Es6ckCsin57NU">
            Med anledning av detta vill jag fråga statsrådet Lars-Erik Lövdén
            följande:
            <list rend="unordered">
              <item>
                1.Vilka åtgärder avser statsrådet att vidta för att minska handläggningstiden
                för ärenden som regeringen har att avgöra?
              </item>
              <item>
                2.När avser enligt statsrådets bedömning regeringen fatta beslut
                avseende dispensansökan gällande hyresradhus i östra Skogås, Huddinge?
              </item>
              <item>
                3.Vilka åtgärder avser statsrådet att vidta för att minska de
                orimliga konsekvenser som lagen om allmännyttiga bostadsföretag
                (2002:102) medför?
              </item>
            </list>
          </p>
        </div>
      </div>
    </body>
  </text>
</TEI>
