<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0115">
  <teiHeader>
    <fileDesc>
      <titleStmt>
        <title>nytt mål för statsfinanserna</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nytt mål för statsfinanserna till finansminister Pär Nuder om nytt mål för statsfinanserna</title>
          <idno type="rdwebb">GS10115</idno>
          <ref type="dokument_url_text">http://data.riksdagen.se/dokument/GS10115/text</ref>
          <ref type="dokument_url_html">http://data.riksdagen.se/dokument/GS10115</ref>
          <ref type="dokumentstatus_url_xml">http://data.riksdagen.se/dokumentstatus/GS10115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-1645QWyHBcgQoWb1kHeL6b" corresp="i-6kLJbGLpwB9hYxDrVrkcqF">
          <date when="2004-11-02"/>
        </correspAction>
        <correspAction type="received" xml:id="i-PysQknSp21qprBNsrwZCAy" corresp="i-HNvivTxAPySuVXe8X3z3LJ">
          <date when="2004-11-08"/>
        </correspAction>
        <correspAction type="answered" xml:id="i-V3aPpdS6HpRByoLWWnCyfj" corresp="i-HNvivTxAPySuVXe8X3z3LJ">
          <date when="2004-11-15"/>
        </correspAction>
        <correspContext corresp="i-V3aPpdS6HpRByoLWWnCyfj">
          <ref type="record" target="prot-200405--029">Riksdagens protokoll 2004/05:29 Måndagen den 15 november</ref>
          <ref type="recordSection" target="unsetDivId">10 § Svar på interpellation 2004/05:115 om nytt mål för statsfinanserna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M3CbUkKqWd3vPyJ8npAMam">
            Interpellation 2004/05:115 av Karin Pilsäter (fp) till finansminister
            Pär Nuder om nytt mål för statsfinanserna
          </p>
        </div>
        <div type="ipqSubmissionInfo">
          <p xml:id="i-XHrY4jsZwKQj9Zqt7zbFFE">
            den 2 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W9J1W9s2UpEUs39rsrGGYa">
            I mitten av 90-talet infördes den nuvarande budgetordningen.
            Regeringen satte då två mål för statsfinanserna: att hålla statens
            utgifter under i förväg satta tak för utgifterna och att ha ett
            överskott i hela den offentliga sektorn, det vill säga staten,
            kommunerna och pensionssystemet. Överskottet skulle uppgå till
            2 % av BNP i genomsnitt över en konjunkturcykel.
          </p>
          <p xml:id="i-XgkjfcHQndnGvv9wqb3jMK">
            Statens utgifter har under ett antal år påtagligt överskridit
            utgiftstaken. Ett stort antal tekniska ändringar och omdefinitioner
            av utgifter till minskade inkomster har i praktiken inneburit
            brott mot budgetlagen. Formellt har dock regeringen kunnat hävda
            att utgiftstaken respekterats, genom att utgifter kallas minskade
            inkomster, genom nettoredovisningar. Nu hålls de inte ens formellt,
            eftersom utgiftstaket justerats upp för i år för att täcka nya
            utgifter.
          </p>
          <p xml:id="i-WrjRbYKrqNQfYCDwfNbG3i">
            Överskottsmålet kunde nås under några få år vid millenieskiftet
            genom att konjunkturuppgången kraftigt höjde företagens vinster,
            vilket gav inkomster till statskassan. Som under tidigare konjunkturtoppar
            förbättrades de offentliga finanserna.
          </p>
          <p xml:id="i-9pLrpT6CM8cP2CUsUiNxnH">
            Men detta var ett tydligt konjunkturfenomen. Sedan dess har målet
            om 2 % i överskott inte uppnåtts och kommer inte heller att uppnås
            under de kommande åren enligt regeringens prognoser i budgeten.
          </p>
          <p xml:id="i-VASNJt6iAp4Rgtcxu5SoHg">
            Tabell 1. Den offentliga sektorns finansiella sparande 2000@2007
          </p>
          <p xml:id="i-QvXFAkeXGZtTGu34TCVm2N">
            Procent av BNP
          </p>
          <p xml:id="i-ShbfgVpEtSMnmufozDsRKx">
            2000 2001 2002 2003 2004 2005 2006 2007
          </p>
          <p xml:id="i-5r3vSw7wzereW4G5x1bmrJ">
            Finansiellt sparande
          </p>
          <p xml:id="i-VGmD8enXyECNkD2bQ93QLw">
            5,1 2,9 -0,3 0,5 0,7 0,6 0,4 0,9
          </p>
          <p xml:id="i-XfMJy1StcfXCHnKHV8Kump">
            Källa: Budgetpropositionen
          </p>
          <p xml:id="i-TqtP2W2T3TPKJGDTfKCVuX">
            Regeringen får bara ihop 2 % i genomsnitt genom att definiera
            konjunkturcykeln så att den omfattar åren 2000 och 2001 då stora
            överskott nåddes genom företagsvinster och extra överföringar
            från Riksbanken. Men åren 2000 och 2001 kan inte för evigt ingå
            i definitionen av den pågående konjunkturcykeln. (Av en bilaga
            till budgetpropositionen framgår att regeringen tydligen räknar
            en konjunkturcykel som åtta år med två toppar! bil. 2, s. 62)
          </p>
          <p xml:id="i-HHVdujVDqYGVfme76D49bC">
            Det skulle krävas överskott om 4 % per år under resten av den
            nuvarande konjunkturcykeln för att nå regeringens mål om 2 % i
            genomsnitt i överskott. Detta i sin tur skulle kräva en omsvängning
            i de offentliga finanserna netto på 100 miljarder kronor på kort
            tid.
          </p>
          <p xml:id="i-4cxDQrJhZ5aHCFN7qRdZGQ">
            När regeringen definierade överskottsmålet hade pensionsreformen
            ännu inte genomförts. Reformen medförde att pensionssystemet fick
            en från de offentliga finanserna i övrigt fristående ställning.
            Dessa medel kan inte användas för andra offentliga utgifter. Premiepensionssparandet
            är i grundlag skyddade privata tillgångar.
          </p>
          <p xml:id="i-7bJ4wABpjKyqY5C9qe6FPS">
            Inte heller de demografiskt styrda avsättningarna till AP-fonderna
            är något "överskott" och de kan inte utan stora konsekvenser användas
            för andra ändamål. Det visar inte minst den omfattande oro som
            utlöstes då partierna bakom pensionsöverenskommelsen i våras samlades
            för att hålla den "kontrollstation" som beslutats angående eventuell
            kvarstående överföring av medel för att täcka överföringen av
            kostnadsansvar för förtidspension.
          </p>
          <p xml:id="i-FML4MrWUFVB5wEwEewbSf4">
            Premiepensionens fristående ställning kommer att markeras än
            mer genom den europeiska statistikmyndighetens, Eurostat, beslut
            att från 2007 ska premiepensionen inte ens formellt räknas in
            i de offentliga finanserna.
          </p>
          <p xml:id="i-MhAZDwjPfP8UNmTtRW3Ezb">
            Det är därmed nödvändigt att sätta ett nytt mål för arbetet med
            finanspolitiken. Med hänsyn till pensionssystemets ställning är
            det rimligt att detta bara ska omfatta staten och kommunerna.
            Kommunerna har redan ett balanskrav.
          </p>
          <p xml:id="i-Q2ue8889ehETJib88sKjBK">
            Genom att inte dölja läget för statsfinanserna och statsskulden
            bakom pensionssystemets sparande, måste regeringen öppet ta ställning
            för hur man ser på statens finansiella spararande och statsskuldens
            utveckling. Folkpartiets uppfattning är att statsskulden inte
            ska öka. Vi har därför föreslagit ett nytt mål för budgetpolitiken
            innebärande att statens finansiella sparande ska vara noll över
            en konjunkturcykel.
          </p>
          <p xml:id="i-U96xKXT8TecgBPfKcN6dp4">
            Med ett konjunkturneutralt balanskrav kommer statsskulden inte
            att växa i nominella tal. Den kommer att sjunka som andel av BNP.
            Det är naturligtvis fullt möjligt att ha en annan åsikt, exempelvis
            att statsskulden ska växa i takt med BNP eller att den i nominella
            tal ska sjunka genom överskott i statens finansiella sparande.
            Vilket man än förordar, bör dock detta redovisas. Som det nu är
            har man ett officiellt mål, men arbetet är inte inriktat på att
            nå detta.
          </p>
          <p xml:id="i-RstpPcf2zGJjLuLFQCugyk">
            Vårt mål för statsfinanserna är att statens finansiella sparande
            ska vara i balans över en konjunkturcykel. Med en konjunkturcykel
            förstås då i allmänhet en period om fyra@fem år.
          </p>
          <p xml:id="i-DuWWF2f7U2SEwfUixpnovU">
            Om konjunkturen utvecklas så starkt som prognoserna nu tyder
            på, kan statsfinanserna förbättras förutsatt att man inte gör
            nya åtaganden. Det är dock just detta som regeringen håller på
            med.
          </p>
          <p xml:id="i-KJR31mLbryNFT3wgD3TDEV">
            Tabell 2. Nya statliga åtaganden
          </p>
          <p xml:id="i-4xwH4Mgoji67xvyo7ngEVv">
            Miljarder kronor
          </p>
          <p xml:id="i-3iDv4LSATTQcPLpLLFGpuz">
            2002 2003 2004 2005 2006 2007
          </p>
          <p xml:id="i-2MuHUeFmw6w7p8LHXq7VkA">
            Nya åtaganden, netto*
          </p>
          <p xml:id="i-FHivVPC17AgRYHJSn6gvtV">
            42,4 14,3 6,6 27,5 11,3 2,7
          </p>
          <p xml:id="i-MFQ6aBHBDphsJXWUnuxdSP">
            Ackumulerat
          </p>
          <p xml:id="i-3w4x7LGBF7mqCvCRio8YAs">
            42,4 56,7 63,6 91,1 102,4 105,1
          </p>
          <p xml:id="i-E3ahne73CpXveboYrKYgep">
            * efter finansiering
          </p>
          <p xml:id="i-VH7duVgBYuSFnQ4EaB3AsE">
            Källor: Konjunkturinstitutet och Finansdepartementet
          </p>
          <p xml:id="i-2Bx8PfKrs1nWBmNKpBxpjX">
            Notabelt är att årets budgetproposition egentligen inte innehåller
            någon plan för 2007, utan det årets budget kommer enligt rutinerna
            för regeringen och deras stödpartier att successivt fyllas med
            nya utgifter och inkomstminskningar vid såväl arbetet med vårpropositionen
            2005 och 2006 som budgetpropositionen för 2006.
          </p>
          <p xml:id="i-CxQRbzBcUeGR7p2vov2Byo">
            Enligt Konjunkturinstitutets och regeringens egen redovisning
            kommer budgeten att försvagas med sammanlagt 90 miljarder kronor
            under den nuvarande mandatperioden. Under den goda konjunkturen
            omkring millennieskiftet, inklusive valåret 2002, gjorde regeringen
            stora åtaganden som nu följer oss.
          </p>
          <p xml:id="i-VeSbyYDC9kK2p1jsjMLpHE">
            Regeringen räknar med ett underskott även 2007.
          </p>
          <p xml:id="i-FADMRTSYeobNVwCqjsrSUW">
            Den budgetsanering som inleddes av den borgerliga regeringen
            och slutfördes av Persson och Åsbrink under 90-talet har som framgår
            förslösats. Detta beror på att utgifterna ökas och inkomsterna
            minskas. Detta i sin tur kan göras genom att utgiftstaken missköts
            och manipuleras, budgetmarginalen missköts och målet för finanspolitiken,
            2 % i överskott i de offentliga finanserna, är övergivet.
          </p>
          <p xml:id="i-Ke5QYg48rXz4sahQAEX65K">
            Konsekvensen av detta är att statsskulden växer och vi kommer
            i ett avsevärt sämre statsfinansiellt läge inför de större påfrestningar
            som ligger framför oss, när fler går i pension och färre finns
            i arbetsför ålder. Vi är i dag inte alls i samma ogynnsamma läge
            som vi stod i runt 90/91 då obalanser på en rad områden ledde
            till bubblor som brast samtidigt som lågkonjunkturen slog till.
            Men vi är på väg att sätta statsfinanserna i ett läge där underskotten
            kommer att accelerera då den demografiska utvecklingen vänder
            inom några få år.
          </p>
          <p xml:id="i-TAsmQyNjQmVAFEpp2o8pEY">
            I Sveriges Radios partiledarintervju inför valet 2002 sade Göran
            Persson: "Jag kan lätt medverka till ett beslut som åstadkommer
            överskott i staten men ett mindre överskott i pensionssystemet."
            Det var i samma valrörelse som Bosse Ringholm förnekade att utgiftstaken
            skulle överskridas och påstod att Ekonomistyrningsverket inte
            hade korrekt information, medan hemlig, men korrekt sådan fanns
            på Finansdepartementet.
          </p>
          <p xml:id="i-LckSRfYDLMXzad4sBTY8qm">
            Så sent som den 22 oktober (SVT God morgon) förnekade nuvarande
            finansminister Pär Nuder dagens ställning i statsfinanserna. "Om
            det vore så att det Karin Pilsäter säger stämde skulle vi ha skyhöga
            räntor, då skulle de internationella bedömarna säga att det här
            är inte ett land som är kreditvärdigt"
          </p>
          <p xml:id="i-9VNaJdatT1LZVa93Jrqk6z">
            Denna typ av uttalanden från den socialdemokratiska regeringens
            främsta företrädare vilseleder allmänheten. Det ger också anledning
            till stor oro om vart regeringen är på väg att föra statens finanser.
          </p>
          <p xml:id="i-7c5mDE5QtopT4m8BYPm7QG">
            Med anledning av detta vill jag fråga finansministern:
          </p>
          <p xml:id="i-R9idn83pGCyTo3sNXqn4zi">
            Avser finansministern att verka för att till riksdagen lägga
            förslag till nya mål för finanspolitiken?
          </p>
          <p xml:id="i-BZ62mF589a1H1LyUzoAoMd">
            Avser finansministern att verka för att lägga om finanspolitiken
            så att statsbudgetens strukturella underfinansiering vänds till
            balans?
          </p>
        </div>
      </div>
    </body>
  </text>
</TEI>
