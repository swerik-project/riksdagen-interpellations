<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0241">
  <teiHeader>
    <fileDesc>
      <titleStmt>
        <title>behovet av en lågstadielärarutbildning</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>behovet av en lågstadielärarutbildning till utbildnings- och kulturminister Leif Pagrotsky om behovet av en lågstadielärarutbildning</title>
          <idno type="rdwebb">GS10241</idno>
          <ref type="dokument_url_text">http://data.riksdagen.se/dokument/GS10241/text</ref>
          <ref type="dokument_url_html">http://data.riksdagen.se/dokument/GS10241</ref>
          <ref type="dokumentstatus_url_xml">http://data.riksdagen.se/dokumentstatus/GS10241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Vfr2h5bSLBUPhuqp75hmY9" corresp="i-nX9ipUS8FhkbQHkWWytwf">
          <date when="2004-12-07"/>
        </correspAction>
        <correspAction type="answered" xml:id="i-PyM4j1sezprLPCzVYiSMEQ">
          <date when="2004-12-17"/>
        </correspAction>
        <correspAction type="received" xml:id="i-L6fJ7ZPVj91JXXFPoup3tb" corresp="i-V19ff9MeDZhTGpv5xEprbu">
          <date when="2004-12-07"/>
        </correspAction>
        <correspAction type="answered" xml:id="i-182HSi9zD1qsrDAisEZk1P" corresp="i-V19ff9MeDZhTGpv5xEprbu">
          <date when="2004-12-17"/>
        </correspAction>
        <correspContext corresp="i-182HSi9zD1qsrDAisEZk1P">
          <ref type="record" target="prot-200405--054">Riksdagens protokoll 2004/05:54 Fredagen den 17 december</ref>
          <ref type="recordSection" target="unsetDivId">4 § Svar på interpellation 2004/05:241 om behovet av en lågstadielärarutbildning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QyDqHztVN2pTsAbVt6WNBA">
            Interpellation 2004/05:241 av Ulf Nilsson (fp) till utbildnings-
            och kulturminister Leif Pagrotsky om behovet av en lågstadielärarutbildning
          </p>
        </div>
        <div type="ipqSubmissionInfo">
          <p xml:id="i-K1qMg11CsKqw47L9u2Fri9">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9JkTcfptHmqb5n3v3RhykD">
            Förmågan att läsa öppnar dörrar till kunskapsutveckling, upplevelser
            och reflexion. Läsforskare menar att barn som aldrig genomgått
            en "bokslukarperiod" kan få svårigheter att utveckla ett användbart
            språk för att formulera information, teoretiska resonemang eller
            känslomässiga upplevelser. På samma sätt har de svårare att tillgodogöra
            sig olika former av skriftlig kommunikation. En huvuduppgift för
            skolan är att hjälpa och stödja barnen i deras språkliga utveckling.
            Tillsammans med räkning är läsning, skrivning och tal förutsättningar
            för en meningsfull skolgång. Därför har också lärarna i grundskolans
            tidigare årskurser en viktig uppgift. Det är de som ska stödja
            barnen i deras utveckling och det är de som tidigt ska slå larm
            om extra stödinsatser behövs.
          </p>
          <p xml:id="i-FeJ48UgPK2svwnm2nWFsv8">
            Den nya lärarutbildning som genomfördes mot Folkpartiets vilja
            år 2001 har tyvärr minskat lärarnas förmåga att hjälpa barnen
            med baskunskaperna. Den gamla utbildningen för lågstadielärare
            gav kunskaper i läs- och skrivinlärning. Numera är det inte obligatoriskt
            för en lärare i grundskolans tidigare år att ha grundläggande
            färdigheter i att lära eleverna läsa, skriva och räkna. Studenter
            väljer numera ämnen och inriktningar tämligen fritt, och det är
            inte säkert att en lärare för de yngre barnen har läst kurser
            i till exempel läs- och skrivinlärning. Lärarnas Riksförbund presenterade
            i november 2004 en rapport: Undersökning om kvaliteten i den nya
            lärarutbildningen. Här redovisas att endast 36 % av de blivande
            lärarna anser sig ha fått tillräcklig utbildning i att lära eleverna
            att läsa, skriva och räkna. En fjärdedel av lärarstudenterna säger
            att de inte fått någon utbildning alls för att undervisa i dessa
            baskunskaper.
          </p>
          <p xml:id="i-6tKWytFYE31MREV658a7m5">
            Tyvärr finns det nu mycket som tyder på att de svenska elevernas
            språkliga förmåga försämrats de senaste åren. Skolverkets nationella
            utvärdering av grundskolan 2003 visar att läsförmågan försämrats
            jämfört med motsvarande undersökningar 1993 och 1995. Många insatser
            behöver göras: stärk utvärderingen, låt speciallärarna komma tillbaka
            till skolan, sätt in stöd tidigt i grundskolan. Men en grundläggande
            förändring i lärarutbildningen är en förutsättning för att lärarna
            ska få de redskap de behöver för att hjälpa alla barn. Folkpartiet
            har tidigare föreslagit att obligatoriska högskolepoäng ska införas
            i läs- och skrivinlärning för lärare i grundskolans tidigare år.
            Det borde inte vara möjligt att vara lärare för barn som inte
            lärt sig läsa utan att skaffat sig kunskaper i läs- och skrivinlärning
            på högskolan.
          </p>
          <p xml:id="i-HB9aQNKvPGu4DGpRSCSX82">
            Det blir allt tydligare att dagens mera enhetliga lärarutbildning
            måste reformeras genomgripande, så att utbildningen tydligare
            inriktas mot olika nivåer i skolan. Enligt Folkpartiet borde en
            lågstadielärarutbildning införas med kvalificerade kurser i läs-
            och skrivinlärning. I väntan på en större reform borde det dock
            vara möjligt för regeringen att ta initiativ till snabba förslag
            för att skärpa kraven på förkunskaper i viktiga färdigheter hos
            lärarna. Den föregående utbildningsministern har tidigare i ett
            interpellationssvar avvisat tankarna på förändring av lärarutbildningen.
            Mot bakgrund av nya fakta, bland annat rapporten från Lärarnas
            Riksförbund samt Skolverkets rapport, menar jag att frågan om
            grundskollärarnas utbildning fått ny aktualitet
          </p>
          <p xml:id="i-7yg1wmgV1NNsbXepdsaRYr">
            Avser utbildningsministern att vidta några åtgärder för att stärka
            kompetensen i läs- och skrivinlärning hos lärarna i grundskolans
            tidigare år?
          </p>
        </div>
      </div>
    </body>
  </text>
</TEI>
