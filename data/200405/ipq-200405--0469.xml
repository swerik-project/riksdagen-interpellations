<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0469">
  <teiHeader>
    <fileDesc>
      <titleStmt>
        <title>lokalisering av vindkraft i Öresund</title>
        <author>Thalén Finné, Ewa (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lokalisering av vindkraft i Öresund till samhällsbyggnadsminister Mona Sahlin om lokalisering av vindkraft i Öresund</title>
          <idno type="rdwebb">GS10469</idno>
          <ref type="dokument_url_text">http://data.riksdagen.se/dokument/GS10469/text</ref>
          <ref type="dokument_url_html">http://data.riksdagen.se/dokument/GS10469</ref>
          <ref type="dokumentstatus_url_xml">http://data.riksdagen.se/dokumentstatus/GS10469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <persName>Ewa Thalén Finné</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rp16x7wsiUQkqyqxLCb5nX" corresp="i-Ev13DrJjHbo85jEmQ5EPLM">
          <date when="2005-03-15"/>
        </correspAction>
        <correspAction type="received" xml:id="i-8gSrNbg7pvEejZZXaHD9Vs" corresp="i-GFJcxAB9fyzG2VN1HakscJ">
          <date when="2005-03-15"/>
        </correspAction>
        <correspAction type="answered" xml:id="i-EYMhB87ai3JsQi3Gjd4XYx" corresp="i-GFJcxAB9fyzG2VN1HakscJ">
          <date when="2005-04-14"/>
        </correspAction>
        <correspContext corresp="i-EYMhB87ai3JsQi3Gjd4XYx">
          <ref type="record" target="prot-200405--105">Riksdagens protokoll 2004/05:105 Torsdagen den 14 april</ref>
          <ref type="recordSection" target="unsetDivId">4 § Svar på interpellation 2004/05:469 om lokalisering av vindkraftverk i Öresund</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NrxZZLJS8Ny8BJNrop9pdH">
            Interpellation 2004/05:469 av Ewa Thalén Finné (m) till samhällsbyggnadsminister
            Mona Sahlin om lokalisering av vindkraftverk i Öresund
          </p>
        </div>
        <div type="ipqSubmissionInfo">
          <p xml:id="i-EKExvRKbZz3EddejpawCer">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JGj1r65gqXTza4pUxGEfb3">
            Vid etablering av vindkraftverk finns många motstående intressen,
            som till exempel kulturmiljön, naturvården, boendemiljön, fiskens
            och yrkesfiskets krav.
          </p>
          <p xml:id="i-TpNYzT7P6tAzsSZYtVnNbp">
            Under den tidsperiod som Sverige nu har byggt och etablerat både
            enstaka vindkraftverk och vindkraftverksparker har många lärdomar
            dragits. Dessa är bland annat att vindkraftverk kan vara störande
            vad gäller buller och skuggbildningar, men också utifrån naturvården,
            friluftslivet och boendemiljön. Vissa av våra myndigheter pekar
            också på att det inom vissa områden finns för få forskningsresultat,
            detta gäller bland annat hur fisken påverkas vid etablering av
            vindkraftverk till havs.
          </p>
          <p xml:id="i-fQvcR7ThaMxoJp4YSvcse">
            Under de senaste åren har frågan om vindkraftverks lokalisering
            tagits på större allvar av myndigheter och regeringen. Mycket
            pekar nu på att det är havsbaserad lokalisering där utbyggnad
            kommer att ske. Dock finner jag att begreppet havsbaserad vindkraft
            behöver förtydligas. Vad menar Socialdemokraterna med havsbaserad
            vindkraft, vilka avstånd från kusten krävs för att vi ska mena
            havsbaserad vindkraft och inte kustbaserad? Utifrån min utgångspunkt
            måste vid lokalisering av havsbaserad vindkraft mycket stor hänsyn
            tas till övriga landskapselement. Ytterligare en fråga som är
            dåligt belyst som länsstyrelsen pekar på gäller påverkan på fisken
            i samband med vindkraftverks lokalisering till havs, fler forskningsresultat
            behövs.
          </p>
          <p xml:id="i-5WNQUNTT8L7uDaAAgpfwoz">
            Utifrån en fråga jag ställde under frågestunden den 10 februari
            2005 till ministern, där jag ifrågasatte lämpligheten av lokaliseringen
            av vindkraftsparken på Lillgrund i Öresund, fanns där en indirekt
            hänvisning att det kanske inte är lämpligt med en sådan placering,
            utan snarare fanns där en underton om försiktighet. Ministern
            anförde följande: "Jag håller med om att det krävs en stor ömsinthet
            och balansgång när det handlar om att se till naturintressen och
            till människors intressen av att ha en dräglig miljö runtomkring
            sig. Det var därför som jag pekade på att arbetet nu är att i
            stället försöka se var i hela landet de mest lämpliga platserna
            finns för stor vindkraftsutbyggnad. Det är det arbetet som regeringen
            nu är inne i, och där behövs en samordning av olika intressen
            och frågeställningar." Ministern anförde vidare att: "Det pågår
            nu ett spännande arbete där man har försökt peka ut vilka områden
            i Sverige, framför allt till havs, som är lämpliga för större
            vindkraftsanläggningar".
          </p>
          <p xml:id="i-VBCNtHbH4dvjAzJoJQEiMp">
            Flera år har gått sedan regeringen fattade sitt beslut om placeringen
            av 48 vindkraftverk på Lillgrund. Under dessa år har mer kunskap
            kommit fram och både Boverket och länsstyrelserna har tagit fram
            riktlinjer och analyser. Länsstyrelsen i Skåne har tagit fram
            sin rapport Vindkraft i Skåne med analyser och konsekvenser av
            olika scenarier för placering av vindkraftverk. Länsstyrelsen
            anser att lokalisering av vindkraftverk i Öresund är tveksam.
            Man anser dessutom att det är viktigt att bilaterala samtal startas
            med Danmark i frågan. Sedan frågan om Lillgrund blev aktuell i
            slutet av 90-talet har den grannkommun, Vellinge, som ytterst
            påtagligt påverkas av frågan varit kritisk och negativ. Vellinge
            kommun anser att samrådet vad gäller ärendets olika delar, både
            det mellankommunala och det mot staten varit dåligt och framför
            allt har deras synpunkter inte vägts in. Detta gäller även boende
            i de samhällen som är direkt påverkade. Dåligt belyst är frågan
            vad gäller påverkan av infraljud på människor och vilka villkor
            som ska gälla för den sortens ljud. Det olyckliga i ärendehanteringen
            är också att frågan om lokaliseringen hamnade i skarven mellan
            naturresurslagen och införandet av miljöbalken där man i den senare
            lagstiftningen stärkt kraven på miljökonsekvensbeskrivningarnas
            innehåll vid betydande miljöpåverkan.
          </p>
          <p xml:id="i-C2YTGtc3Rw8QuavubZiSJM">
            Detaljplanebeslut, med de krav som brukligt ställs vid sådan
            hantering, är mest att likna vid en chimär för de som vill överklaga.
            Efter att Malmö kommun antagit sin detaljplan för Lillgrund och
            denna överklagats av bland annat Vellinge kommun till både länsstyrelsen
            och regeringen kan jag konstatera att det enda skälet för att
            ingen prövning i sak i ärendet kan ske är för att regeringen fattat
            sitt beslut om lokalisering enligt naturresurslagen. Bestämmelserna
            i plan- och bygglagen saknar därmed betydelse.
          </p>
          <p xml:id="i-3p5ggvQ4kZYHg668npNvL8">
            Utifrån de senaste årens analyser och konsekvensutredningar finns
            det många lärdomar att dra runt vindkraftslokalisering, framför
            allt när det gäller försiktighet vid vilka områden lokalisering
            av vindkraft kan ske. Med den lärdomen känns det som om beslutet
            om lokalisering av en vindkraftspark i området Lillgrund inte
            skulle ha fattats. Med anledning av detta skulle jag vilja ställa
            följande frågor till ministern.
          </p>
          <p xml:id="i-AeZV4o69tnNcNF5fgsaPvd">
            Vilka åtgärder avser ministern att vidta för att ompröva lokaliseringen
            av vindkraftsparken på Lillgrund i Öresund?
          </p>
          <p xml:id="i-Apgz4KXjZeNCJRF5wPG2zX">
            Vilka åtgärder avser ministern att vidta för att förtydliga kraven
            på miljökonsekvensbeskrivningar vid storskaliga vindkraftverksetableringar?
          </p>
          <p xml:id="i-8RUSr1emPTckkEHJuoSZvQ">
            Vilka åtgärder avser ministern att vidta för att ta fram riktlinjer
            för infraljud vid vindkraftverkslokalisering?
          </p>
          <p xml:id="i-MqAwXB21k57oTnCPHnguc4">
            Vilka åtgärder avser ministern att vidta för att klarlägga gränsdragningen
            mellan beslut om lokalisering enligt miljöbalken respektive plan-
            och bygglagen?
          </p>
          <p xml:id="i-AQWm4R9bp7g2DeMnibD7jk">
            Vilka åtgärder avser ministern att vidta för att förtydliga vad
            havsbaserad vindkraft är?
          </p>
          <p xml:id="i-Da3D1EMjEMXJAJSakArJKF">
            Vilka åtgärder kommer ministern att vidta kring forskning för
            bland annat fiskens villkor vid havsbaserad vindkraft?
          </p>
        </div>
      </div>
    </body>
  </text>
</TEI>
