<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0279">
  <teiHeader>
    <fileDesc>
      <titleStmt>
        <title>jämställdhet i den akademiska världen</title>
        <author>Acketoft, Tina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhet i den akademiska världen till utbildnings- och kulturminister Leif Pagrotsky om jämställdhet i den akademiska världen</title>
          <idno type="rdwebb">GS10279</idno>
          <ref type="dokument_url_text">http://data.riksdagen.se/dokument/GS10279/text</ref>
          <ref type="dokument_url_html">http://data.riksdagen.se/dokument/GS10279</ref>
          <ref type="dokumentstatus_url_xml">http://data.riksdagen.se/dokumentstatus/GS10279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <persName>Tina Acketoft</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KfzrL9gNmtxw1JwiGj4TaP" corresp="i-S7wLw9aynA5vbRCsqxxL3N">
          <date when="2004-12-21"/>
        </correspAction>
        <correspAction type="received" xml:id="i-JUnNENwbecmUfSNfTPocAu" corresp="i-V19ff9MeDZhTGpv5xEprbu">
          <date when="2005-01-17"/>
        </correspAction>
        <correspAction type="answered" xml:id="i-A4w2UuMQpbnPmSxt5667mE" corresp="i-V19ff9MeDZhTGpv5xEprbu">
          <date when="2005-01-21"/>
        </correspAction>
        <correspContext corresp="i-A4w2UuMQpbnPmSxt5667mE">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">5 § Svar på interpellation 2004/05:279 om jämställdhet i den akademiska världen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7ejJ28jUX41qMSdaqESET7">
            Interpellation 2004/05:279 av Tina Acketoft (fp) till utbildnings-
            och kulturminister Leif Pagrotsky om jämställdhet i den akademiska
            världen
          </p>
        </div>
        <div type="ipqSubmissionInfo">
          <p xml:id="i-HU9rhRYCYepjXSPtE6caYN">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D6aUZ6uvbrpUANbU7xvoKB">
            De personer som genomgått en forskarutbildning utgör en särskilt
            strategisk resurs för Sverige. Vi behöver fler forskare. Ur det
            perspektivet är det oerhört bekymmersamt att kvinnors forskarkompetens
            och innovationskraft inte tas bättre till vara. Det står i högskolelagen
            att jämställdhet mellan män och kvinnor alltid ska iakttas och
            främjas i högskolornas verksamhet. Men så är långt ifrån fallet.
          </p>
          <p xml:id="i-QPzQ726jTfxsgUEQZgW21h">
            Till skillnad från på lägre nivåer inom utbildningssystemet,
            är kvinnorna underrepresenterade inom forskarutbildningen. Även
            om deras andel ökar, finns anledning att se över vad det kommer
            sig att kvinnor successivt från den akademiska arenan. Enligt
            SACO-rapporten Kunskapens läge är 60 % av dem som tar ut en akademisk
            examen kvinnor, medan bara 44 % av personerna som genomgår forskarutbildning
            är det. Dessutom är könsfördelningen ojämn inom många ämnesområden.
          </p>
          <p xml:id="i-8sdDjrw52NUZdfBTm5Vk3r">
            En anledning är att utbildningar som domineras av kvinnor saknar
            en fortsättning i relevant forskarutbildning. Det gäller bland
            annat lärarutbildningar och vårdutbildningar. Dessutom upplever
            kvinnorna i många fall att de missgynnas av systemet. Enligt Högskoleverkets
            Doktorandspegel, upplever 45 % av de forskande kvinnorna att de
            särbehandlas på grund av kön. Introduktionen fungerar sämre för
            kvinnorna och dialogen med handledaren är inte lika bra som för
            männen. Fyra av fem handledare är män. Av professorerna är 86
            % män.
          </p>
          <p xml:id="i-YRCoSXkxXC3EGxEmq45zk">
            Det finns flera samband mellan det höga antalet män på höga poster
            i den akademiska världen, och att kvinnor inte lyfts fram på olika
            nivåer. Med utgångspunkt i grundtanken att diskriminering av individer
            ska bekämpas finns det en rad liberala jämställdhetsbefrämjande
            åtgärder som bör genomföras. För det första: Ökad öppenhet och
            klarhet när det gäller urval och antagningar skapar förutsättningar
            att bryta upp interna brödraskap och stävja svågerpolitik. För
            det andra: De kriterier utifrån vilka tjänster tillsätts ska vara
            tydliga och formellt reglerade. Det försvårar avsevärt för informella
            manliga nätverk att, på oklara grunder, gå förbi kompetenta kvinnliga
            sökande. För det tredje: De nämnder som svarar för tillsättningar
            inom högskolan ska i görligaste mån ha en jämställd representation
            av kvinnor och män. När kvinnor är med i konkurrensen om en viktig
            tjänst ska det vara huvudregel.
          </p>
          <p xml:id="i-6h6MxSFJCsThVJg8GADaHd">
            För det fjärde: Den reform som nyligen genomförts enligt vilken
            det är möjligt att befordras till professor utan att det finns
            en särskild tjänst tillgänglig måste säkras fullt ut. Högskolan
            och universitetet måste erbjuda lön i nivå med tjänsten och ge
            samma forskningsmöjligheter som för andra professorer. Om professorstjänsten
            endast förblir en tom titel är reformen meningslös. För det femte:
            Det ska finnas formellt utarbetade jämställdhetsplaner som gäller
            för alla doktorander och anställda på universiteten. I jämställdhetsplanen
            kan exempelvis tas upp hur reglerna för antagningen av doktorander
            ska gå till så att kvinnor inte missgynnas och hur förläggningen
            av viktiga seminarier och sammanträden kan påverka föräldrars
            förutsättningar att delta i det vetenskapliga arbetet.
          </p>
          <p xml:id="i-RufR9ZGdAHFHSNANZBBpqd">
            För det sjätte är det viktigt att ett genusperspektiv anläggs
            i själva undervisningen. Blivande läkare måste till exempel lära
            sig att behandla både kvinnor och män. Mål med koppling till jämställdhet
            behöver föras in i examensordningar för flera utbildningar. Det
            gäller till exempel att upptäcka våld mot kvinnor. Högskoleverket
            har i sitt regeringsuppdrag Genusperspektiv och mäns våld mot
            kvinnor lämnat förslag på vilka utbildningar som behöver ges förändrade
            mål.
          </p>
          <p xml:id="i-LdaAB3cUybuUoy8ar7NNG3">
            Mot denna bakgrund vill jag fråga statsrådet vilka åtgärder han
            är beredd att vidta för att öka jämställdheten i den akademiska
            världen.
          </p>
        </div>
      </div>
    </body>
  </text>
</TEI>
