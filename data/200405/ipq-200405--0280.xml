<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0280">
  <teiHeader>
    <fileDesc>
      <titleStmt>
        <title>EU:s forskningspolitik och den fria forskningen</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s forskningspolitik och den fria forskningen till utbildnings- och kulturminister Leif Pagrotsky om EU:s forskningspolitik och den fria forskningen</title>
          <idno type="rdwebb">GS10280</idno>
          <ref type="dokument_url_text">http://data.riksdagen.se/dokument/GS10280/text</ref>
          <ref type="dokument_url_html">http://data.riksdagen.se/dokument/GS10280</ref>
          <ref type="dokumentstatus_url_xml">http://data.riksdagen.se/dokumentstatus/GS10280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RHrBKB1UymDyJWBhUAx8H1" corresp="i-UnkrZ3NAvoWXY6Krxbkudq">
          <date when="2004-12-21"/>
        </correspAction>
        <correspAction type="answered" xml:id="i-Q3hr1pffvzk6fKqfrjn19a">
          <date when="2005-01-27"/>
        </correspAction>
        <correspAction type="received" xml:id="i-PfpmTKzhrfmpmpcPqyzN9Y" corresp="i-V19ff9MeDZhTGpv5xEprbu">
          <date when="2005-01-07"/>
        </correspAction>
        <correspAction type="answered" xml:id="i-GBombbsKgq9NLMKvt9Havt" corresp="i-V19ff9MeDZhTGpv5xEprbu">
          <date when="2005-01-27"/>
        </correspAction>
        <correspContext corresp="i-GBombbsKgq9NLMKvt9Havt">
          <ref type="record" target="prot-200405--065">Riksdagens protokoll 2004/05:65 Torsdagen den 27 januari</ref>
          <ref type="recordSection" target="unsetDivId">8 § Svar på interpellation 2004/05:280 om EU:s forskningspolitik och den fria forskningen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sa2QKPcxR9AAhthJsXskt5">
            Interpellation 2004/05:280 av Tobias Krantz (fp) till utbildnings-
            och kulturminister Leif Pagrotsky om EU:s forskningspolitik och
            den fria forskningen
          </p>
        </div>
        <div type="ipqSubmissionInfo">
          <p xml:id="i-6Wy59KHNdoM5157btpDKJb">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JNmCq3Qcrc8aqzHWMp1BiW">
            Europeiska unionen har satt som mål att Europa ska bli världens
            mest dynamiska och konkurrenskraftiga ekonomi. Om det ska lyckas
            fordras en forskning av yppersta klass. Det kräver i sin tur att
            universitet och forskare fritt avgör vilka forskningsfrågor som
            ska ställas och vilka forskningsprojekt som ska bedrivas. Fri
            forskning är framgångsrik forskning.
          </p>
          <p xml:id="i-UmDsTCXkcJiNqYVo1NRMpn">
            Unionens forskningspolitik växer. I en artikel i Svenska Dagbladet
            den 13 december 2004 förklarade forskningsministern att det är
            en tendens som Sverige ser positivt på. Men forskningsministerns
            varma omhuldande av utvecklingen av EU:s forskningspolitik är,
            milt uttryckt, inte oproblematisk.
          </p>
          <p xml:id="i-UH61ii76BV5bu3KDWL2167">
            För det första kan den allt större ekonomiska omfattningen i
            sig bli ett bekymmer. Europa måste naturligtvis satsa större resurser
            på forskning. Det är emellertid inte liktydigt med att unionen
            bör utvidga sitt finansiella engagemang inom forskningspolitiken.
            Problemet är att en växande forskningsbudget inom unionen kan
            få en starkt styrande inverkan också på de forskningsprioriteringar
            som i praktiken görs i medlemsländerna. Kommissionen föreslår
            i ett meddelande från i juni 2004 att de ekonomiska resurserna
            för forskning ska fördubblas under de kommande åren i förhållande
            till de redan omfattande forskningsresurserna i det nuvarande
            så kallade sjätte ramprogrammet.
          </p>
          <p xml:id="i-4fQyGTADaL2rb1vVMRyvCy">
            Det innebär att Europeiska unionen blir en av de absolut viktigaste
            forskningsfinansiärerna i Sverige. Mycket av nationella forskningspengar
            kommer också att knytas upp i projekt som i realiteten är ett
            utflöde av unionens forskningspolitik. Det riskerar att leda till
            att den mångfald av forskningsprogram som är frukten av ett decentraliserat
            beslutsfattande och som är en förutsättning för framgångar inom
            forskningen ersätts av likriktning. Samverkan mellan forskare
            och gemensamma program över nationsgränserna är självfallet mycket
            viktiga. Men det är något som måste få växa fram underifrån @
            genom överväganden och prioriteringar i forskarsamhället, inte
            genom politisk toppstyrning.
          </p>
          <p xml:id="i-VMxSEzjoq2XPA76AZ2eHpi">
            För det andra lämnar inriktningen på unionens forskningspolitik
            mycket i övrigt att önska. Den har hittills gett litet utrymme
            för forskarna själva att avgöra på vilka områden forskning ska
            äga rum; anvisningarna från unionen har varit tämligen detaljerade.
            Också i de konkreta besluten om tilldelning av resurser har inflytandet
            från forskarsamhället varit tämligen begränsat. I stället har
            tjänstemän och byråkrater haft en avgörande påverkan. Dessutom
            är de byråkratiska hindren ofta höga. För att klara allt pappersarbete
            behöver institutionerna allt oftare särskilt anställda med uppgift
            att sköta de byråkratiska kontakterna med unionen.
          </p>
          <p xml:id="i-8e6zcjMhGbDdXpiafHiGMo">
            Europeiska unionen ska inom en inte alltför avlägsen framtid
            fatta beslut om ett nytt så kallat ramprogram för forskning. Unionens
            forskningspolitik och dess förhållande till medlemsstaterna borde,
            enligt min mening, vägledas av två principer. Den första principen
            är att hålla tillbaka expansionen av unionens egen forskningspolitik.
            I stället bör medlemsstaterna själva ges större utrymme att genomföra
            forskningssatsningar. Sverige har i sammanhanget en hemläxa att
            göra; inte minst grundforskningen är eftersatt. Unionens insatser
            bör primärt inriktas på att stödja och underlätta, inte styra,
            samarbete mellan europeisk forskare. Den andra principen är att
            de beslut om finansiering och prioriteringar som ändå behöver
            göras inom ramen för en mindre EU-forskningspolitik i största
            möjliga mån ska fattas av forskarsamhället självt. Europeiska
            forskningsråd med stort forskarinflytande vore en modell att förverkliga
            den tanken. Att den idén nu övervägs är en framgång för liberal
            opinionsbildning.
          </p>
          <p xml:id="i-8812Mpy6uMnPmQPwSU1RGY">
            Med anledning av vad som ovan har anförts vill jag fråga ministern
            vilka åtgärder han avser att vidta i syfte att värna den fria
            forskningen i arbetet med att ta fram ett nytt ramprogram för
            forskning inom EU.
          </p>
        </div>
      </div>
    </body>
  </text>
</TEI>
