<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0098">
  <teiHeader>
    <fileDesc>
      <titleStmt>
        <title>Nationella hjälplinjen som en del i det förebyggande psykiatriarbetet</title>
        <author>Fransson, Sonja (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella hjälplinjen som en del i det förebyggande psykiatriarbetet till statsrådet Ylva Johansson om Nationella hjälplinjen som en del i det förebyggande psykiatriarbetet</title>
          <idno type="rdwebb">GS1098</idno>
          <ref type="dokument_url_text">http://data.riksdagen.se/dokument/GS1098/text</ref>
          <ref type="dokument_url_html">http://data.riksdagen.se/dokument/GS1098</ref>
          <ref type="dokumentstatus_url_xml">http://data.riksdagen.se/dokumentstatus/GS1098</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C3fSSzQDuoh3kKasHW4AKa</idno>
            <persName>Sonja Fransson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9HRXixvapQ8ES9qYFCiT6h" corresp="i-C3fSSzQDuoh3kKasHW4AKa">
          <date when="2004-11-01"/>
        </correspAction>
        <correspAction type="received" xml:id="i-5LcVYHTAZYiFEQcPkf31ii">
          <date when="2004-11-08"/>
        </correspAction>
        <correspAction type="answered" xml:id="i-37QF5hzbEJG9tg6g1JZS8P">
          <date when="2004-11-11"/>
        </correspAction>
        <correspAction type="received" xml:id="i-Ti3eNYtH2nmuVPaxKcb4Gi" corresp="i-SZKUTdtCrCo58yNCQsH76">
          <date when="2004-11-08"/>
        </correspAction>
        <correspAction type="answered" xml:id="i-BaaBXR6b9myyc1f4pnGy4" corresp="i-SZKUTdtCrCo58yNCQsH76">
          <date when="2004-11-11"/>
        </correspAction>
        <correspContext corresp="i-BaaBXR6b9myyc1f4pnGy4">
          <ref type="record" target="prot-200405--027">Riksdagens protokoll 2004/05:27 Torsdagen den 11 november</ref>
          <ref type="recordSection" target="unsetDivId">15 § Svar på interpellation 2004/05:98 om Nationella hjälplinjen som del i det förebyggande psykiatriarbetet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ssqgu9UiRsocRb3Fy9QLNe">
            Interpellation 2004/05:98 av Sonja Fransson (s) till statsrådet
            Ylva Johansson om Nationella hjälplinjen som en del i det förebyggande
            psykiatriarbetet
          </p>
        </div>
        <div type="ipqSubmissionInfo">
          <p xml:id="i-56fRJ78skVp1JoqffMKZaq">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FAsyYyVPkvscmnHXMEHirG">
            Föreningen Nationella hjälplinjen bildades 2001 på initiativ
            av fem patientorganisationer. Detta projekt har sedan visat sig
            vara till stor nytta. Det finns ett stort behov av tjänsten och
            samtidigt är det en utveckling av den förebyggande psykiatrin.
          </p>
          <p xml:id="i-HcHRnpENfgFtHZwpiv1mHq">
            Verksamheten består, kortfattat uttryckt, i att anonymt på jourtelefon
            med utbildad personal ge stödsamtal och rådgivning till människor
            i akut psykisk kris och deras närstående. En viktig del av verksamheten
            är också att ge information om var de som ringer kan få det ytterligare
            stöd och den hjälp som de behöver.
          </p>
          <p xml:id="i-4tmX7Ln1HiCdDbVg8FXE5A">
            En telefonjour som ägs av en förening i stället för en myndighet
            är i många fall mycket bättre och mer tillgänglig för människor
            med psykiska problem. Vissa personer drar sig för att ringa myndigheter
            eller sjukvården. En förening är neutral och kan därför kännas
            mer lättillgänglig.
          </p>
          <p xml:id="i-54TE1X6tUkmDXBjwvZmbhf">
            Människor som är i akut psykisk kris eller lider av mer långvarig
            psykisk ohälsa har stor hjälp av denna telefonjour. Under perioden
            020408@031231 har Nationella hjälplinjen haft 93 918 påringningar.
            Av dessa har de kunnat svara på 14 171 samtal. På hemsidan har
            man haft 23 259 besök. De flesta samtalen kommer från storstäderna.
            Övriga samtal är relativt jämt fördelade över landet. Medelåldern
            är för kvinnor 49 år och för män 43 år. Den yngsta har varit 13
            år och äldsta 86 år. Fördelningen på kön är 43 % män och 57 %
            kvinnor. Den jämna könsfördelningen sägs vara unik för jourtelefonverksamhet
            av detta slag.
          </p>
          <p xml:id="i-JsbXRQHfzVtizruQkuumiW">
            Det här visar att det finns ett oerhört stort behov av denna
            verksamhet. Ett behov som varken sjukvården eller SOS Alarm @
            112 @ kan klara av.
          </p>
          <p xml:id="i-Uwyvj7B6U3N3jc9jYsTdLQ">
            SOS Alarm har redan nu skickat längre samtal som man inte kunnat
            hantera genom sjukvård, jourhavande präst eller annan samarbetande
            organisation till Nationella hjälplinjen.
          </p>
          <p xml:id="i-Ui24XWPjN2NeNfu88fVxhq">
            Det pågår nu en diskussion för ett mer permanent samarbete. Detta
            går dock inte så länge Nationella hjälplinjen inte har pengar
            för en permanent verksamhet med 24 timmars jour. I dag har man
            öppet kl. 17@22 måndag@torsdag och kl. 17@02 fredag@söndag.
          </p>
          <p xml:id="i-JNDNgZBpmp9Xk2SixfLtnh">
            För en utvecklad samverkan med sjukvårdsupplysningen krävs också
            en egen permanent verksamhet.
          </p>
          <p xml:id="i-VJL4QwLEFNSvGuNFHwxTAk">
            Att Nationella hjälplinjen behövs och att den dessutom avlastar
            landstingens sjukvårdsupplysningar och den psykiska vården är
            uppenbart.
          </p>
          <p xml:id="i-853jzAgF35DBHj6XE9y68Q">
            Nationella hjälplinjens verksamhet har bedrivits i projektform
            med ekonomiskt stöd från Allmänna arvsfonden fram till den 31
            augusti 2004. Därefter har man i budgeten fått fyra miljoner kronor
            för att akut klara finansieringen. Nationella hjälplinjen har
            aktivt sökt medel utanför statsbudgeten bland annat från Wallenbergsfonden
            och olika stiftelser. Man söker exempelvis för att utveckla verksamheten
            så att man kan tala med döva via texttelefon. Detta är dock också
            enbart projektpengar som räcker under kortare tid och inte för
            en permanent verksamhet.
          </p>
          <p xml:id="i-XfV9FdPw5tQqVztRLnMSys">
            Jag är medveten om att organisationer bör finna andra finansiärer
            efter projekttidens slut. Vilket också statsrådet svarade på i
            samband med en fråga från mig om permanentning av verksamheten.
            Men efter mycket sökande kan man konstatera att det i dag inte
            finns några utomstående finansiärer som kan ställa upp för denna
            verksamhets permanentning.
          </p>
          <p xml:id="i-2o3aYbNaWbSpdNia1zQ2ku">
            Nationella hjälplinjens verksamhet ligger helt i linje med den
            utveckling av psykvården som behövs i övrigt. Som framkommit kan
            inte Nationella hjälplinjen planera sin verksamhet med enbart
            ekonomiska akutbidrag utan måste ha en mer långsiktig finansiering
            med en permanentning av verksamheten.
          </p>
          <p xml:id="i-W83tqYsmDynkxhPzWPoGFT">
            I budgeten satsas nu pengar framför allt till landsting och kommuner
            för en förbättring av vård, boende och sysselsättning för människor
            med psykiska funktionshinder. Detta är utmärkt och alldeles nödvändigt.
            En del av dessa pengar borde man kunna avsätta för Nationella
            hjälplinjens bevarande, innan de delas ut i kommun- och landstingspåsen.
          </p>
          <p xml:id="i-QAgzyCsTvUmJrjs22qhyKo">
            Verksamheten avlastar bevisligen både kommuner och landsting
            förutom att den hjälper människor i nöd. Beräknad kostnad för
            att bedriva jouren 24 timmar per dygn är 13 miljoner kronor per
            år. En liten kostnad om man betänker att den täcker hela landet
            och är till stor hjälp för den enskilde. På detta sätt kan man
            både minska människors lidande, förhindra våld och självmord.
            En nedläggning av verksamheten vore ett steg tillbaka som skulle
            få stora negativa konsekvenser för hela psykvården i Sverige.
          </p>
          <p xml:id="i-QtsbbAiB7L6hCmHmUq7VpU">
            Mina frågor till statsrådet är :
          </p>
          <p xml:id="i-PJPGuxqqoTqGZmvuaiCnG5">
            Gör statsrådet den bedömningen att det behövs förebyggande vård
            i form av stöd, råd och information som kan ges via en Nationell
            telefonjour för människor med psykiska problem?
          </p>
          <p xml:id="i-Q3TTJc1xbmZchNsWEmunai">
            Avser statsrådet att försöka hitta en lösning för en permanentning
            av Nationella hjälplinjens viktiga verksamhet?
          </p>
        </div>
      </div>
    </body>
  </text>
</TEI>
