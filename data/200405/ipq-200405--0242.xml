<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0242">
  <teiHeader>
    <fileDesc>
      <titleStmt>
        <title>generationsperspektivet i den ekonomiska politiken</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>generationsperspektivet i den ekonomiska politiken till finansminister Pär Nuder om generationsperspektivet i den ekonomiska politiken</title>
          <idno type="rdwebb">GS10242</idno>
          <ref type="dokument_url_text">http://data.riksdagen.se/dokument/GS10242/text</ref>
          <ref type="dokument_url_html">http://data.riksdagen.se/dokument/GS10242</ref>
          <ref type="dokumentstatus_url_xml">http://data.riksdagen.se/dokumentstatus/GS10242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EvUWY8wyeuv84o4Reb8yc8" corresp="i-UnkrZ3NAvoWXY6Krxbkudq">
          <date when="2004-12-07"/>
        </correspAction>
        <correspAction type="received" xml:id="i-HdtBLMaxrHhLKcaXQzciQ4" corresp="i-HNvivTxAPySuVXe8X3z3LJ">
          <date when="2004-12-07"/>
        </correspAction>
        <correspAction type="answered" xml:id="i-7yni4AAifXoyvGgGmJe6uk" corresp="i-HNvivTxAPySuVXe8X3z3LJ">
          <date when="2005-01-21"/>
        </correspAction>
        <correspContext corresp="i-7yni4AAifXoyvGgGmJe6uk">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">20 § Svar på interpellation 2004/05:242 om generationsperspektivet i den ekonomiska politiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5aT2eRGbVMPuvCXidbTyLm">
            Interpellation 2004/05:242 av Tobias Krantz (fp) till finansminister
            Pär Nuder om generationsperspektivet i den ekonomiska politiken
          </p>
        </div>
        <div type="ipqSubmissionInfo">
          <p xml:id="i-8BNrxy22kZVMBfb7zQVASg">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ssv344BLtt5iC5zraNfTtM">
            Nyblivne finansministern Pär Nuder råkade i rejält blåsväder
            när han nyligen karakteriserade 40-talistgenerationen som ett
            "köttberg" vilket bland annat hans egen generation av 60-talister
            i framtiden skulle tvingas försörja. Ordvalet var smaklöst och
            väckte med all rätt stor upprördhet och indignation. Ändå satte
            det fingret på en blind fläck i svensk politik @ generationsperspektivet.
          </p>
          <p xml:id="i-B1BYPHzatfFswwQwqzoCnu">
            Stora demografiska utmaningar väntar Sverige. Välfärdssystemen
            utsätts för påfrestningar, deras framtida utformning utreds. Globaliseringen
            tilltar. Under det närmaste decenniet är det rimligt att anta
            att ett antal avgörande politiska beslut som rör människors välfärd
            och trygghet kommer att fattas. Omdaningen av pensionssystemet
            var den första men inte den sista i raden av större, genomgripande
            reformer.
          </p>
          <p xml:id="i-LVgabKGNBgi3aTwS9KmBKU">
            Innan dessa förändringar genomförs kommer förslagen att analyseras
            från en mängd skiftande perspektiv och infallsvinklar. Hur påverkar
            de kvinnor respektive män, låg- respektive höginkomsttagare, glesbygds-
            respektive storstadsbor, infödda svenskar respektive invandrare?
            Men av den samhälleliga debatten i dag att döma kommer ett perspektiv
            att vara frånvarande @ frågan hur de tilltänkta reformerna påverkar
            människor som tillhör olika generationer.
          </p>
          <p xml:id="i-Y23m9UjjeL5F5nFLtm7PnF">
            Två politiska frågor av olika dignitet och karaktär kan tjäna
            som exempel. Den svenska statsskulden uppgick den 31 oktober till
            1 246 miljarder kronor, enligt Riksgäldskontorets beräkningar.
            Mycket talar för att den samlade statsskulden kommer att öka under
            de kommande åren. Den ökande statsskulden är en börda som i högre
            grad drabbar yngre generationer än äldre generationer. Stora underskott
            i de offentliga finanserna och tilltagande statlig skuldsättning
            kan till en del ses som att äldre generationer ägnar sig åt överkonsumtion
            och skickar notan på framtiden.
          </p>
          <p xml:id="i-LgKW5kXebVBa4vPidUF8fD">
            Den andra illustrationen utgörs av förre finansministern Bosse
            Ringholms utspel i somras rörande rätten att göra skatteavdrag
            för avsättningar till privat pensionssparande. Enligt Ringholm,
            exempelvis i Dagens Eko den 8 juli 2004, är de nuvarande alldeles
            för generösa; de uppmuntrar inte människor att arbeta längre.
            Att vi generellt sett behöver arbeta mer är de flesta nog överens
            om. Men är den rimligaste åtgärden verkligen att försämra avdragsmöjligheterna
            för den som på egen hand vill spara till sin pension? Varför ska
            unga människor i dag förnekas den möjlighet som 40-talisten Bosse
            Ringholm har haft i alla år?
          </p>
          <p xml:id="i-VHmkRvXK6XjUCzj4VSuGdE">
            Utan ordentliga och noggranna analyser från ett generationsperspektiv
            inför viktigare ekonomiskpolitiska reformer som rör människors
            välfärd och trygghet riskerar vi att lägga grund för stora generationsmotsättningar.
            Det kan bli generationsmotsättningar som kan få rabaldret kring
            finansminister Pär Nuders "köttbergsuttalande" att framstå som
            en västanfläkt. Det är en situation som måste undvikas.
          </p>
          <p xml:id="i-NiRwczPFmrdn3xo1T1UdiQ">
            Jag vill därför fråga finansministern vilka åtgärder han avser
            att vidta i syfte att se till att analyser från ett generationsperspektiv
            görs obligatoriska inför större ekonomiskpolitiska beslut och
            förändringar som rör människors trygghet och välfärd.
          </p>
        </div>
      </div>
    </body>
  </text>
</TEI>
