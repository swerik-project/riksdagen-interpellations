<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0472">
  <teiHeader>
    <fileDesc>
      <titleStmt>
        <title>politiska ungdomsförbund</title>
        <author>Ohlsson, Birgitta (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>politiska ungdomsförbund till statsrådet Lena Hallengren om politiska ungdomsförbund</title>
          <idno type="rdwebb">GS10472</idno>
          <ref type="dokument_url_text">http://data.riksdagen.se/dokument/GS10472/text</ref>
          <ref type="dokument_url_html">http://data.riksdagen.se/dokument/GS10472</ref>
          <ref type="dokumentstatus_url_xml">http://data.riksdagen.se/dokumentstatus/GS10472</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <persName>Birgitta Ohlsson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CTXcyUjFC1N5sBbwRcPUmf" corresp="i-D8B2Xf6UADbqciPHrqFxSc">
          <date when="2005-03-16"/>
        </correspAction>
        <correspAction type="received" xml:id="i-YDotoo6nksrmwn9sBNJUyM" corresp="i-HxcQkHC9fDSzkJWgvdhDEF">
          <date when="2005-03-16"/>
        </correspAction>
        <correspAction type="answered" xml:id="i-LTQy1VBE9v3sp6AuzwUc4h" corresp="i-HxcQkHC9fDSzkJWgvdhDEF">
          <date when="2005-04-11"/>
        </correspAction>
        <correspContext corresp="i-LTQy1VBE9v3sp6AuzwUc4h">
          <ref type="record" target="prot-200405--102">Riksdagens protokoll 2004/05:102 Måndagen den 11 april</ref>
          <ref type="recordSection" target="unsetDivId">7 § Svar på interpellation 2004/05:472 om politiska ungdomsförbund</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8gtxmbeP6CfFezWgK68zjh">
            Interpellation 2004/05:472 av Birgitta Ohlsson (fp) till statsrådet
            Lena Hallengren om politiska ungdomsförbund
          </p>
        </div>
        <div type="ipqSubmissionInfo">
          <p xml:id="i-Mhfo1QgAuZF7arbDqKRvVz">
            den 16 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J9xP8dVZnQQTPrrP3yhv2t">
            Året 2005 har kantats av skandaler kring de politiska ungdomsförbunden.
            Både SSU (Socialdemokratiska Ungdomsförbundet) och Ung Vänster
            (Vänsterpartiets ungdomsförbund) har blivit ifrågasatta av granskande
            medier för att uppge felaktiga medlemsantal. Diskussionen om moderna
            reformer av bidragsutdelning till de politiska ungdomsförbunden
            har därför åter tagit fart.
          </p>
          <p xml:id="i-STTnH2g31XsgUZu2YT4kQL">
            De politiska ungdomsförbunden är en fantastisk plattform för
            att samla, skola och slussa framtida generationer till aktivt
            politiskt ansvar. De behövs i ett vitalt politiskt klimat för
            att stimulera diskussion, debatt och dispyter mellan olika åsiktslinjer
            i svensk idéutveckling.
          </p>
          <p xml:id="i-RYxSiK727T6C36GtPuA1Mg">
            Tillsammans med olika gräsrotsgrupper, frivilligorganisationer
            och enskilda människors kraft utgör de kuggen för att skapa en
            hållbar demokrati. Vill vi ha en levande demokrati behöver vi
            satsa på politisk mångfald inom demokratins ramar.
          </p>
          <p xml:id="i-6qzW3dFZYPxzF3AMpqJqZa">
            Offentligt stöd till politiska partier och ungdomsorganisationer
            är därför en förutsättning för att de ska ha chans att verka på
            jämlika villkor.
          </p>
          <p xml:id="i-86NidZtvZXRCG2w8DockUF">
            De politiska ungdomsförbunden har två huvudfunktioner. Den ena
            är att vara partiernas länk till ungdomar. Den andra är att utgöra
            ett forum för unga människor som vill engagera sig politiskt i
            samhällsdebatten.
          </p>
          <p xml:id="i-LnbDZk6JjZnREPL1bQ6MBc">
            I dag ges det nuvarande stödet till de politiska ungdomsorganisationerna
            utifrån hur många medlemmar de har, vilket genom åren skapat en
            grogrund för fusk som kulminerade i bidragsskandalerna i början
            av 1990-talet.
          </p>
          <p xml:id="i-6bRsZBwvBFzixrf7HfgN2T">
            Ju fler medlemmar, desto mer bidrag samtidigt som samhället med
            rätta aldrig kan kolla medlemsregistrens trovärdighet utifrån
            grundlagens anonymitetsskydd att inte registrera människors politiska
            åsikter.
          </p>
          <p xml:id="i-6xSAEevFdvXLghQ4e8epqe">
            I riksdagen har Folkpartiet liberalerna under flera års tid verkat
            för att reformera systemet. I stället för medlemsantal borde stödet
            till de politiska ungdomsförbunden utgå från den mandatfördelning
            som partierna har i riksdagen. Så sent som under 1990-talet diskuterade
            de politiska ungdomsförbunden en reform av system men det gav
            dessvärre inget konkret resultat.
          </p>
          <p xml:id="i-UnAaNN2UaEw7LKQtYPZMJk">
            Norge har redan ett sådant system. Genom att införa ett sådant
            system i Sverige skulle det stoppa bidragsfusket som nu senast
            uppmärksammats hos bland annat SSU och Ung Vänster.
          </p>
          <p xml:id="i-KHwnS43nf3bQToDtpLSMj5">
            Med anledning av ovanstående vill jag fråga ministern följande:
          </p>
          <p xml:id="i-BW28C8aqj2Dzsh8FuUyd42">
            Är statsrådet beredd att snarast lägga fram ett förslag om att
            reformera bidragssystemet till de politiska ungdomsförbunden och
            övergå till ett mandatbaserat bidragssystem?
          </p>
          <p xml:id="i-DuXFmZZ33DXekGuGKBSQdv">
            Avser statsrådet att snarast tillsätta en fristående kommission
            med uppdrag att utreda fusket med bidrag hos politiska ungdomsförbund?
          </p>
          <p xml:id="i-KEJpqmD1UqgdHDN7fFVFvH">
            Vilka åtgärder avser ministern att vidta för att Ungdomsstyrelsen
            ska intensifiera kontrollen av de statsbidrag som utbetalas till
            de politiska ungdomsförbunden?
          </p>
        </div>
      </div>
    </body>
  </text>
</TEI>
