<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0464">
  <teiHeader>
    <fileDesc>
      <titleStmt>
        <title>Sveriges och FN:s roll i Colombia</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges och FN:s roll i Colombia till utrikesminister Laila Freivalds om Sveriges och FN:s roll i Colombia</title>
          <idno type="rdwebb">GS10464</idno>
          <ref type="dokument_url_text">http://data.riksdagen.se/dokument/GS10464/text</ref>
          <ref type="dokument_url_html">http://data.riksdagen.se/dokument/GS10464</ref>
          <ref type="dokumentstatus_url_xml">http://data.riksdagen.se/dokumentstatus/GS10464</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WwqpvQzeLJSNFA9zTMigDx" corresp="i-KktUCXax2JFL3tqFqQN9oq">
          <date when="2005-03-15"/>
        </correspAction>
        <correspAction type="answered" xml:id="i-M2bqFh1GxbNMbqMbwdDXLy">
          <date when="2005-04-05"/>
        </correspAction>
        <correspAction type="received" xml:id="i-HraPta1dE7CVSQLPFdUsks" corresp="i-4CwyNH4xXJhZj5wdBAzmSY">
          <date when="2005-03-15"/>
        </correspAction>
        <correspAction type="answered" xml:id="i-67wZ779jo5GKtJ9pbWuyEt" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-67wZ779jo5GKtJ9pbWuyEt">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">10 § Svar på interpellationerna 2004/05:462, 463, 464, 465, 466 och 467 om situationen i Colombia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9CYCrwRhnRyhr5PpcCpetr">
            Interpellation 2004/05:464 av Birgitta Sellén (c) till utrikesminister
            Laila Freivalds om Sveriges och FN:s roll i Colombia
          </p>
        </div>
        <div type="ipqSubmissionInfo">
          <p xml:id="i-EniZp6SJEfRnEm87sVaNfx">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6ybH3dJSJJKqYtGpCnSimA">
            När vi, som svenska riksdagsledamöter, nyligen besökte Colombia
            blev det uppenbart för oss vilken otroligt svår situation landets
            civilbefolkning befinner sig i. Colombia har Latinamerikas längsta
            väpnade konflikt. Omkring tre miljoner människor är internflyktingar,
            civilbefolkningen lider svårt i den väpnade konflikten.
          </p>
          <p xml:id="i-MWzLRaCFGswctWi3iqNBpW">
            I en by djupt inne i Colombias djungel, Bojayá, träffade vi flyktingar
            som nyligen flytt från striderna. Vittnesmålen var entydiga. Både
            Farcgerillan och paramilitärerna deltar i extrema övergrepp på
            civilbefolkningen. Mötet med flyktingarna skedde i nordvästra
            Colombia i en kyrka där 119 personer mördades brutalt av Farc
            i en blodig massaker den 2 maj 2002.
          </p>
          <p xml:id="i-zvvXVfpohSiFbtpsE6xpW">
            Dessa väpnade grupper är ungefär likvärdiga i sina övergrepp
            mot internationell humanitär rätt. Det handlar om mord, kidnappningar,
            stöld av egendom, sexuella övergrepp mot kvinnor, användande av
            barnsoldater etcetera.
          </p>
          <p xml:id="i-AU6UAc1KN2dj3mXmyRG675">
            Men rapporter och vittnesmål från bland annat FN:s kontor för
            mänskliga rättigheter pekar även ut regeringstrupper som ansvariga
            för grova övergrepp på internationell humanitär rätt och mot de
            mänskliga rättigheterna.
          </p>
          <p xml:id="i-Cv6sjk3Eo4adXp5GiAxRzG">
            Den sittande regeringen hävdar att MR-situationen förbättrats
            genom att peka på statistik om minskade antal mord och kidnappningar.
            Regeringen försöker också tona ned att det faktiskt är en intern
            väpnad konflikt som pågår och väljer ofta att i stället tala om
            interna motsättningar och terroristbekämpning.
          </p>
          <p xml:id="i-Ueh5yzfoxXjgKMa3uDQu9L">
            Regeringens siffror på minskade antal kidnappningar och mord
            kan vara korrekta när det gäller trenden men behöver inte betyda
            att skyddet av de mänskliga rättigheterna faktiskt förbättrats.
            Regeringen försöker framställa sig som aktiva att bekämpa våldet
            och övergreppen som de hävdar begås av illegala väpnade grupper
            och att landets säkerhetsstyrkors brott och övergrepp enbart handlar
            om ett litet fåtal kriminella individer.
          </p>
        </div>
        <div type="ipQuestion">
          <p xml:id="i-S6oysmSSTvfW5d3mBEb1Zx">
            FN:s speciella kontor för mänskliga rättigheter pekar på att
            situationen snarare går i fel riktning inom flera områden. Det
            handlar bland annat om:
            <list rend="unordered">
              <item>
                statens otillbörliga påverkan av rättsprocesser
              </item>
              <item>
                den utbredda straffriheten
              </item>
              <item>
                omfattande och godtyckliga arresteringar
              </item>
              <item>
                säkerhetsstyrkornas systematiska användande av informatörer bland
                civilbefolkningen.
              </item>
            </list>
          </p>
          <p xml:id="i-DRuWAcWVEZVZaAqzFrPjtJ">
            Vi har hört många olika röster under vår resa som uttryckt djup
            oro över att den så kallade fredsprocessen inte är tillräckligt
            djupgående. Vi själva har i samtal med enstaka regeringsrepresentanter
            hört åsikten att paramilitärer borde kunna få stora strafflättnader,
            och till och med amnesti @ även för brott mot mänskligheten @
            något som skulle kunna leda till total straffrihet.
          </p>
          <p xml:id="i-DajMiM2YSfPmbqX1QNexQ">
            FN:s speciella kontor för mänskliga rättigheter har funnits i
            Colombia sedan 1997. Dess betydelse är oerhört central. Den colombianska
            regeringen har i avtal med FN förbundit sig att följa FN:s rekommendationer.
          </p>
          <p xml:id="i-6eupFD4ksJU2Nrzf3nbCU1">
            Men det tillhör sakens natur att FN:s roll ibland är ifrågasatt
            inom regeringen. Den colombianska regeringen vill inte höra kritiska
            röster mot den förhandlingsprocess som i dag pågår när det gäller
            paramilitärerna och att situationen för de mänskliga rättigheterna
            faktiskt inte pekar entydigt i rätt riktning.
          </p>
          <p xml:id="i-ULQP7oMDwqhU3dZpSiFGPY">
            Rapporter och vittnesmål från Amnesty, FN och inhemska människorättsorganisationer
            pekar i en annan riktning. De grövsta brotten begås av Farc och
            paramilitärerna men dels är regeringsstyrkorna också ansvariga
            för grova övergrepp och dels återkommer uppgifter och vittnesmål
            om starka band mellan paramilitärerna och regeringsstyrkorna.
          </p>
          <p xml:id="i-XvSPaE2wZhfocPiaAEQ5Qo">
            FN har i sin tidigare rapport, från den 21 april 2004 som godkänts
            av Colombias regering, bland annat krävt ökade ansträngningar
            mot den utbredda straffrihet som råder gentemot de medlemmar i
            säkerhetsstyrkorna som deltagit eller bidragit till omfattande
            och grova kränkningar och brott. I rapporten talas uttryckligen
            om att regeringsstyrkor, ofta i samverkan med paramilitären, är
            ansvariga för grova brott mot internationell humanitär rätt. Det
            handlar bland annat om godtyckliga massarresteringar, avrättningar,
            tortyr och försvinnanden.
          </p>
          <p xml:id="i-6pwRYtsmEjiVF8rPrskBY9">
            Det är därför extra viktigt att Sverige gör vad som är möjligt
            för att stärka FN-kontorets arbete och roll. Speciellt stöd inom
            EU. Det är möjligt att FN-kontoret kan öka sin närvaro i fler
            områden i Colombia, det skulle kunna underlätta arbetet så att
            fler brott kan dokumenteras och därmed öka pressen på alla parter
            som är involverade i dessa brott.
          </p>
          <p xml:id="i-Cmg78NuJMvWqhrZSzciS9L">
            Samtliga riksdagsdelegater har betonat vikten av fortsatt svenskt
            engagemang och bistånd till stöd för mänskliga rättigheter, särskilt
            stödet till FN:s arbete med mänskliga rättigheter i landet.
          </p>
          <p xml:id="i-HZUBAoPaNQb56MJG8VqZ8B">
            Sverige är glädjande nog en av kontorets största finansiärer,
            men sett till behoven i Colombia kunde både det finansiella och
            politiska stödet utvecklas ytterligare.
          </p>
        </div>
        <div type="ipQuestion">
          <p xml:id="i-Rixzzxsk1y4137yiNW2juh">
            Mina frågor är därför:
            <list rend="unordered">
              <item>
                1. Vad avser utrikesministern att vidta för åtgärder för att
                stödja FN och FN-kontorets arbete i Colombia?
              </item>
              <item>
                2. På vilket sätt avser utrikesministern att verka för att bidra
                till en fredlig utveckling i Colombia?
              </item>
              <item>
                3. Vad avser utrikesministern att göra gör att förbättra situationen
                för civilbefolkningen, inklusive internflyktingarna?
              </item>
            </list>
          </p>
        </div>
      </div>
    </body>
  </text>
</TEI>
