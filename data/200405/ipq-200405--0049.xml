<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0049">
  <teiHeader>
    <fileDesc>
      <titleStmt>
        <title>svenska medborgare och Utrikesdepartementets agerande</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svenska medborgare och Utrikesdepartementets agerande till utrikesminister Laila Freivalds om svenska medborgare och Utrikesdepartementets agerande</title>
          <idno type="rdwebb">GS1049</idno>
          <ref type="dokument_url_text">http://data.riksdagen.se/dokument/GS1049/text</ref>
          <ref type="dokument_url_html">http://data.riksdagen.se/dokument/GS1049</ref>
          <ref type="dokumentstatus_url_xml">http://data.riksdagen.se/dokumentstatus/GS1049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8NKTYZntBzNZPFM5RcVGJ9" corresp="i-QKE6ihmLRJvwhV4neD6h7b">
          <date when="2004-10-11"/>
        </correspAction>
        <correspAction type="received" xml:id="i-XcnPiNJmDepUCoVJTQu2nf">
          <date when="2004-10-12"/>
        </correspAction>
        <correspAction type="answered" xml:id="i-KDghq3nrNdqQwCMrwh4pCj">
          <date when="2004-10-22"/>
        </correspAction>
        <correspAction type="received" xml:id="i-XfR3SE5ky56xtisY2q37XT" corresp="i-4CwyNH4xXJhZj5wdBAzmSY">
          <date when="2004-10-12"/>
        </correspAction>
        <correspAction type="answered" xml:id="i-MyLPNJF8W2EpoEjEgM9oDG" corresp="i-4CwyNH4xXJhZj5wdBAzmSY">
          <date when="2004-10-22"/>
        </correspAction>
        <correspContext corresp="i-MyLPNJF8W2EpoEjEgM9oDG">
          <ref type="record" target="prot-200405--019">Riksdagens protokoll 2004/05:19 Fredagen den 22 oktober</ref>
          <ref type="recordSection" target="unsetDivId">5 § Svar på interpellation 2004/05:49 om svenska medborgare och Utrikesdepartementets agerande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FqYTvWHQCb6PmQr7bPk22b">
            Interpellation 2004/05:49 av Erik Ullenhag (fp) till utrikesminister
            Laila Freivalds om svenska medborgare och Utrikesdepartementets
            agerande
          </p>
        </div>
        <div type="ipqSubmissionInfo">
          <p xml:id="i-YUfGDDrrkmyMgNBnyAffgw">
            den 11 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MpL94Nd3aSFqJBXV4e6dBd">
            Den svenske medborgaren Calle Jonsson greps i juli 2001 på den
            grekiska ön Kos misstänkt för dråpförsök. Calle Jonsson satt länge
            häktad, men frigavs i februari 2002 mot borgen. När han hösten
            2003 kallades till rättegång infann han sig inte eftersom han
            anser att det inte går att lita på den grekiska rättvisan.
          </p>
          <p xml:id="i-Js8vV7NR5Z4ZkXWrvYUm4s">
            Calle Jonsson fick ett omfattande stöd av Sverige och den svenska
            regeringen i samband med att han var frihetsberövad. Justitieminister
            Thomas Bodström tog snart efter frihetsberövandet upp frågan på
            ministernivå genom samtal med sin grekiske justitieministerkollega
            i EU:s ministerråd. Innan Calle Jonsson frigavs mot borgen hade
            Thomas Bodström kontakter med sin grekiska kollega per brev, telefon
            och genom personliga möten. Samtalen mellan justitieministrarna
            rörde enligt uppgift behandlingen av Calle Jonsson, de långa häktningstiderna
            och även viss kritik mot det grekiska rättssystemet.
          </p>
          <p xml:id="i-GCfGod1Dv4dobGCaEKYP59">
            För svenska medborgare ligger det en stor trygghet i att veta
            att den svenska staten, genom regeringen och utrikesförvaltningen,
            kan agera om någon frihetsberövas i utlandet. För Calle Jonsson,
            precis som för andra som frihetsberövas, var det självklart mycket
            pressande att sitta inlåst. I synnerhet eftersom han satt häktad
            så pass lång tid i ett land där han inte förstod språket. Det
            är klart att det måste inneburit en stor trygghet för Calle Jonsson
            och hans familj att den svenska regeringen gav honom ett omfattande
            stöd under frihetsberövandet.
          </p>
          <p xml:id="i-XCUeHrxVFho2TZuoQqyE1D">
            En central fråga i sammanhanget är dock om alla svenskar får
            ett lika bra stöd och samma uppbackning som den för dråp misstänkta
            Calle Jonsson fick när han frihetsberövades i Grekland. Tyvärr
            tyder de exempel som följer nedan att så inte verkar vara fallet.
          </p>
          <p xml:id="i-UQJc39kVt9hUDMheZ2a86M">
            Dawit Isaak, svensk medborgare sedan 1992, fängslades i Eritrea
            hösten 2001 för att han verkat som fri journalist i landet. Någon
            rättegång sedan frihetsberövandet har inte genomförts och enligt
            den amerikanska pressorganisationen Comittee to Protect Journalists
            (CPJ) har Isaak sannolikt utsatts för tortyr i fängelset. Trots
            att Isaak är svensk medborgare, att han fängslats för att han
            utövat sina mänskliga rättigheter och uppgifter om att han torterats
            har det svenska Utrikesdepartementet agerat alldeles för lite
            och alldeles för sent. Först hösten 2003, två år efter frihetsberövandet
            togs frågan om Isaaks fall upp på ministernivå genom utrikesminister
            Laila Freivalds. Något särskilt tryck, utöver dialog med den eritrianska
            regimen, har Sverige inte utsatt Eritrea för.
          </p>
          <p xml:id="i-AmdfvCHtnbtLkKArhm3Ltf">
            Svenskkurden Hemo Amedsson, den ende överlevande från en turkisk
            massaker i början av 80-talet, flydde till Sverige för drygt 20
            år sedan. På grund av brott mot visumreglerna greps Hemo Amedsson
            i Estland i somras. Han satt isolerad i två och en halv månad
            i en häktescell i Tartufängelset och en estnisk domstol beslutade
            att utvisa honom till Turkiet på grund av en interpolefterlysning
            från 1980. Efter att ärendet överförts till den estniske justitieministern
            togs vissa kontakter från svensk sida. Sedermera beslutade den
            estniske justitieministern att utlämning till Turkiet inte var
            möjligt. I svar på en skriftlig fråga den 24 augusti 2004 slog
            utrikesministern dock fast att "Det ankommer på estniska domstolar
            och myndigheter att självständigt agera i utlämningsärendet" rörande
            Hemo Amedsson.
          </p>
          <p xml:id="i-JtGjR44HtwDwKmVPPvAKzD">
            Mehdi Ghezali, från Örebro, greps av amerikanska styrkor i Pakistan
            nära gränsen till Afghanistan i december 2001. I januari 2002
            fördes Ghezali till den amerikanska Guantánamobasen. I juli 2004
            släpptes Ghezali och kom åter till Sverige. Någon rättegång gentemot
            Ghezali under det två och ett halvt år långa frihetsberövandet
            ägde dock aldrig rum. Den svenska regeringen gjorde visserligen
            omfattande insatser för att få Mehdi Gezali frisläppt vilket framgår
            av konstitutionsutskottets granskningsärende från mars 2003 och
            ärendet har bland annat tagits upp på högsta politiska nivå genom
            statsminister Göran Persson i samtal med USA:s president George
            W Bush. Vad som är anmärkningsvärt i Ghezalis fall är dock att
            det verkar som att det dröjde lång tid innan Sverige satte verkligt
            tryck på USA och ifrågasatte lagligheten i frihetsberövandet.
          </p>
        </div>
        <div type="ipQuestion">
          <p xml:id="i-2MYpJX88fQbkjDsFiYoP74">
            Dessa exempel tyder på, även om det endast rör sig om några enstaka
            fall, att följande slutsatser tyvärr kan dras.
            <list rend="unordered">
              <item>
                1. Det verkar som om regeringens insatser för en svensk medborgare
                som råkar illa ut i utlandet är mindre när det rör sig om en svensk
                med utländsk bakgrund än när det gäller en person med helsvensk
                bakgrund som Calle Jonsson.
              </item>
              <item>
                2. Det är ganska uppenbart att regeringens insatser för en svensk
                som råkar illa ut utomlands står i proportion till hur stor den
                mediala uppmärksamheten är. Calle Jonssons fall var extremt uppmärksammat
                redan från dag ett. Såväl Hemo Amedssons som Mehdi Ghezalis fall
                fick också relativt stor medial uppmärksamhet inledningsvis medan
                Dawit Isaaks fall till en början knappt bevakades av medierna
                över huvud taget. I Isaaks fall är det uppenbart att Utrikesdepartementets
                insatser varit minimala fram till dess att hans öde började uppmärksammas
                i medierna.
              </item>
              <item>
                3. Svenskar med utländsk bakgrund, som ursprungligen flytt till
                Sverige, kan känna en viss oro när de åker till ett annat EU-land
                för att riskera utvisning till det land de ursprungligen flytt
                från. Utrikesministerns uttalande om att Sverige inte kunde göra
                något om estniska myndigheter utvisade flyktingen och den svenske
                medborgaren Amedsson till Turkiet innebär att EU-medborgare som
                ursprungligen flytt från sitt hemland i praktiken inte omfattas
                av den fria rörligheten på samma sätt som andra EU-medborgare.
                Mot den bakgrunden bör Sverige på EU-nivå ta initiativ till regelförändringar
                som gör att de som tillerkänts flyktingstatus eller annat skydd
                av ett EU-land inte ska kunna utvisas till det land de ursprungligen
                flytt ifrån av något EU-lands myndigheter.
              </item>
            </list>
          </p>
        </div>
        <div type="ipQuestion">
          <p xml:id="i-MyXk7xCpdYJWVPJyiHgu9B">
            Mot bakgrund av det anförda vill jag ställa följande frågor till
            utrikesministern.
            <list rend="unordered">
              <item>
                1. Ämnar utrikesministern vidta några åtgärder med anledning
                av att det verkar som om Utrikesdepartementets insatser för svenska
                medborgare som råkat illa ut utomlands är mindre för dem som har
                utländsk bakgrund och mot bakgrund av att insatserna verkar stå
                i proportion till vilken medieuppmärksamhet ett enskilt fall får?
              </item>
              <item>
                2. Är utrikesministern beredd att ta fram en handbok med tydliga
                rutiner och strategier för hur Utrikesdepartementet ska agera
                när övergrepp begås mot svenska medborgare i utlandet?
              </item>
              <item>
                3. Ämnar utrikesministern på sätt som angivits i interpellationen
                verka för nödvändiga förändringar av EU-regelverket så att den
                fria rörligheten i praktiken även omfattar de EU-medborgare som
                ursprungligen flytt till ett EU-land?
              </item>
            </list>
          </p>
        </div>
      </div>
    </body>
  </text>
</TEI>
