<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0108">
  <teiHeader>
    <fileDesc>
      <titleStmt>
        <title>mäns våld och mäns kollektiva ansvar</title>
        <author>Schyman, Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mäns våld och mäns kollektiva ansvar till statsrådet Jens Orback om mäns våld och mäns kollektiva ansvar</title>
          <idno type="rdwebb">GS10108</idno>
          <ref type="dokument_url_text">http://data.riksdagen.se/dokument/GS10108/text</ref>
          <ref type="dokument_url_html">http://data.riksdagen.se/dokument/GS10108</ref>
          <ref type="dokumentstatus_url_xml">http://data.riksdagen.se/dokumentstatus/GS10108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QqbRcCKjyaopT1ZBqJJ4wz" corresp="i-LzYBGnvuhNHdQ7LQKPA6UJ">
          <date when="2004-11-01"/>
        </correspAction>
        <correspAction type="received" xml:id="i-EDenC1LP8zW92oZx4Q1Bej" corresp="i-UEQA68w6PM78ttj4KfvgwE">
          <date when="2004-11-08"/>
        </correspAction>
        <correspAction type="answered" xml:id="i-Y6YPDLix2JdrDoMKtwq6kg" corresp="i-UEQA68w6PM78ttj4KfvgwE">
          <date when="2004-11-15"/>
        </correspAction>
        <correspContext corresp="i-Y6YPDLix2JdrDoMKtwq6kg">
          <ref type="record" target="prot-200405--029">Riksdagens protokoll 2004/05:29 Måndagen den 15 november</ref>
          <ref type="recordSection" target="unsetDivId">19 § Svar på interpellation 2004/05:108 om mäns våld och mäns kollektiva ansvar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CZ55i9GqpaqiFmq49eNBsj">
            Interpellation 2004/05:108 av Gudrun Schyman (v) till statsrådet
            Jens Orback om mäns våld och mäns kollektiva ansvar
          </p>
        </div>
        <div type="ipqSubmissionInfo">
          <p xml:id="i-8BwYUiwjRoW15SjGk6fKJC">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C6QUcnmrhmzJDeHp4XGT2j">
            Mäns ansvar för att bryta könsmaktsordningen har diskuteras livligt
            under senare år, särskilt när det gäller det mest destruktiva
            uttrycket för den patriarkala makten, det vill säga mäns våld
            mot kvinnor.
          </p>
          <p xml:id="i-7CpJQn7vS1CusBioe8xPcT">
            Omfattningen av våldet är väl dokumenterad. Undersökningen Slagen
            Dam från 2001 ger en bild av hur omfattande mäns våld mot kvinnor
            är och synliggör de flytande gränserna mellan hot, våld och sexuella
            övergrepp. Den visar att var fjärde kvinna har upplevt fysiskt
            våld från någon man efter sin 15-årsdag, att 56 % av alla kvinnor
            har trakasserats sexuellt och att var tredje kvinna har utsatts
            för sexuellt våld.
          </p>
          <p xml:id="i-2hRqi6t3prZ9V41u2GfZY2">
            Slagen Dam kommer fram till att totalt sett har 46 %, alltså
            nästan hälften av alla svenska kvinnor, erfarenheter av våld från
            någon man efter sin 15-årsdag. Det här bekräftas av Brottsförebyggande
            rådets statistik som visar att år 2003 anmäldes bland annat 237
            försök till mord eller dråp mot kvinna, 22 481 fall av kvinnomisshandel
            och 2 099 våldtäkter. Kunskapen om att de flesta kvinnor inte
            anmäler är också väl känd.
          </p>
          <p xml:id="i-NpmBQqsow9j3ZXapLtbCUF">
            Slutsatsen blir att tillgängliga siffror måste multipliceras
            med tre eller fyra för att komma närmare verkligheten. Situationen
            är då att vi kan räkna med att det misshandlas mellan fem och
            tio kvinnor i timmen och att ungefär en kvinna våldtas i timmen.
            I Sverige, i dag! 80 % av mäns övergrepp sker bakom hemmets stängda
            dörr. Männen som utför våldet är de män som kvinnor känner väl,
            är familj eller bekant med, lever eller har levt ihop med.
          </p>
          <p xml:id="i-GcbLnQgNacs1caB7xj5xuh">
            Den stora mängd våldshandlingar som både offentlig statistik
            och kvinnojourernas arbete vittnar om är alltså inte något som
            ett fåtal psykiskt sjuka individer (män) begår. Det är vanliga
            familjefäder, alldeles normala och hederligt arbetande män och
            pojkvänner, som begår våldshandlingar mot kvinnor de känner. Det
            finns således ett mönster som visar att det förekommer ett starkt
            inslag av våld i nära relationer mellan män och kvinnor, och i
            deras vardag. Mäns våld mot kvinnor är en utbredd, frekvent och
            aktuell företeelse. Det sexualiserade våldet är strukturellt,
            och i den patriarkala strukturen är föreställningen om vad det
            är att vara man starkt laddad med våld, vilket i sig är ett uttryck
            för makt.
          </p>
          <p xml:id="i-UjjTbAA4uJf37m93dE7fVg">
            När tidigare jämställdhetsminister Margareta Winberg tog upp
            den här frågan till diskussion och bland annat påtalade att män
            som grupp har ett ansvar uppfattade nuvarande statsråd detta synsätt
            som uttryck för "könsrasism" och skrev i en artikel (DN Debatt
            den 1 augusti 1999): "Kanske gör jag henne besviken när jag meddelar
            att jag inte känner mig skuldtyngd av andra mäns brott, lika lite
            som jag gör det som vit för apartheid eller som tyskättling för
            förintelsen."
          </p>
          <p xml:id="i-6a7tX1zcST2WPQYmgBYRAt">
            I en annan artikel (Aftonbladet den 2 augusti 1999) med rubriken
            "Winberg är en könsrasist" säger statsrådet: "Jag menar att det
            inte är könet som gör mig våldsam utan i så fall det patriarkala
            system vi har, det är en kulturfråga."
          </p>
          <p xml:id="i-JH5BFhaucqnzfd1rPa5j8g">
            Regeringens jämställdhetspolitik finns bland annat uttryckt i
            skrivelsen Jämt och ständigt (regeringens skrivelse 2002/03:140).
            Där kan man under rubriken "Män och jämställdhet" (s. 12) läsa:
            "Med män och jämställdhet som ett prioriterat område i jämställdhetspolitiken
            vill regeringen sätta fokus på att män skall inse att dessa förhållanden
            (könsmaktsordningen) stadfäster ett odemokratiskt system som drabbar
            alla människor". Och vidare: "Mäns våld mot kvinnor är en yttersta
            konsekvens av de värderingar som utgår ifrån att män är överordnade
            kvinnor."
          </p>
          <p xml:id="i-YMUoSpg9YrBh4134x5hnE2">
            Det framgår alltså tydligt att det hela handlar om makt och bristande
            demokrati.
          </p>
          <p xml:id="i-AWFb6Z4kdReXrKNQGjeNVp">
            I ett inledande kapitel i samma skrivelse (s. 5) står också:
            "Trots en lång historia av aktivt jämställdhetsarbete präglas
            vårt samhälle fortfarande av en könsmaktsordning. Arbetet måste
            fortsättningsvis ges en mer feministisk inriktning."
          </p>
        </div>
        <div type="ipQuestion">
          <p xml:id="i-T13URW4nypFc1trEvC3Sjn">
            Mot bakgrund av statsrådets tidigare uttalanden, och med hänvisning
            till den hållning som regeringen och samarbetspartierna har uttryckt
            i bland annat ovanstående refererade dokument, vill jag ställa
            följande frågor:
            <list rend="unordered">
              <item>
                1. Avser statsrådet att verka för att mäns ansvar för att bryta
                ned den patriarkala maktordningen uppmärksammas?
              </item>
              <item>
                2. Har statsrådet alltjämt uppfattningen att mäns våld mot kvinnor
                är en "kulturfråga"?
              </item>
              <item>
                3. Vilka insatser avser statsrådet att vidta för att jämställdhetsarbetet
                ska ges en mer feministisk inriktning?
              </item>
            </list>
          </p>
        </div>
      </div>
    </body>
  </text>
</TEI>
