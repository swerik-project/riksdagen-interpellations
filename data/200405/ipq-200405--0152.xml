<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0152">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0152</head>
        <author who="i-A1WkfiAbmndDMThhAvrWEm">Hans Backman</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>bensinskatten</topic>
        <docDate when="2004-11-17">den 17 november</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10152</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:152 av Hans Backman (fp) till finansminister
          Pär Nuder om bensinskatten
        </IPQ_title>
      </div>
      <div type="IPQuestionBody">
        <p xml:id="i-WBpkj7EA32sjmxqXZ44KwY">
          Under 1990-talet ökade bensinpriset kraftigt, men bilkörningen
          minskade bara marginellt. Mellan 1990 och 2002 minskade privatbilismen
          bara med 4 %. Trots kraftigt höjda bensinpriser. Statens institut
          för kommunikationsanalys (SIKA) tror därför inte att en höjning
          med 18 öre på bensinskatten ger någon positiv effekt på miljön.
        </p>
        <p xml:id="i-FLCu6H3LseCziS3uPaxJCA">
          Eftersom fordonstrafiken svarar för bortåt en tredjedel av de
          samlade emissionerna, främst av koldioxid som ger tyngsta bidraget
          till växthuseffekten hamnar den i skottgluggen. Bilen och koldioxidutsläppen
          går hand i hand, alltså får man försöka minska dessa och ofta
          blir det liktydigt med att vi ska använda bilen mindre. Vi ska
          använda den enbart när vi måste. Men det gör vi ju redan hävdar
          många unisont och det stämmer bra med verkligheten. Man kör när
          man måste. Därför förvånar det inte att många, inte minst barnfamiljer,
          upplever nya pålagor som plågsamma för hushållets ekonomi. Man
          anser sig inte kunna värja sig, man kan inte köra mindre utan
          tvingas betala de ökade kostnaderna. Därför blir det heller inte
          de vinster med miljöskatterna som myndigheterna har räknat ut
          ska uppkomma.
        </p>
        <p xml:id="i-ScC22A19aQMLDKU2mrk5Bs">
          Förslagen till höjningar av bensinskatten slår också orimligt
          hårt mot bosatta i bland annat Gävleborg som är beroende av att
          använda bilen dagligen. Det är inte ovanligt att människor i Söderhamn,
          Bollnäs, Ovanåker och Hofors pendlar 10@15 mil om dagen till och
          från jobbet. Den kollektiva trafiken är begränsad och räcker inte
          till. Det är oftast både mer praktiskt och tidsbesparande att
          ta bilen till jobbet. Och när det gäller att skjutsa barn och
          storhandla är det bilen som gäller. Många familjer är beroende
          av att ha två bilar för att få det praktiska livet att gå runt.
        </p>
        <p xml:id="i-P64c88t6zMynRMJcAUDxEp">
          Många barnfamiljer är dessutom på grund av den bristfälligt utbyggda
          kollektivtrafiken på många orter i landet tvungna att använda
          bilen vid transporter till och från barntillsyn. Ett sätt att
          stötta dessa barnfamiljer vore att låta transporter till och från
          barntillsyn inräknas i sträckan reseavdrag.
        </p>
        <p xml:id="i-NiqQUhQbXx8isXfPetugfp">
          Även om den senaste tidens prishöjningar inte beror på ökade
          statliga pålagor, innebär själva konstruktionen av bensinskatten
          att varje prishöjning blir dubbel. För att förhindra detta skulle
          systemet för bensinbeskattning kunna ändras så att höjningar av
          världsmarknadspriset inte automatiskt slår igenom i form av högre
          bensinskatt.
        </p>
        <p xml:id="i-CS7BvFNpPBrZLR3kBx4MYC">
          Mot bakgrund av ovanstående vill jag ställa följande frågor till
          ministern:
        </p>
        <p xml:id="i-NmrDVupw5XyA86FanPsxTU">
          Avser ministern att vidta några åtgärder mot höjningen av bensinskatten
          om det visar sig att den inte har någon positiv effekt på miljön?
        </p>
        <p xml:id="i-KKsg6bMEGVjVGXMksao37x">
          Avser ministern att vidta några åtgärder för att ändra systemet
          för bensinbeskattning så att höjningar av världsmarknadspriset
          inte automatiskt slår igenom i form av högre bensinskatt?
        </p>
        <p xml:id="i-2zebYJLLmD1DYrhLg1EFSB">
          Avser ministern att vidta några åtgärder för att transporter
          till och från barntillsyn ska kunna räknas med i sträckan reseavdrag?
        </p>
      </div>
    </body>
  </text>
</TEI>
