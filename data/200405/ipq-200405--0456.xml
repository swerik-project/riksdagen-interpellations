<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0456">
  <teiHeader>
    <fileDesc>
      <titleStmt>
        <title>anhöriginvandring</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>anhöriginvandring till statsrådet Barbro Holmberg om anhöriginvandring</title>
          <idno type="rdwebb">GS10456</idno>
          <ref type="dokument_url_text">http://data.riksdagen.se/dokument/GS10456/text</ref>
          <ref type="dokument_url_html">http://data.riksdagen.se/dokument/GS10456</ref>
          <ref type="dokumentstatus_url_xml">http://data.riksdagen.se/dokumentstatus/GS10456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UbyYPJbikHYjrUtLLyS2g" corresp="i-43NmWWYd8vEgZrkoXWWCXx">
          <date when="2005-03-11"/>
        </correspAction>
        <correspAction type="answered" xml:id="i-6A9VpJUnoHkU1BdraqepP1">
          <date when="2005-04-04"/>
        </correspAction>
        <correspAction type="received" xml:id="i-PRp9BSdKpFcFrcSo2B7t2g" corresp="i-8NR1Z8tejozuay7fUnQPDP">
          <date when="2005-03-11"/>
        </correspAction>
        <correspAction type="answered" xml:id="i-M662m6b1DmSRKWgT5CucdU" corresp="i-8NR1Z8tejozuay7fUnQPDP">
          <date when="2005-04-04"/>
        </correspAction>
        <correspContext corresp="i-M662m6b1DmSRKWgT5CucdU">
          <ref type="record" target="prot-200405--097">Riksdagens protokoll 2004/05:97 Måndagen den 4 april</ref>
          <ref type="recordSection" target="unsetDivId">6 § Svar på interpellation 2004/05:456 om anhöriginvandring</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8vdDPAsaBwGBKrcPdwxbdL">
            Interpellation 2004/05:456 av Rosita Runegrund (kd) till statsrådet
            Barbro Holmberg om anhöriginvandring
          </p>
        </div>
        <div type="ipqSubmissionInfo">
          <p xml:id="i-NKGQyh3h46BciAyUUzpqXy">
            den 11 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FFtvAYpAHKD9mjthfopFty">
            Den förändring av anhörigbegreppet i utlänningslagen som gjordes
            1997 innebär en inskränkning i jämförelse med tidigare bestämmelser.
            Ändringarna innebar bland annat att åldersgränsen sänktes från
            20 år till 18 år. Även den så kallade sista länken-bestämmelsen,
            som gav till exempel gamla föräldrar med barn i Sverige möjlighet
            att återförenas, togs bort. Kristdemokraterna motsatte sig beslutet
            och anser att sista länken-bestämmelsen bör återinföras.
          </p>
          <p xml:id="i-DRrU1Ag5Hdps6Eh8esgDxC">
            I dag kan man endast få uppehållstillstånd som anhörig om man
            ingått i samma hushållsgemenskap och bott tillsammans till dess
            att barnet eller barnen lämnade hemlandet. Vidare får det inte
            gå mer än två år från det att barnet eller barnen fick uppehållstillstånd
            och det bör ha funnits ett beroendeförhållande mellan barn och
            föräldrar under den tiden. Vi anser att det ligger i sakens natur
            att om vuxna barn över 18 år har flyttat eller flytt till Sverige
            är det ingen självklarhet att deras föräldrar har anledning eller
            möjlighet att göra detsamma. Med stigande ålder och tilltagande
            oförmåga eller sjukdom ökar behovet av närhet till anhöriga. Att
            uppfylla alla de nämnda kraven är i de flesta fall omöjligt, alltså
            är det i dag praktiskt taget omöjligt för nya svenskar att få
            ett närmare umgänge med eller ta hand om gamla, sjuka föräldrar.
          </p>
          <p xml:id="i-8HhuRbtzymkJSqHiZsPqbG">
            I västerländska samhällen lever föräldrar normalt inte tillsammans
            med sina barn efter att dessa blivit vuxna och eventuellt bildat
            egen familj. Bilden ser emellertid annorlunda ut i andra delar
            av världen. Familjen är i många kulturer inte begränsad till kärnfamiljen
            utan det är brukligt att man till exempel tar ansvar för sina
            föräldrar när de blir äldre. Kristdemokraternas utgångspunkt är
            att man i större mån ska kunna ta hänsyn till att andra kulturers
            familjegemenskap och därmed ibland beroendebild skiljer sig från
            den svenska. Reglerna om anhöriginvandring bör ändras och familjebegreppet
            till viss del utvidgas.
          </p>
          <p xml:id="i-CxKPz4hPTa4XYCw7A2rLDr">
            Anhörigkommittén presenterade sitt delbetänkande Vår anhöriginvandring
            SOU 2002:13 för drygt två år sedan. Flera förslag i betänkandet
            tar i beaktande bland annat situationen för äldre föräldrar och
            ett vidgat familjebegrepp. Någon proposition med anledning av
            utredningen har inte lämnats till riksdagen.
          </p>
          <p xml:id="i-CXYVSS6oPiC3183bhX3kFP">
            Avser statsrådet att återinföra sista länken-bestämmelsen?
          </p>
          <p xml:id="i-E1c93AERgG5nk37MPrRTR5">
            Vilka åtgärder avser statsrådet att vidta så att familjebegreppet
            avseende anhöriginvandring i större mån tar hänsyn till andra
            kulturers familjegemenskap?
          </p>
          <p xml:id="i-74QPwxshVpaNixpAsL1hBk">
            Avser statsrådet att vidta några åtgärder med anledning av Anhörigkommitténs
            betänkande?
          </p>
        </div>
      </div>
    </body>
  </text>
</TEI>
