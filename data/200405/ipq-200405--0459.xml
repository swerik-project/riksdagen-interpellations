<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0459">
  <teiHeader>
    <fileDesc>
      <titleStmt>
        <title>kostnadsutvecklingen för svenska soldater utomlands</title>
        <author>Widman, Allan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kostnadsutvecklingen för svenska soldater utomlands till försvarsminister Leni Björklund om kostnadsutvecklingen för svenska soldater utomlands</title>
          <idno type="rdwebb">GS10459</idno>
          <ref type="dokument_url_text">http://data.riksdagen.se/dokument/GS10459/text</ref>
          <ref type="dokument_url_html">http://data.riksdagen.se/dokument/GS10459</ref>
          <ref type="dokumentstatus_url_xml">http://data.riksdagen.se/dokumentstatus/GS10459</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <persName>Allan Widman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FatTLsJ27c7FPdibFBe3L2" corresp="i-BUYvEhrSc9gnHcd6iS4eDJ">
          <date when="2005-03-14"/>
        </correspAction>
        <correspAction type="received" xml:id="i-876FYsK7wcawrN3Ybsjraw">
          <date when="2005-03-15"/>
        </correspAction>
        <correspAction type="answered" xml:id="i-T2H12gkUud2SebrA2o1FDq">
          <date when="2005-04-19"/>
        </correspAction>
        <correspAction type="received" xml:id="i-RGts97yUD3iZeWXdYfjY1y" corresp="i-CcdZckB2ErC625pmVtogZg">
          <date when="2005-03-15"/>
        </correspAction>
        <correspAction type="answered" xml:id="i-LaK7izSM9d5J62zd9aFRKf" corresp="i-CcdZckB2ErC625pmVtogZg">
          <date when="2005-04-19"/>
        </correspAction>
        <correspContext corresp="i-LaK7izSM9d5J62zd9aFRKf">
          <ref type="record" target="prot-200405--107">Riksdagens protokoll 2004/05:107 Tisdagen den 19 april</ref>
          <ref type="recordSection" target="unsetDivId">6 § Svar på interpellation 2004/05:459 om kostnadsutvecklingen för svenska soldater utomlands</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9mfo6i1ZGQzjTexbhnbwW9">
            Interpellation 2004/05:459 av Allan Widman (fp) till försvarsminister
            Leni Björklund om kostnadsutvecklingen för svenska soldater utomlands
          </p>
        </div>
        <div type="ipqSubmissionInfo">
          <p xml:id="i-TYF7xdTJzjT6yLLyLsPRRD">
            den 14 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8LMTFyARw7pk4AnsDJogsS">
            Den senaste tiden har bjudit på en rad oroande uppgifter om kostnadsutvecklingen
            avseende svenska soldater insatta i utlandet.
          </p>
          <p xml:id="i-7nSDimJV92XS6GMgtBAyYP">
            För några veckor sedan blev det känt att kostnaden för Sveriges
            insats i Liberia skulle öka med 189 miljoner kronor på en tolvmånadersperiod.
            Med hänsyn till att det rör sig om ett mekaniserat kompani med
            förstärkt underhåll, inalles ca 240 soldater, får kostnadsökningen
            anses som anmärkningsvärd. Av Försvarsmaktens årsredovisning för
            2004 framgår vidare att månadskostnaden per anställd i utlandstjänst
            mellan 2001 och 2004 ökat från 70 417 kr till 143 157 kr. Trots
            att den dyraste insatsen per anställd, nämligen Liberia, inte
            tycks ingå i beräkningsunderlaget motsvarar detta mer än en fördubbling
            av kostnaden på tre år.
          </p>
          <p xml:id="i-TG7YHuy4iV3UquutzS1BsK">
            I försvarspropositionen (2004/05:5) angav regeringen att anslaget
            för internationella insatser skulle räknas upp från dåvarande
            ca 1 200 miljoner kronor till 1 700 miljoner kronor år 2007. Enligt
            samma proposition s. 69 skulle Försvarsmakten ha förmåga att samtidigt
            leda och genomföra två insatser av bataljonsstorlek eller motsvarande
            och mindre förbandsenheter i ytterligare tre insatser.
          </p>
          <p xml:id="i-SJPTE71m6ff212FaTy9PGy">
            Åtminstone såvitt avser genomförandet torde det finnas ett direkt
            samband mellan genomsnittskostnaden per insatt soldat i utlandsstyrkan
            och anslaget för internationella insatser. Redan den genomsnittskostnad
            som gällt under 2004 skulle enbart medge att ca 1 000 soldater
            skulle kunna hållas insatta under år 2007. Redan före det att
            försvarsbeslutet trädde i kraft den 1 januari 2005 framstår det
            som att kostnadsökningarna intecknat de resurser som planerades
            för en utökad förmåga.
          </p>
          <p xml:id="i-7SU9qAPRjt8SxB6nub7M9g">
            Kostnaden per anställd och insatt soldat varierar. Vid en jämförelse
            med en del andra europeiska länder tycks Sverige ligga högt. Men
            redan den procentuella kostnadsutvecklingen de senaste åren visar
            att vårt allmänt höga kostnadsläge inte är en tillräcklig förklaring.
            Självklart påverkas ekonomin även av vilka insatser vi gör. Avståndet
            mellan Sverige och det land där insatsen görs har stor betydelse,
            liksom vilka förband vi använder och på hur många insatser vi
            fördelar våra resurser.
          </p>
          <p xml:id="i-4iEwnKGFpJqV7JwxiuDWN4">
            Sistnämnda förhållande har Försvarsmakten vid en föredragning
            i försvarsutskottet den 8 mars i år understrukit som särskilt
            kostnadspåverkande. Till exempel anses kostnader för underhåll
            inte öka linjärt med antalet soldater i det insatta förbandet.
            Att Sverige för närvarande har relativt begränsade insatser på
            många olika håll påverkar enligt myndigheten även våra officerares
            möjligheter att tjänstgöra i högre befattningar vid olika internationella
            missioner. Något som också påverkar vår samlade förmåga negativt.
          </p>
          <p xml:id="i-UGmFSXTAE9dRyGpm1jpu9W">
            Folkpartiet liberalerna har under ett års tid efterlyst en nationell
            strategi för våra internationella insatser. Avsaknaden av en sådan
            har enligt vår mening flera konsekvenser. Viktigast torde vara
            att det ger riksdagen en ärlig chans att utvärdera de insatser
            som svenska förband gör utomlands. Om inte målen för verksamheten
            fastställs tillsammans med en övergripande plan för hur vi ska
            gå till väga beträffande prioriteringar av förmågor, förband,
            insatsområden med mera saknas referenspunkter för en sådan utvärdering.
            Mot bakgrund av att de internationella insatserna med största
            sannolikhet kommer att dominera försvarspolitiken under lång tid
            är detta en allvarlig brist.
          </p>
          <p xml:id="i-3wWdgW5aQ6J2hvfSgnEX1U">
            Självklart kan inte en strategi i ett slag minska kostnaderna
            för de insatser som Sverige gör just nu. Men den skulle i vart
            fall ge möjligheter att mera strukturellt väga in kostnadsaspekter
            när vi överväger hur de begränsade resurserna ska göra bästa möjliga
            nytta.
          </p>
          <p xml:id="i-SXRYWeNiRYJKWr3iE8us7j">
            Under förra året utgick en majoritet av det sammansatta försvars-
            och utrikesutskottet från att regeringen i samband med försvarsbeslutet
            skulle återkomma med ett långsiktigt övervägande beträffande Sveriges
            insatser. I försvarspropositionen lyste sådana överväganden blott
            med sin frånvaro. I samband med riksdagens nyligen fattade beslut
            att förlänga insatsen i Liberia angav kabinettssekreterare Hans
            Dahlgren att regeringen gärna såg en dialog med riksdagen om hur
            våra insatser ska prioriteras på längre sikt. Någon sådan dialog
            har regeringen ännu inte tagit initiativ till.
          </p>
          <p xml:id="i-HvsxQEawe257zkdNUko8UK">
            Mot bakgrund av ovanstående vill jag rikta följande frågor till
            försvarsministern:
          </p>
          <p xml:id="i-8EnVq9s1zCLYdn7C8wV3JQ">
            Vilka omedelbara åtgärder avser statsrådet att vidta för att
            inte kostnadsutvecklingen ska lägga hinder i vägen för de högre
            ambitioner som Sverige nu har inom området för internationella
            insatser?
          </p>
          <p xml:id="i-C2YiqazPWGeAL79MZqd52G">
            Avser statsrådet att till riksdagen framlägga ett förslag till
            strategi för internationella insatser och i så fall när?
          </p>
        </div>
      </div>
    </body>
  </text>
</TEI>
