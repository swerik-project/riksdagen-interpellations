<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0575">
  <teiHeader>
    <fileDesc>
      <titleStmt>
        <title>nya droger i narkotikalagstiftningen</title>
        <author>Magnusson, Cecilia (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nya droger i narkotikalagstiftningen till justitieminister Thomas Bodström om nya droger i narkotikalagstiftningen</title>
          <idno type="rdwebb">GS10575</idno>
          <ref type="dokument_url_text">http://data.riksdagen.se/dokument/GS10575/text</ref>
          <ref type="dokument_url_html">http://data.riksdagen.se/dokument/GS10575</ref>
          <ref type="dokumentstatus_url_xml">http://data.riksdagen.se/dokumentstatus/GS10575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <persName>Cecilia Magnusson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Aao7oGwkoJs9bAK6RirULz" corresp="i-Evjo9hsKrPvb3KMyegAipb">
          <date when="2005-05-09"/>
        </correspAction>
        <correspAction type="received" xml:id="i-UHgxCuEe78p2a6fnoYTejm" corresp="i-STyFs6Gu3boin31eFp1bNM">
          <date when="2005-05-09"/>
        </correspAction>
        <correspAction type="answered" xml:id="i-Gk5U2v8p4Ha3WcqK5WUCWC" corresp="i-UPW2cbGnTUbMZaKTrot5Bh">
          <date when="2005-06-08"/>
        </correspAction>
        <correspContext corresp="i-Gk5U2v8p4Ha3WcqK5WUCWC">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">27 § Svar på interpellationerna 2004/05:575 och 576 om drogklassificering av nya substanser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BNkp5T6347Hz12k4gfHAZy">
            Interpellation 2004/05:575 av Cecilia Magnusson (m) till justitieminister
            Thomas Bodström om nya droger i narkotikalagstiftningen
          </p>
        </div>
        <div type="ipqSubmissionInfo">
          <p xml:id="i-3oJWkYzVbsPPDwqPcPHoSj">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qj5TrUnV9AB4VbghweKQzq">
            Missbruket av GHB och de andra så kallade "bokstavsdrogerna"
            är ett stort problem i Göteborg och Västsverige. Enligt läkare
            på Sahlgrenska Universitetssjukhuset är Göteborg den ort i världen
            som drabbats värst och man räknar med att ett drygt tusental personer
            är beroende av GHB. Vid Göteborgssjukhusens akutmottagningar är
            över 90 % av alla drogförgiftningar orsakade av GHB, GBL eller
            BD. Problemet är dessutom växande, bara mellan 2003 och 2004 fördubblades
            antalet patienter med GHB-överdos vid Sahlgrenskas akutmottagning.
          </p>
          <p xml:id="i-6VQ5KVdyagqm6whXW855aV">
            När det gäller narkotikarelaterade dödsfall i Göteborgsområdet
            är det lika många som dör av GHB-överdoser som av heroin. Det
            finns dock en skillnad mellan dessa droger och det är att de som
            dör av GHB är yngre, ingen äldre än 23. När det gäller heroin
            är de flesta som avlider över 30 år.
          </p>
          <p xml:id="i-NwiarKMFN9JstZctjqSUmm">
            Flera experter från både sjukvård och rättsväsende anser att
            vägen för att minska problemen är att narkotikaklassa alla "bokstavsdrogerna".
            Erfarenheten av att klassa GHB som narkotika är att det blev en
            tydlig nedgång av antalet överdoser. Under senare år har överdoserna
            ökat igen. Denna ökning beror med stor sannolikhet på att de GHB-liknande
            drogerna GBL och BD som inte är narkotikaklassade har börjat användas
            i större utsträckning.
          </p>
          <p xml:id="i-GwKJcr8izKo3AMhAgH3xdE">
            En klassning av GBL och BD som hälsofarliga medel är visserligen
            på gång men det är bara ett halvt steg. För att kunna motarbeta
            drogerna på allvar borde de klassas som narkotika så att dess
            illegala hantering kan bekämpas.
          </p>
          <p xml:id="i-CwxvTch3SQSzyWVJKc94fZ">
            De som säljer och sprider narkotika är uppfinningsrika och hittar
            hela tiden nya droger eller förändrar gamla tillräckligt mycket
            för att den ska slippa igenom narkotikastrafflagens nät. Ett exempel
            på en substans som har börjat användas som en drog är ketamin.
            Normalt är ketamin det verksamma ämnet i det receptbelagda ketalar,
            som är ett bedövningsmedel som används inom sjukvården. När det
            används som en drog är den starkt hallucinogen. Substansen är
            mycket farlig och narkotikaklassad i USA, men inte i Sverige.
          </p>
          <p xml:id="i-So4iEUNnoiqW4hspFCDrW3">
            Ketamin har sedan ett drygt år tillbaka börjat dyka upp vid olika
            polistillslag. Eftersom ketamin i ren form inte finns med på listan
            över narkotikaklassade preparat eller är ett receptbelagt läkemedel
            kan polisen inte beslagta det. Stockholmspolisen riskerar att
            tvingas att lämna tillbaka ett beslag de gjort tidigare i år.
            Luckorna i lagen gör att polisen begränsas i sitt arbete att motverka
            narkotikan i samhället.
          </p>
          <p xml:id="i-SkJ9AFqEUvgurLCzfsJmSE">
            Ketamin tillhör inte de vanligaste drogerna som beslagtas, men
            det går inte att avvakta och låta polisen stå maktlös medan missbruket
            sprider sig till större kretsar. Det är bättre att stämma i bäcken
            än vänta och se problemen växa. I Sverige ska vi ha en restriktiv
            narkotikapolitik och den borde följas upp av en arbetsordning
            med snabbare reaktioner gentemot de nya droger som dyker upp.
            Diskussionen om att klassificera nya droger som narkotika kan
            inte tas för varje enskild substans som dyker upp utan det behövs
            långsiktiga lösningar där polis- och rättsväsendet är en av flera
            aktörer.
          </p>
          <p xml:id="i-Ear5jX5rApUSBGgxhvcNbF">
            Min fråga till justitieministern är följande:
          </p>
          <p xml:id="i-LTwXc6HMpmHLq4i11RxPen">
            Vilka åtgärder avser justitieministern att vidta för att skapa
            en långsiktigt hållbar lagstiftning för att inordna de nya drogerna
            i narkotikalagstiftningen och dess kompletterande följdlagstiftning?
          </p>
        </div>
      </div>
    </body>
  </text>
</TEI>
