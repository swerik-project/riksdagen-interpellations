<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0463">
  <teiHeader>
    <fileDesc>
      <titleStmt>
        <title>situationen i Colombia</title>
        <author>Lindholm, Jan (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen i Colombia till utrikesminister Laila Freivalds om situationen i Colombia</title>
          <idno type="rdwebb">GS10463</idno>
          <ref type="dokument_url_text">http://data.riksdagen.se/dokument/GS10463/text</ref>
          <ref type="dokument_url_html">http://data.riksdagen.se/dokument/GS10463</ref>
          <ref type="dokumentstatus_url_xml">http://data.riksdagen.se/dokumentstatus/GS10463</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SwSVJ9SXa3cGZu8yWU9fLY" corresp="i-VRHymVx7EsX48sg7b5qmpS">
          <date when="2005-03-15"/>
        </correspAction>
        <correspAction type="answered" xml:id="i-JJdftp9PJqMMtwLxK88YBJ">
          <date when="2005-04-05"/>
        </correspAction>
        <correspAction type="received" xml:id="i-T4AqX1snPrr82x49qaiYjF" corresp="i-4CwyNH4xXJhZj5wdBAzmSY">
          <date when="2005-03-15"/>
        </correspAction>
        <correspAction type="answered" xml:id="i-VaHcitsX6gE3qbrKc7YLA5" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-VaHcitsX6gE3qbrKc7YLA5">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">10 § Svar på interpellationerna 2004/05:462, 463, 464, 465, 466 och 467 om situationen i Colombia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EU2oSMJi4dTK25fRwt8RN4">
            Interpellation 2004/05:463 av Jan Lindholm (mp) till utrikesminister
            Laila Freivalds om situationen i Colombia
          </p>
        </div>
        <div type="ipqSubmissionInfo">
          <p xml:id="i-BSQiQ2mEY9wmKdYhXGNq4R">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GQQ745XEhSMGNVid29ssVd">
            Sista veckan i februari deltog jag tillsammans med andra riksdagsledamöter
            i en studieresa till Colombia. Vi fick information om den utdragna
            och blodiga väpnade konflikten, om den prekära MR-situationen
            och om den humanitära kris som landet genomlever. Detta har bland
            annat inneburit att, enligt FN:s siffror, nästan tre miljoner
            människor är internflyktingar. Vi träffade presidenten, vicepresidenten,
            senatorer och representanter för enskilda organisationer. Men
            också civilbefolkning som dagligen kämpar för sin överlevnad @
            i byn Bojayá, där Farcgerillan genomförde en massaker i maj 2002
            och där, vid vårt besök, nästan 1 400 nykomna internflyktingar
            hade slagit läger i byns skola efter att ha flytt undan sammandrabbningar
            mellan Farc, paramilitär och regeringsstyrkor.
          </p>
          <p xml:id="i-3hmUxjM1CzepBR1YRGKQM2">
            I Colombia, där största delen av befolkningen fortfarande lever
            på landsbygden och där jordbruket traditionellt har varit landets
            huvudsakliga inkomstkälla, har någon jordreform aldrig kommit
            till stånd. Historiskt har den bördiga och brukbara jorden varit
            samlad till ett ytterst litet antal ägare som via enorma landområden
            byggt upp stora rikedomar på kaffe, sockerrör, ris och boskapsskötsel.
            Den fattiga befolkningen på landsbygden har arbetat på de stora
            godsen, i många fall efter att deras mark blivit uppköpt, eller
            att de tvingats lämna sin egen jordlott på flykt undan våldet.
          </p>
          <p xml:id="i-Hr4tefn1Ai4ooYVKWScDA3">
            Historieskrivningen kring paramilitärens uppkomst går isär. Somliga
            menar att det är ett fenomen som funnits ända sedan 1800-talet
            för att skydda storgodsägarna i ett slags feodalt system där varje
            gods sköttes som ett eget furstendöme. Detta närmast feodala system
            stod och står till stor del fortfarande i sin moderna variant
            i kontrast mot centralmakten och försök till ett modernt statsbygge.
          </p>
          <p xml:id="i-WhVqCgsqk85UZ6oDKREHKE">
            Andra menar att paramilitarismen uppstod som de mäktiga godsägarnas
            svar på gerillans attacker och våldsbrott som trappades upp under
            80-talet då olika former av krigsskatt, kidnappningar och mord
            blev allt vanligare och drabbade framför allt de besuttna godsägarna.
          </p>
          <p xml:id="i-HUNApchnPiCbLKdKrWQurt">
            Oavsett när man historiskt placerar in uppkomsten av paramilitarismen
            som fenomen i Colombia, så finns det god dokumentation kring hur
            jordbrukseliten finansierat och stött uppkomsten av de paramilitära
            förbanden. Dessa kopplingar har under senare år också kommit att
            bli det omvända @ paramilitären blir storgodsägare @ genom illegala
            exproprieringar @ och genom att med olika mått av hot, tvång och
            våldsbrott få människor att fly eller att samarbeta.
          </p>
          <p xml:id="i-FtBK3AACdwUST9dW7jLkvK">
            Paramilitären har liksom andra illegala militära grupper i landet
            en stor del av sin finansiering från drogtillverkning i alla led.
            Det handlar om mycket stora summor som på olika sätt påverkar
            landets hela ekonomi. De illegala pengarna spelar därför i dag
            stor roll även för landets ekonomiska och industriella utveckling.
          </p>
          <p xml:id="i-3dmWFds3zUnNvnH2epfF4a">
            Paramilitärens militära makt är tydligt kopplad till storgodsens
            ekonomiska makt. Som ett resultat av att den colombianska centralstaten
            aldrig lyckats uppnå en civil kontroll i landets alla delar så
            har denna okontrollerade militära och ekonomiska makt också kunnat
            ta kontroll över delar av den makt som ryms inom statens lokala
            förvaltning, men också över politiska organ på kommunal och regional
            nivå, och enligt paramilitären själv till och med på nationell
            nivå @ efter valet 2002 hävdade paramilitären att de kontrollerade
            30 % av landets kongressledamöter.
          </p>
          <p xml:id="i-KgtK91UzTKytSubsNacG9H">
            För närvarande pågår förhandlingar mellan regeringen och paramilitären
            (AUC) @ som än så länge framför allt är en demobiliseringsprocess.
            Det är självklart bra att soldater avväpnas och kan återgå till
            ett civilt liv. Men med en illegal väpnad grupp som har starka
            kopplingar till den ekonomiska och politiska eliten så krävs framför
            allt, för en hållbar fredsprocess, att frågor kring paramilitärens
            fortsatta ekonomiska och politiska kontroll noga utreds och bryts.
          </p>
          <p xml:id="i-VmgFBxUaiHuECJR4sqU2b3">
            Sverige borde verka för att den mark och övrigt stöldgods som
            paramilitärerna själva eller deras allierade med olagliga metoder
            lagt beslag på kan återlämnas till de rättmätiga ägarna och att
            offrens rättigheter tillgodoses. Detta är av största vikt för
            att inte det internationella samfundet ofrivilligt ska bidra till
            att legalisera och permanenta paramilitärens maktapparat och ett
            orättfärdigt och ojämlikt ägarsystem på landsbygden.
          </p>
          <p xml:id="i-oEY1XzXcuQzj2aqT93tVJ">
            Nu diskuteras olika förslag till juridiskt ramverk i den colombianska
            kongressen som ska reglera den fortsatta förhandlingsprocessen
            med paramilitärerna och framtida förhandlingar med andra illegala
            väpnade grupper. Det råder en stor enighet, såväl nationellt som
            internationellt, att ett internationellt stöd till en fredsprocess
            helt bör villkoras av om detta ramverk lyckas leva upp till internationellt
            godtagbar standard vad gäller de tre grundprinciperna om offrens
            rätt till sanning, rättvisa och gottgörelse. Ramverket, som bland
            annat definierar straffsatser och påföljder av illegala exproprieringar,
            kommer att bli helt avgörande för huruvida paramilitarismen och
            de maffialiknande strukturerna står inför en nedmontering, en
            legalisering eller någonting däremellan.
          </p>
          <p xml:id="i-K4AAPm3c2NZXpmUhZ5aUdV">
            Med tanke på de snabbt växande kriminella nätverken i vårt land,
            oftast baserade på droger, utpressning och annan kriminell verksamhet,
            som nu enligt uppgift även startat hotellverksamhet i söderhavsparadis,
            så är en noggrann analys av fenomenet svarta pengar och tunga
            vapen i ett samhälle mycket angeläget. Illegal infiltration i
            politiska beslutsstrukturer har det på sista tiden varnats för,
            mutor har avslöjats i alltfler sammanhang och omfattningen av
            svartarbete på gränsen till slavliknande former inom handeln med
            barn och kvinnor för perversa syften ökar. Man kan med fog undra
            hur långt detta kan fortgå innan maffialiknande strukturer ska
            anses förpesta även vårt samhälle. Detta ska självklart inte på
            något sätt jämföras med läget i Colombia där lidandet och orättvisorna
            är mångfalt mycket grövre. Men vi ska inte heller ta vårt relativa
            rättssamhälle för givet, rättvisa och demokrati måste ständigt
            försvaras.
          </p>
          <p xml:id="i-7R5rW4fwGqu9EvokbjuGJf">
            Vilka åtgärder avser ministern att vidta för att öka Sveriges
            kunskap när det gäller de historiska kopplingarna mellan paramilitären
            och storgodsägarna i Colombia samt dess betydelse för den ekonomiska
            och politiska kontroll och makt som paramilitärerna utövar i de
            områden där de vuxit sig starka under senare år?
          </p>
          <p xml:id="i-HPTxMLUHi7iZ95sDrUvRiG">
            Vilka initiativ avser ministern att ta för att Sverige och det
            internationella samhället snarast ska axla sitt ansvar för existensen
            av den makt som illegala pengar från en global droghandel skapat
            i Colombia och stoppa dess skadeverkningar såväl i Colombia som
            i resten av världen?
          </p>
          <p xml:id="i-G65rRyMrVvVvuqumXBLqwQ">
            Kan ministern redovisa vilken roll Sverige avser att spela och
            vilka uppgifter Sverige har för avsikt att ta ansvar för när det
            gäller fredsansträngningarna i Colombia och då i synnerhet den
            pågående förhandlingsprocessen mellan regeringen och paramilitären?
          </p>
          <p xml:id="i-BBCLkWMZHu8xwTADXvjLdV">
            Vilka initiativ avser ministern att vidta inom ramen för EU och
            FN för att bekämpandet av globala illegala nätverk av det slag
            som vuxit fram i den Colombianska miljön inte ska hamna i skuggan
            av den globala kampen mot internationell terrorism?
          </p>
        </div>
      </div>
    </body>
  </text>
</TEI>
