<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0686">
  <teiHeader>
    <fileDesc>
      <titleStmt>
        <title>militär sekretess kring den civila Estoniakatastrofen</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>militär sekretess kring den civila Estoniakatastrofen till samhällsbyggnadsminister Mona Sahlin om militär sekretess kring den civila Estoniakatastrofen</title>
          <idno type="rdwebb">GS10686</idno>
          <ref type="dokument_url_text">http://data.riksdagen.se/dokument/GS10686/text</ref>
          <ref type="dokument_url_html">http://data.riksdagen.se/dokument/GS10686</ref>
          <ref type="dokumentstatus_url_xml">http://data.riksdagen.se/dokumentstatus/GS10686</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Sd9BY6bU4wqnhijDBgoyoP" corresp="i-RYmzRLEx8QvF7KzEiVDL2U">
          <date when="2005-05-25"/>
        </correspAction>
        <correspAction type="received" xml:id="i-GaBAD8qECmqNJidnkLqaLS" corresp="i-GFJcxAB9fyzG2VN1HakscJ">
          <date when="2005-05-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TMJVYhSQsiM6MdEGgCdkgH">
            Interpellation 2004/05:686 av Lars Ångström (mp) till samhällsbyggnadsminister
            Mona Sahlin om militär sekretess kring den civila Estoniakatastrofen
          </p>
        </div>
        <div type="ipqSubmissionInfo">
          <p xml:id="i-92tFBfiALni97yLgrvKXrH">
            den 25 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rr611GRmWreJF5zXd5QnSV">
            I riksdagens stora Estoniadebatt den 17 mars medgav statsrådet
            Mona Sahlin att det fanns besvärande frågetecken kring den hårt
            kritiserade haveriutredningen av Estonias förlisning som inte
            fått något tillfredsställande svar.
          </p>
          <p xml:id="i-DpTFBX4UYkoFWN8wx1UyQY">
            En sådan fråga är de sonarbilder som togs på vraket då det hittades
            den 30 september. Dessa bilder visar ett föremål som till form
            och storlek tycks identiskt med Estonias bogvisir liggandes alldeles
            intill vrakets för. Officiellt påstods att man inte hittade bogvisiret
            förrän efter två veckors letande, trots användning av toppmodern
            utrustning, och att det då låg 1,6 kilometer från fartygsvraket
            där det sedan lyftes ur havet.
          </p>
          <p xml:id="i-QozVjfTubh34gTvhM8oLr">
            Det var den finske maringeologen Nuorteva vid den finska flottan
            som fann Estonia och tog de fyra sonarbilder som samtliga visar
            ett större föremål invid vraket. Enligt den finska nyhetsbyrån
            FNB visar de "ett större löst föremål på bottnen i närheten av
            Estonias för". DN uppger den 3 oktober att föremålet "skulle enligt
            Nuorteva kunna vara det skadade visiret".
          </p>
          <p xml:id="i-D3oy9TzpvQ7CYQb5ZuTxx2">
            I riksdagsdebatten hävdade statsrådet att hon fått information
            om att sonarbilden i själva verket var tagen 1996 i samband med
            att regeringen ville täcka över fartyget genom att gjuta in det
            i betong. Riksdagsdebatten medgav inte frågor om ett närmare preciserande
            av varifrån statsrådets information kom eller på vilket sätt den
            var belagd.
          </p>
          <p xml:id="i-8XTehdDgHptxFGkoGCX7xn">
            Min andra fråga handlar om vilka som var inne på Estonias bildäck
            bara dagarna efter hennes förlisning? Någon har då med stor kraft
            dragit upp den tio ton tunga ombordkörningsrampen.
          </p>
          <p xml:id="i-USsUNG3vwYevy3de7eudV9">
            Hade syftet varit att få in dykare för en självklar haveriundersökning
            där man kontrollerar hur lasten varit surrad och om vattentäta
            luckor och dörrar varit stängda eller ej hade man inte behövt
            dra upp rampen mer än någon meter. Haverirapporten uppger för
            övrigt att man underlät att över huvud taget genomföra någon undersökning
            inne på bildäcket.
          </p>
          <p xml:id="i-K9Z1kbPRMerHadPdVL1SpV">
            Vad de som öppnat rampen gjort vet vi inte. Däremot vet vi att
            de som öppnade rampen bemödade sig med att stänga den efter sig.
            Detta vet vi eftersom ombordkörningsrampens räcken ligger avskurna
            på havsbottnen slängda en bit bort från fartyget vilket dokumenterats
            på film. När ombordkörningsrampen fälls ut faller också räcken
            på rampens sidor ut. Om rampen är skadad, vilket den var, så fastnar
            räckena i infattningen när den stängs. De som stängde rampen valde
            att skära av räckena. Varför öppnar man en tio ton tung ilramp
            in till fartygets bildäck? Varför stänger man den efter sig? Varför
            förtiger haverikommissionen att någon varit inne på bildäcket?
          </p>
          <p xml:id="i-6XBRBSCHUjhCNTRQViSFvu">
            Den tredje frågan rör det faktum att Hirshfeldts utredning vintern
            2005 visat att den svenska försvarsmakten utnyttjade det civila
            passagerarfartyget Estonia för att frakta stulen krigsmaterial.
            Sådana rykten har cirkulerat sedan förlisningen 1994 men avfärdats
            som konspirationsteorier.
          </p>
          <p xml:id="i-E4eLgG3VQnyXYRRRnZLLFv">
            Av någon anledning valde regeringen vid tillsättandet av utredningen
            ett mycket snävt utredningsdirektiv. Nämligen att endast granska
            eventuella frakter under september månad 1994, trots att avtal
            mellan tullen och Försvarsmakten om att se mellan fingrarna slöts
            redan 1992 och att endast granska Försvarsmakten och FMV:s eventuella
            frakter, trots att FMV tidigare använt sig av agenter och privata
            företag för frakt av militärt stöldgods.
          </p>
          <p xml:id="i-E7zvFVau5NjKg5FgpG26Lq">
            Därför kom utredningen aldrig att ställa den helt avgörande frågan
            om vilken kunskap som fanns inom militärens underättelsetjänst
            (MUST) och Kontoret för särskild inhämtning (KS)I om andra länders
            underättelsetjänster eller privata företags eventuella frakter
            av militärt materiel ombord på Estonia under förlisningsnatten.
          </p>
          <p xml:id="i-Skv62GcYYwnCREvEEKEi4n">
            En sådan frakt förklarar inte det fortfarande outredda sjunkförloppet
            av Estonia. Men det skulle kunna förklara flera av underligheterna
            kring haveriutredningen, det skulle kunna förklara motivet bakom
            intrånget på bildäcket och det skulle kunna förklara varför en
            civil fartygskatastrof blivit en säkerhetspolitisk fråga omgärdad
            av sekretess.
          </p>
          <p xml:id="i-GmegTQYBZFmMAjtBD9pwCF">
            Jag vill därför fråga statsrådet:
          </p>
          <p xml:id="i-CKEt4x5PizffWfbTANQM2u">
            Vilka åtgärder vidtog statsrådet för att få belägg för att sonarbilderna
            som visar ett föremål invid Estonias för som till form och storlek
            överensstämmer med bogvisirets form och storlek skulle vara tagna
            1996 som statsrådet föreslog i riksdagsdebatten?
          </p>
          <p xml:id="i-38ZserF1Gw6P2Lhd7Lgof9">
            Vilka åtgärder ämnar statsrådet vidta för att skaffa sådana belägg
            och kvalitetssäkrad information om det mot förmodan inte skedde
            inför riksdagsdebatten den 17 mars?
          </p>
          <p xml:id="i-MNyJiYYfaz6oFdZaFxqj9z">
            Vad avser statsrådet att göra för att allmänheten ska få veta
            vilken kunskap som finns inom regering och försvarsmakt om vem
            eller vilka som var inne på bildäcket bara dygn efter förlisningen?
          </p>
          <p xml:id="i-Qxa1TvNmcS3v5jLzgC6kNx">
            Vad avser statsrådet att göra för att offentliggöra den kunskap
            som finns inom MUST eller KSI om frakt av militärt materiel ombord
            på Estonia under förlisningsnatten oavsett vem som ansvarade för
            frakten?
          </p>
        </div>
      </div>
    </body>
  </text>
</TEI>
