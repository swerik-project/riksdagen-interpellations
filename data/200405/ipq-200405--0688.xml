<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0688">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0688</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>Sveriges användande av det inre flyktalternativet</topic>
        <docDate when="2005-05-25">den 25 maj</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10688</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:688 av Kalle Larsson (v) till statsrådet
          Barbro Holmberg om Sveriges användande av det inre flyktalternativet
        </IPQ_title>
      </div>
      <div type="IPQuestionBody">
        <p xml:id="i-YXjjR6NUW5U3h3jsBxxAeE">
          För att avgöra om en asylsökande riskerar förföljelse i enlighet
          med Artikel 1A (2) i Flyktingkonventionen från 1951 tar många
          länder i beaktande huruvida den asylsökande kan finna säkerhet
          i sitt hemland. Det är detta som utgör det så kallade internflyktsalternativet.
          I sina övergripande riktlinjer i frågan om bruket av internflyktsalternativet
          som ett alternativ till flyktingstatus understryker FN:s flyktingkommisariat
          (UNHCR) följande: "The internal relocation notion, which advocates
          staying within the borders of one's country and trying to find
          safety there, rather than leaving and seeking asylum abroad, rests
          on understandings which are basically at odds with those underlying
          the fundamental refugee protection principles. For this reason,
          UNHCR cannot agree that internal relocation amounts to a 'principle'
          of refugee law: it is rather, in UNHCR's view, a factor or possibility
          to be analysed in the course of status determination in some individual
          cases. Caution has to be exercised where this notion is involved,
          not least because of its potential incompatibility with the right
          to seek and enjoy asylum from persecution."
        </p>
        <p xml:id="i-Q3wiTfJV7tNReVNZNJrjhM">
          På senare tid har de svenska migrationsmyndigheterna visat en
          tydlig tendens att använda sig av internflyktsalternativet för
          att undvika beviljande av flyktingstatus eller annat skydd. Om
          en asylsökande kan anses ha möjlighet att söka skydd i en annan
          del av hemlandet där de inte riskerar förföljelse avvisas de med
          hänvisning till ett sådant inre flyktalternativ. I kommentarerna
          till 3 kap. UtlL anges angående skyddsbehövande att: "[.] anses
          i princip en person inte riskera förföljelse och alltså inte vara
          flykting, om han kan få ett effektivt skydd i någon del av hemlandet
          och alltså har ett internt flyktalternativ." Med hänvisning till
          detta sker i dag från Migrationsverkets och Utlänningsnämndens
          sida en systemetisk hänvisning i beslutsmotiveringen till inre
          flyktalternativ. Detta sker utan att det gjorts någon individuell
          utredning om rimligheten av detta i det enskilda fallet. Denna
          tendens gäller generellt och drabbar exempelvis tjetjenska, kosovoromska,
          somaliska, afghanska och irakiska asylsökande. Den praktiska konsekvensen
          av detta är att asylrätten blir en tom formalitet utan innehåll.
        </p>
        <p xml:id="i-92RS7HgpJdzGHeiMHKA6Tp">
          I februari 2004 fattade regeringen praxisbeslut angående en rad
          asylärenden gällande tjetjenska asylsökande. I dessa slog man
          fast att det råder en väpnad inre konflikt i Tjetjenien i enlighet
          med definitionen i 3 kap. 3 § 1 st. 2 UtlL. Den som på grund av
          denna konflikt inte kan återvända till sitt hemland har därmed
          rätt till skydd i Sverige. Innan man ger skydd i Sverige ska dock
          en prövning först ske om det är möjligt att med tillämpning av
          ett så kallat inre flyktalternativ kräva att asylsökande tjetjener
          söker skydd i andra delar av Ryska federationen. I sitt beslut
          om överlämnande av Tjetjenienärendena till regeringen sade Utlänningsnämnden
          om möjligheten att tillämpa inre flyktalternativ för tjetjener
          "att situationen för de tjetjener som har flytt från republiken
          inte är sådan i övriga delar av Ryska Federationen, att det normalt
          kan krävas att de söker skydd där". På liknande grunder avvisar
          UNHCR i princip möjligheten att utom i vissa specifika undantagsfall
          hänvisa asylsökande tjetjener till ett inre flyktalternativ i
          Ryska federationen.
        </p>
        <p xml:id="i-QHJVzwGLYFf5sRxma4aCZV">
          Regeringen har i sina beslut förklarat att hänvisning till inre
          flyktalternativ för asylsökande tjetjener kräver en uttömmande
          utredning och noggrann individuell bedömning i varje enskilt fall.
          Det måste visas att den sökande har anknytning till andra delar
          av Ryska federationen och inte riskerar att därifrån återsändas
          till Tjetjenien. Anknytningen kan bestå i att den sökande bott
          och haft sin försörjning ordnad i en annan del av federationen
          eller har släktingar där som det är rimligt att den sökanden söker
          stöd hos. Regeringen föreslår också att man ska använda de språktest,
          vilka av språkexpertis blivit utdömda som bedrägeri, för att utreda
          om asylsökande är hemmahörande i Tjetjenien. När Utlänningsnämnden
          sedan börjat fatta beslut i ett större antal ärenden rörande asylsökande
          från Tjetjenien har cirka två tredjedelar av överklagandena avslagits.
          I samtliga dessa fall har man funnit en anknytning till någon
          annan del av Ryssland och hänvisat till så kallat inre flyktalternativ.
        </p>
        <p xml:id="i-CBKiSwSYJjVVw2vj9zY8am">
          I augusti 2004 offentliggjorde UNHCR sin ståndpunkt när det gäller
          möjligheten att tillämpa ett internt flyktalternativ i Serbien
          och Montenegro för etniska minoriteter från Kosovo. UNHCR konstaterar
          att tillgången till grundläggande rättigheter som sjukvård, arbetsrelaterade
          förmåner, pension och utbildning i Serbien och Montenegro är beroende
          av att man är mantalsskriven på platsen eller registrerad som
          internflykting. När det gäller möjligheten att erhålla ett så
          kallat IDP-kort för internflyktingar påpekar UNHCR att den som
          ursprungligen kommer från Kosovo och har avvisats med tvång till
          Serbien eller Montenegro inte kan bli registrerad som internflykting.
          Endast omkring 45 % av de som flydde från Kosovo 1999 har lyckats
          bli registrerade som internflyktingar. Av de asylsökande som tillhör
          etniska minoriteter från Kosovo som avvisas till Serbien och Montenegro
          med hänvisning till att det där finns ett internt flyktalternativ
          hamnar de flesta i illegala läger.
        </p>
        <p xml:id="i-AKYRFSd22MdmXuAJJ6kKfa">
          UNHCR och FN:s kontor för humanitära frågor (OCHA) publicerade
          i oktober 2004 en gemensam rapport angående situationen för internflyktingar
          från Kosovo i Serbien och Montenegro. De bägge FN-organen ger
          följande beskrivning av läget: "Often they occupy premises illegally
          and therefore exist outside the reach of basic social infrastructure
          and humanitarian assistance. [.] Serious sanitary and epidemiological
          concerns arise directly from lack of basic hygiene in the settlements.
          The inadequate manner of food preservation, unsafe water supply,
          open sewage and improper waste disposal all create an increased
          risk for diseases. [.] Much of the Roma population suffers from
          so called 'poverty diseases' such as malnutrition, lung and intestinal
          diseases, skeletal diseases and alcoholism. There has also been
          a reported rise in Roma children suffering from tuberculosis."
        </p>
        <p xml:id="i-3tKF7FabPq7Z5veoBnzXee">
          I oktober 2004 fattade Utlänningsnämnden en rad praxisbeslut
          angående Kosovominoriteter. I dessa fastslogs att situationen
          för minoriteter i Kosovo är mycket svår och att den är allra svårast
          för romer. De som vistats i Serbien längre tid än någon vecka
          får dock sedan dessa beslut togs räkna med att deras anknytning
          till Serbien bedöms som så stark att man kan hänvisa dem till
          ett inre flyktalternativ där. Att människorna i fråga kommer att
          hänvisas till att leva i illegala bosättningar på soptippar och
          liknande saknar enligt Utlänningsnämnden relevans. Detta innebär
          att de flesta Kosovoromer som sökt asyl i Sverige kommer att avvisas.
          Flertalet av dessa har genomlevt väpnad etnisk konflikt, Natobombningar
          och etnisk rensning. Svenska myndigheter medger att de har skyddsbehov
          mot Kosovo, men anser att skyddsbehovet kan tillgodoses i övriga
          Serbien och Montenegro. Detta trots att man vet att de kommer
          att hamna i misär utan bistånd från någon.
        </p>
        <p xml:id="i-UW6ctbqoQyxcNWbRTv4mv8">
          När det gäller asylsökande från Somalia har Migrationsverket
          och Utlänningsnämnden i flera fall hänvisat till det klansystem
          som råder i landet. Man anger i beslutsmotiveringen att dessa
          klaner anses ska kunna ge beskydd till de avvisade flyktingarna.
          I flera fall hänvisas till att huvudklaner med framträdande maktposition
          ska beskydda mindre, maktlösa klaner. I många fall har den asylsökande
          inte ens hört talas om den klan man hänvisar till och man kan
          ställa sig frågan om det kan anses rimligt att hänvisa till beskydd
          av klaner som är krigsherrar och dessutom utgör stridande part
          i konflikten och att hävda att skydd kan ges av huvudklaner när
          dessa i stort sett utplånat eller drivit de mindre klanerna på
          flykt. Detta har kopplingar till reglerna i EU:s nya skyddsgrundsdirektiv
          enligt vilket säkerheten i vissa delar av ett land kan anses garanteras
          av frivillig- eller internationella organisationer.
        </p>
        <p xml:id="i-URqFfKrnTW2MMSyBdwfJP4">
          Vidare använder sig Migrationsverket liksom angående tjetjenska
          asylsökande av språkanalyser för att fastställa från vilken del
          av landet somaliska asylsökande kommer. Det sägs att många förställer
          sin dialekt i hopp om att bli återsänd till en del av landet som
          det är relativt säkert att skickas tillbaka till. Men det kan
          vidare finnas många olika anledningar till att man har en blandad
          dialekt, till exempel att en av föräldrarna har kommit från en
          annan region. Utifrån dessa och en rad andra frågor finns det
          anledning att ifrågasätta såväl språkexperters kompetens som språktestens
          giltighet.
        </p>
        <p xml:id="i-B8YQzALs5kmWdFRF56XYb2">
          I sina riktlinjer angående avvisningar av asylsökande till Somalia
          understryker UNHCR just med hänvisning till det gällande klansystemet,
          att internflyktsalternativet inte är applicerbart gällande Somalia.
        </p>
        <p xml:id="i-Xo2JirdEMHgu2VrpDCvWRg">
          Angående asylsökande från Afghanistan framgår det enligt ett
          protokoll från praxisenhetens samordningsmöte den 3 november 2004
          att Migrationsverkets praxis utgår från att asylsökande afghaner
          endast i undantagsfall saknar nätverk på annan ort i hemlandet
          varför det inre flyktalternativet i stort sett ska anses vara
          utgångspunkten. Om sökanden uppger sig sakna sådana nätverk understryker
          Migrationsverket att trovärdighetsaspekter särkskilt bör uppmärksammas.
          Vidare menar Migrationsverket angående situationen i Afghanistan
          att de flesta av de krigsherrar som styr landet har relativt "lokal
          makt" varför det inte anses sannolikt att en asylsökande som uppger
          sig hotad av en krigsherre behöver riskera förföljelse om han
          eller hon avvisas till ett inre flyktalternativ på en annan ort.
        </p>
        <p xml:id="i-G4o2zBALbpSfEwRmcNFePK">
          I riktlinjerna angående asylsökande från Irak från september
          2004 har UNHCR uttalat följande: "[.] UNHCR recommends that cases
          not be rejected simply on the internal flight or relocation alternative.
          Relocation to certain areas of Iraq is not practical or safe due
          to logistical constrains and/or security risks. Moreover, as effective
          national protection is currently unavailable, relocation is not
          likely to address the threat of persecution established. Due to
          the pervasive and influential clan and tribal structures in Iraq,
          relocation without prior acceptance of the local tribal/clan leaders
          would expose the individual to a serious risk of rejection by
          the community, resulting in physical insecurity and/or undue hardship.
          Such concerns are especially acute in the North and in rural areas".
          Trots detta fortsätter de svenska migrationsmyndigheterna att
          flitigt avvisa irakiska asylsökande med hänvisning till inre flyktalternativ
          i landets norra delar.
        </p>
        <p xml:id="i-UUZBGDHHU1goqJZr4tTgY2">
          På det generella planet uttalar UNHCR tydligt att inre flyktalternativ
          endast är relevant i specifika fall, särskilt när förföljelsen
          utövas av en icke-statlig aktör. Vidare fastslår UNHCR att det
          inre flyktalternativets eventuella applicerbarhet är beroende
          av ett noggrant utrönande av alla ärendets individuella omständigheter
          och rimligheten i att flytta till ett annat område inom hemlandet.
          UNHCR menar vidare att det så kallade interna flyktalternativet
          inte kan användas som någon genväg. I de fall där ett internt
          flyktalternativ ändå kan komma i fråga måste analysen innehålla
          en bedömning av säkerhetsläget och rimligheten i internflykten
          i alla det enskilda fallets samtliga omständigheter. Amnesty International
          understryker att mottagarstaten måste vara restriktiv med att
          hänvisa till internflykt som ett alternativ till asyl. Frågan
          om en asylsökande har rätt till asyl i mottagarlandet eller om
          han eller hon genom internflykt kan söka skydd i sitt hemland,
          kan, menar Amnesty International, endast avgöras med hänsyn till
          om personen i fråga erhåller effektivt skydd i den region dit
          internflykten i så fall skulle ske.
        </p>
        <p xml:id="i-5hawjwdAfsGDr97eg3imza">
          Mot denna bakgrund vill jag ställa följande frågor till statsrådet:
        </p>
        <p xml:id="i-ES8VWGCiLqYfNEq23C4bqL">
          1. Vilka åtgärder avser statsrådet att vidta för att hänvisning
          till inre flyktalternativ inte i fortsättningen ska tillämpas
          på ett sätt som effektivt sätter asylrätten ur spel?
        </p>
        <p xml:id="i-UfyMKjMUqTQAZhtwDmPmFU">
          2. Vilka åtgärder avser statsrådet att vidta för att bedömningen
          av säkerhetsläget på internflyktplatsen ska motsvara den verkliga
          situationen?
        </p>
        <p xml:id="i-W7D5a6Qta1mKsBWfVxgxxe">
          3. Vilka åtgärder avser statsrådet att vidta för att UNHCR:s
          riktlinjer angående försörjningsmöjligheter ska anses tillgodosedda
          när det handlar om personer som avvisas till internflykt?
        </p>
        <p xml:id="i-PiutQHchRPdVST2fBa2bgH">
          4. Ämnar statsrådet verka för EU:s nya skyddsgrundsdirektivs
          regler om att frivilligorganisationer med flera ska garantera
          säkerhet i ett visst område?
        </p>
      </div>
    </body>
  </text>
</TEI>
