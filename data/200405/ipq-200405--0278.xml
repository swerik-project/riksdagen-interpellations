<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0278">
  <teiHeader>
    <fileDesc>
      <titleStmt>
        <title>strategi för stark svensk forskning</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>strategi för stark svensk forskning till näringsminister Leif Pagrotsky om strategi för stark svensk forskning</title>
          <idno type="rdwebb">GS10278</idno>
          <ref type="dokument_url_text">http://data.riksdagen.se/dokument/GS10278/text</ref>
          <ref type="dokument_url_html">http://data.riksdagen.se/dokument/GS10278</ref>
          <ref type="dokumentstatus_url_xml">http://data.riksdagen.se/dokumentstatus/GS10278</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VAFoHXWMF34reB7DuKauwe" corresp="i-nX9ipUS8FhkbQHkWWytwf">
          <date when="2004-12-21"/>
        </correspAction>
        <correspAction type="answered" xml:id="i-UyvYKq1JZP94vVwXwTraZj">
          <date when="2005-01-21"/>
        </correspAction>
        <correspAction type="received" xml:id="i-4XM1f26hG2ZQ4md29ctm3F" corresp="i-V19ff9MeDZhTGpv5xEprbu">
          <date when="2005-01-07"/>
        </correspAction>
        <correspAction type="answered" xml:id="i-PC8WPKTSw4LjiecTcHjRCf" corresp="i-V19ff9MeDZhTGpv5xEprbu">
          <date when="2005-01-21"/>
        </correspAction>
        <correspContext corresp="i-PC8WPKTSw4LjiecTcHjRCf">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">4 § Svar på interpellationerna 2004/05:277 om hotet mot den fria forskningen och 278 om strategi för stark svensk forskning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UT4vtJt5sSkYzmHgnZtXG3">
            Interpellation 2004/05:278 av Ulf Nilsson (fp) till utbildnings-
            och kulturminister Leif Pagrotsky om strategi för stark svensk
            forskning
          </p>
        </div>
        <div type="ipqSubmissionInfo">
          <p xml:id="i-4KBhgAixqJyytjZaAzs7Xj">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-56uQKqvf4bt3JcP3dy9RbQ">
            Svensk forskning är fortfarande framgångsrik, mycket beroende
            på satsningar som gjordes för cirka tio år sedan. Men oroande
            tecken finns. Resurserna i förhållande till antalet studenter
            och forskare är för små. Rapporter kommer om minskat antal internationella
            publiceringar av svenska forskare. De svenska forskarna är i allt
            högre grad beroende av att ansöka medel utifrån. Detta ökade beroende
            av externa medel medför två stora risker: risk för minskad frihet
            i valet av forskningsobjekt och risk för utökad byråkrati som
            tar tid och pengar från själva forskningen.
          </p>
          <p xml:id="i-6MVcXoAdfREwq7HtkKyj4q">
            Enligt Folkpartiet måste staten ta ett stort ansvar för att garantera
            den fria grundforskningen, vars resultat inte omedelbart kan omsättas
            i praktisk nytta. Sedan början av 1980-talet har den andel av
            forskningen som finansieras av statliga anslag minskat från 70
            % till under 50 %. På många institutioner är flertalet forskartjänster
            inte finansierade med statliga pengar utan med pengar från näringsliv
            och stiftelser.
          </p>
          <p xml:id="i-VFfwQQb8y1RwuYyppiXykn">
            De offentliga resurserna till forskning fördelas i dag framför
            allt via två kanaler: de så kallade fakultetsanslagen, anslag,
            som går direkt till universitet och högskolor, och anslag via
            Vetenskapsrådet, vars pengar fördelas efter att inkomna ansökningar
            från forskare har bedömts. Folkpartiet föreslår att de totala
            statliga resurserna för forskning ökas. Men i fördelningen mellan
            forskningsanslagen måste de fasta anslagen direkt till vetenskapsområdena
            höjas. De höjda anslagen kan användas till doktorandtjänster samt
            till att öka karriärmöjligheterna för nydisputerade lovande forskare
            genom postdoktorala tjänster. Dessutom är det viktigt att Vetenskapsrådets
            resurser fördelas på ett långsiktigt sätt, så att fakultetsanslagen
            förstärks ytterligare och långsiktighet garanteras.
          </p>
          <p xml:id="i-Fr5uGCrbDDHWZeejEBJGhE">
            Internationell erfarenhet visar att det behövs forskningsmiljöer
            där det är möjligt att etablera en kritisk massa av forskare.
            Det måste finnas flera forskare i samma miljö som ägnar sig åt
            samma eller angränsande ämnesområden. Sverige uppvisar endast
            några få sådana starka forskningsmiljöer. De tillgängliga forskningsresurserna
            måste därför koncentreras till ett mindre antal läroanstalter
            och ett mindre antal institutioner i landet. Det är det bästa
            sättet att få en god kvalitetsmässig utväxling av de statliga
            pengar som satsas på forskning. En stat av Sveriges storlek kan
            inte sprida resurserna för kvalificerad forskning efter en matematisk
            rättvisefördelning över alla högskolor och universitet. Om vi
            vill säga ja till en satsning på verkligt högklassiga forskningsmiljöer,
            måste vi våga säga nej till splittrade småsatsningar. Koncentrationen
            av forskningsresurser behöver dock inte innebära att mindre högskolor
            blir utan möjlighet till forskning. Här gäller det att utveckla
            nischer av speciella forskningsområden, som i dag till exempel
            IT i Blekinge eller småföretagande i Jönköping.
          </p>
          <p xml:id="i-6PVUVdgygxq9SiY3yFJyZi">
            Jag efterlyser en långsiktig strategi med satsning på starka
            forskningsmiljöer, en strategi där den spetsforskning som finns
            får möjligheter att utvecklas och växa. Det är nu viktigt att
            regeringen gör ett vägval och tydligt visar upp en strategi för
            framtida forskning. Det är dagens satsningar på forskning, som
            kan ge resultat om tio år.
          </p>
          <p xml:id="i-XrpYik1PRYvnotprt5mkkZ">
            Vilka åtgärder avser utbildningsministern att vidta för att utveckla
            starka forskningsmiljöer?
          </p>
        </div>
      </div>
    </body>
  </text>
</TEI>
