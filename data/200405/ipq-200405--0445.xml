<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0445">
  <teiHeader>
    <fileDesc>
      <titleStmt>
        <title>information om arbetslösheten </title>
        <author>Maria Narti, Ana (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>information om arbetslösheten  till statsrådet Hans Karlsson om information om arbetslösheten </title>
          <idno type="rdwebb">GS10445</idno>
          <ref type="dokument_url_text">http://data.riksdagen.se/dokument/GS10445/text</ref>
          <ref type="dokument_url_html">http://data.riksdagen.se/dokument/GS10445</ref>
          <ref type="dokumentstatus_url_xml">http://data.riksdagen.se/dokumentstatus/GS10445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TajDiHK4sk5gMzzesBVfde" corresp="i-4SAiMdwrEthd2M8z2yjtkv">
          <date when="2005-03-08"/>
        </correspAction>
        <correspAction type="received" xml:id="i-KMShBaggkV2xfmvaR5vLv4" corresp="i-WMD43YDAt2Efk5C5qFXnaQ">
          <date when="2005-03-08"/>
        </correspAction>
        <correspAction type="answered" xml:id="i-FV2CfZgU4GgsuxAUfJP2aU" corresp="i-WMD43YDAt2Efk5C5qFXnaQ">
          <date when="2005-04-15"/>
        </correspAction>
        <correspContext corresp="i-FV2CfZgU4GgsuxAUfJP2aU">
          <ref type="record" target="prot-200405--106">Riksdagens protokoll 2004/05:106 Fredagen den 15 april</ref>
          <ref type="recordSection" target="unsetDivId">14 § Svar på interpellation 2004/05:445 om information om arbetslösheten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-69gr3jsMSbkYq27Rj4M7Xo">
            Interpellation 2004/05:445 av Ana Maria Narti (fp) till statsrådet
            Hans Karlsson om information om arbetslösheten
          </p>
        </div>
        <div type="ipqSubmissionInfo">
          <p xml:id="i-8mHzTdc42dBpkUm3UW2jiB">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AyoA8yCxiLbY4X14BcYimr">
            Missnöjet med Ams verksamhet är utbrett och har den senaste tiden
            spritt sig också i kretsar som traditionellt helhjärtat stöder
            denna myndighet. Innan man analyserar den kritik som nu riktar
            sig mot arbetsförmedlingar, länsarbetsnämnder och Arbetsmarknadsstyrelsen
            är det viktigt att diskutera själva den bild av arbetsliv och
            arbetslöshet som myndigheten beskriver. Denna bild är av avgörande
            betydelse för allmänhetens uppfattning om vårt samhälle.
          </p>
          <p xml:id="i-PQYHvEyJZDPHSeFME8G5Rv">
            I analyser, debatter och politiska ställningstaganden angående
            arbetslöshet förekommer ofta varierande och osäkra siffror. Det
            räcker inte med att vi i Sverige hanterar en stor mängd av helt
            olika kategorier i helt olika sammanhang @ öppen arbetslöshet,
            total arbetslöshet, arbetslösa inskrivna vid arbetsförmedlingarna,
            folk med olika slags ersättningar i samband med arbetsmarknadsåtgärder
            och arbetsmarknadsutbildningar; till detta kommer att vissa människor
            som inte arbetar, inte studerar, inte är sjukskrivna, inte sjuk-
            eller ålderspensionerade ändå inte innesluts i arbetslöshetens
            mätningar. Dessa personer presenteras i svensk officiell befolkningsstatistik
            under rubriken "övriga" och utgör en stor grupp.
          </p>
          <p xml:id="i-TgWCacfmAesWZgUbTfiywk">
            Vissa forskare har uppehållit sig vid frågan om folk som egentligen
            inte får plats i någon definierad statistisk beräkning. Det gäller
            till exempel Jan O. Berg i antologin från 1997 "Förnyare, frustrerade
            och fria agenter" (Cityuniversitetet) och Agneta Stark i studien
            "Arbete @ vem behöver, vem utför, vem betalar?" som publicerades
            samma år och ingick i Kvinnomaktutredningens delrapport Ljusnande
            framtid eller ett långt farväl?.
          </p>
          <p xml:id="i-6b6h7Ph3RtGo56GYNSkNCw">
            Båda undersökningarna tar fram höga siffror för personer helt
            ställda utanför den vanliga statistiken om arbetsliv och arbetslöshet.
          </p>
          <p xml:id="i-2VUd8sPw29u8eSXoCNt63o">
            Berg skriver: "Enligt de beräkningar vi gjort i Den dolda-världen
            projektet, med användande av AMS- och SCB-data samt egna undersökningsdata
            beräknar vi den faktiska arbetslösheten (hel- och deltidsarbetslösa
            samt latent arbetssökande) till mellan 1,25 och 1,35 miljoner
            svenskar i åldrarna 16@64 år. Detta motsvarar 23@24 procent av
            hela befolkningen i de aktuella åldersgrupperna."
          </p>
          <p xml:id="i-Uir3gAQepud9CPELzMYM9D">
            Agneta Stark skriver: "Vi har då funnit att dagens standardkategorier
            inte längre fungerar som de varit tänkta. Vi har funnit omkring
            en halv miljon människor i Sverige utanför arbetskraften, alltså
            varken i betalda arbeten eller arbetslösa, i en grupp 'övriga'
            som i stor utsträckning är okänd. Dessa människor är betydligt
            fler än de arbetslösa. Vad gör de? Vad lever de av?"
          </p>
          <p xml:id="i-2mcA3q8cPqqV39BChm2m9v">
            Dessa mycket alarmerande slutsatser drogs 1997; arbetsmarknadens
            statistik har inte sedan dess förnyat sina beräkningar. De "övriga
            övriga", som Agneta Stark kallade dem då, hur många är de i dag?
            Och hur förklarar man över huvud taget denna kategoris tillkomst
            i samhällsstatistiken? Hur kan man helt bortse ifrån de problem
            som uppstår i ekonomi och socialt liv när en så stor grupp helt
            ställs utanför arbetskraften?
          </p>
          <p xml:id="i-2yz8AuMYvbrykLnASu1cJ6">
            Den särartade svenska metodiken för statistik över arbetande
            och arbetslösa uppvisar märkliga egenskaper. Den räknar inte heltidsstuderande
            som sökt arbete som arbetslösa @ fast det gäller en grupp som
            ILO:s norm klassificerar som arbetslösa. Enbart detta gör att
            den svenska officiella statistiken över den relativa arbetslösheten
            understiger den internationellt harmoniserade statistiken med
            ungefär 1 %. Också folk som är sjukskrivna under lång tid men
            som hade haft arbete när de blev sjuka räknas inte som arbetslösa,
            fast många av dem förlorar sina jobb under sjukskrivningstiden.
            Och en person som får arbete under endast en månad mitt i en lång
            period av arbetslöshet räknas efter detta korta gästspel i det
            aktiva livet inte längre som långvarigt arbetslös.
          </p>
        </div>
        <div type="ipQuestion">
          <p xml:id="i-FPTwLpG26bjfusCG2w6cva">
            För att över huvud taget kunna föra en trovärdig dialog med väljarna
            behöver politiken en klar helhetsbild över arbetslivet och arbetslösheten:
            Denna bild saknas i dag. Med utgångspunkt i de förhållanden som
            här beskrivs vänder jag mig till arbetslivsministern med följande
            frågor:
            <list rend="unordered">
              <item>
                Avser statsrådet att ta initiativ till en radikal förändring
                av statistiken?
              </item>
            </list>
          </p>
          <p xml:id="i-SBDSDUbzjPxvMt3VJ7VaTv">
            Kommer statsrådet att verka för att förordningar och instruktioner
            riktade till Ams att innehålla tydliga krav på en mer sanningsenlig
            statistisk bild av arbetsliv och arbetslöshet?
          </p>
        </div>
      </div>
    </body>
  </text>
</TEI>
