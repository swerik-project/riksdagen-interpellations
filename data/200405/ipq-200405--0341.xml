<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0341">
  <teiHeader>
    <fileDesc>
      <titleStmt>
        <title>fusk inom bidragssystemen</title>
        <author>Rådhström, Jan-Evert (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fusk inom bidragssystemen till socialminister Berit Andnor om fusk inom bidragssystemen</title>
          <idno type="rdwebb">GS10341</idno>
          <ref type="dokument_url_text">http://data.riksdagen.se/dokument/GS10341/text</ref>
          <ref type="dokument_url_html">http://data.riksdagen.se/dokument/GS10341</ref>
          <ref type="dokumentstatus_url_xml">http://data.riksdagen.se/dokumentstatus/GS10341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9beYBFzEh8w1EjPQHXW3mC</idno>
            <persName>Jan-Evert Rådhström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2tzYtdqNKeg7fydyZsb9M4" corresp="i-9beYBFzEh8w1EjPQHXW3mC">
          <date when="2005-01-28"/>
        </correspAction>
        <correspAction type="answered" xml:id="i-LwtLYyFYJGq2bzNqe8RNW">
          <date when="2005-02-15"/>
        </correspAction>
        <correspAction type="received" xml:id="i-2KzLNiSTsZ4PZKLsaob5a2" corresp="i-LdbVtbdPx3MQxR6GEgCqax">
          <date when="2005-01-28"/>
        </correspAction>
        <correspAction type="answered" xml:id="i-2L9FePaLkR4y9WuBroJbJk" corresp="i-LdbVtbdPx3MQxR6GEgCqax">
          <date when="2005-02-15"/>
        </correspAction>
        <correspContext corresp="i-2L9FePaLkR4y9WuBroJbJk">
          <ref type="record" target="prot-200405--076">Riksdagens protokoll 2004/05:76 Tisdagen den 15 februari</ref>
          <ref type="recordSection" target="unsetDivId">8 § Svar på interpellation 2004/05:341 om fusk inom bidragssystemen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8KmmsMra9AirnXHdPPczZW">
            Interpellation 2004/05:341 av Jan-Evert Rådhström (m) till socialminister
            Berit Andnor om fusk inom bidragssystemen
          </p>
        </div>
        <div type="ipqSubmissionInfo">
          <p xml:id="i-7UGK6PAMNzt3aDy9vqcA4T">
            den 28 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7iY93bFiyHGsJD2X12tNJ7">
            Det är svårt att hålla känslorna i styr när bidragsfusket ges
            nya ansikten i SVT:s Uppdrag granskning. Tyvärr går det inte att
            komma ifrån känslan av att regering och riksdag inte tar dessa
            frågor på tillräckligt stort allvar. Det är dessutom så att alltför
            många makthavare själva inte lever efter de regelverk de själva
            varit med och fattat beslut om. Det handlar såväl om politiker
            och chefer i näringslivet som fackpampar.
          </p>
          <p xml:id="i-CtiGkpUbozMNUTKEbXijqq">
            De som drabbas är i slutändan alltid de som behöver samhällets
            stöd allra mest. De som verkligen är arbetslösa, sjuka eller funktionshindrade.
            Oavsett omfattningen av fusk med bidrag är det oerhört skadligt
            för dessa systems legitimitet. Att medvetet sjukskriva sig samtidigt
            som man jobbar svart och uppbär sjukpenning är helt förödande
            för samhällsmoralen. Det är dock viktigt att slå fast att det
            är systemens utformning i kombination med att det inte lönar sig
            tillräckligt att arbeta som bildar grund för fusket.
          </p>
          <p xml:id="i-2HF3Jd66sQiGfqv2eTpVZu">
            Moderaterna är tydliga i dessa frågor. Ett Sverige där ärligt
            och hårt arbete inte lönar sig i längden och bidragssystemen inbjuder
            till oärligt utnyttjande är helt oacceptabelt. Moderaterna driver
            därför konsekvent linjen att arbete alltid ska löna sig mer än
            att leva på bidrag. Att värna bidragsberoende leder i sin förlängning
            inte bara till att allt färre måste försörja alltfler, mindre
            resurser till skola och brottsbekämpning utan också till ökad
            risk för fusk.
          </p>
          <p xml:id="i-NbMvmuBST6Sw5RGC6iGrQ">
            Moderaterna har lagt åtskilliga förslag i riksdagen för att motverka
            fusk och uppmuntra arbetslinjen. Det handlar om kraftigt sänkta
            skatter på arbetsinkomster främst för låg- och medelinkomsttagare.
            Det handlar vidare om extra anslag till Försäkringskassan de kommande
            åren bland annat i syfte att åstadkomma skärpt granskning.
          </p>
          <p xml:id="i-QRAUDSabx8mAN6CXKs9CKf">
            Moderaterna föreslår också att inkomsten som ligger till grund
            för sjukpenningen beräknas på den genomsnittliga inkomsten de
            senaste två åren i stället för förväntad framtida inkomst. Det
            gör det lättare för skattemyndigheten att upptäcka eventuella
            felaktigheter. Vi föreslår därtill att bostadsbidraget för barnfamiljer
            ersätts med ett icke inkomstprövat extra barnbidrag för ensamstående
            och studerande.
          </p>
          <p xml:id="i-TivG1W8Xpooqxcrqqr1m75">
            Därutöver ska förtidspensioner kontinuerligt omprövas och sjukskrivning
            tillåtas endast för arbetsoförmåga på grund av sjukdom i enlighet
            med vetenskap och beprövad erfarenhet. Det blir därmed betydligt
            svårare att fuska genom att låtsas att vara sjuk då man inte är
            det för att på så sätt kunna vara sjukskriven samtidigt som man
            jobbar svart.
          </p>
          <p xml:id="i-UNNPsgZTSJ1QM7m5AuVhpA">
            Mot denna bakgrund vill jag till statsrådet Berit Andnor ställa
            följande fråga:
          </p>
          <p xml:id="i-VrMMgs7PArK8T42wmzWBHt">
            Vad avser statsrådet att vidta för konkreta åtgärder i syfte
            att kunna minimera fusket inom bidragssystemen?
          </p>
        </div>
      </div>
    </body>
  </text>
</TEI>
