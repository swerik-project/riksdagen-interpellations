<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0286">
  <teiHeader>
    <fileDesc>
      <titleStmt>
        <title>förskoleundervisning med finskspråkig profil</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förskoleundervisning med finskspråkig profil till statsrådet Lena Hallengren om förskoleundervisning med finskspråkig profil</title>
          <idno type="rdwebb">GS10286</idno>
          <ref type="dokument_url_text">http://data.riksdagen.se/dokument/GS10286/text</ref>
          <ref type="dokument_url_html">http://data.riksdagen.se/dokument/GS10286</ref>
          <ref type="dokumentstatus_url_xml">http://data.riksdagen.se/dokumentstatus/GS10286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BQEZAik7gTrpUqqJU8jzgy" corresp="i-LDb1GxQGG47N4mNNZ13jSZ">
          <date when="2004-12-21"/>
        </correspAction>
        <correspAction type="answered" xml:id="i-32DbVwfahzWicdxfms7yQt">
          <date when="2005-02-01"/>
        </correspAction>
        <correspAction type="received" xml:id="i-9RmiqEhQ9DZ4LgyS4xaCNP" corresp="i-HxcQkHC9fDSzkJWgvdhDEF">
          <date when="2005-01-07"/>
        </correspAction>
        <correspAction type="answered" xml:id="i-AoCMJzzjZXtmz28ApW7BMS" corresp="i-HxcQkHC9fDSzkJWgvdhDEF">
          <date when="2005-02-01"/>
        </correspAction>
        <correspContext corresp="i-AoCMJzzjZXtmz28ApW7BMS">
          <ref type="record" target="prot-200405--067">Riksdagens protokoll 2004/05:67 Tisdagen den 1 februari</ref>
          <ref type="recordSection" target="unsetDivId">9 § Svar på interpellation 2004/05:286 om förskoleundervisning med finskspråkig profil</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AjCFfhqwSoaqmMFDFQtBQG">
            Interpellation 2004/05:286 av Martin Andreasson (fp) till statsrådet
            Lena Hallengren om förskoleundervisning med finskspråkig profil
          </p>
        </div>
        <div type="ipqSubmissionInfo">
          <p xml:id="i-TKPR25qvfMvF3kH7eRAYCL">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SJSaRLaiDtzF3BPadx6HAn">
            Sverige har ett folkrättsligt åtagande att stödja de nationella
            minoritetsspråken och ge individer större möjlighet att bevara
            och utveckla dem. Finska är det utan jämförelse största minoritetsspråket:
            Omkring 280 000 personer i vårt land beräknas vara finsktalande.
            Stockholm, Göteborg, Eskilstuna och Södertälje är några städer
            där det bor många finsktalande. Den finsktalande befolkningen
            är dock spridd över hela Sverige, och minoritetspolitiken måste
            ta detta som utgångspunkt.
          </p>
          <p xml:id="i-KZzhFcgXkR9hHjQkXQpqNY">
            Samtidigt förblir svenska det enda språket som är fullt ut samhällsbärande,
            och goda kunskaper i detta gemensamma kommunikationsspråk är lika
            viktigt för minoritetsspråkstalande som för alla andra.
          </p>
          <p xml:id="i-HmQdhnJ7z5xbdEFqF8bCNd">
            Ju tidigare som barnet får pedagogiskt stöd och undervisning,
            desto större möjligheter har det i sin språkutveckling. Därför
            är förskolan och förskoleklassen särskilt viktiga för att ett
            barn ska ges möjlighet att utveckla sina kunskaper i både finska
            och svenska. Europarådets uppföljning av Sveriges efterlevnad
            av den europeiska stadgan om landsdels- eller minoritetsspråk
            visar dock att det i dag finns klara brister.
          </p>
          <p xml:id="i-JHZUTVqao3N4LqdvqXg2Nz">
            Det måste finnas större möjlighet till tvåspråkig förskola för
            de föräldrar som föredrar detta. Den tvåspråkiga pedagogiken tar
            vara på barnets möjligheter till språkutveckling på både finska
            och svenska genom att båda språken används aktivt i förskolans
            verksamhet, både i kommunikationen mellan vuxna och barn och i
            de pedagogiska inslagen.
          </p>
          <p xml:id="i-22ij4emdjfDwnGxcJCo1Wj">
            I dag är det bara i Haparanda, Övertorneå, Gällivare, Pajala
            och Kiruna kommuner som den enskilde har en lagstadgad rätt att
            placera sitt barn i förskoleverksamhet där hela eller delar av
            verksamheten bedrivs på finska. Omräknat i siffror betyder det
            att staten erbjuder 5 % av landets finsktalande förstärkta möjligheter
            att välja finskspråkig förskola om de så önskar. Återstoden har
            inte möjlighet att utnyttja lagen eftersom de bor på fel ställe.
          </p>
          <p xml:id="i-F1YNC62qkTqpWAHUHWtFty">
            Det är önskvärt att föräldrar i hela landet ges större möjligheter
            att välja förskoleverksamhet med finskspråkig profil åt sina barn.
            Ett sätt skulle vara att införa en rätt att begära sådan förskoleverksamhet
            förutsatt att det går att bilda barngrupper med ett visst minimiantal
            barn och att det finns behöriga förskollärare med finskkunskaper.
            Detta i kombination med Folkpartiets förslag om en barnomsorgspeng,
            som föräldrarna kan använda till att välja den förskola eller
            skolbarnsomsorg som passar bäst, skulle göra det radikalt mycket
            enklare att välja förskolor med finskspråkig inriktning @ oavsett
            om dessa är i offentlig eller enskild regi.
          </p>
          <p xml:id="i-2weg1VLeL9mYHscreqk8g6">
            De eventuella merkostnader som skulle uppstå med en sådan modell
            skulle sannolikt bli begränsade. Minoritetspolitiken är dock ett
            nationellt åtagande. Det är därför av principiell vikt att de
            kommuner som i sin barnomsorg skulle få merkostnader, i de fall
            då en barngrupp med minoritetsspråksprofil skulle bli mindre än
            vad som i andra fall anses befogat, kan få kostnadskompensation
            för detta.
          </p>
          <p xml:id="i-WphKZ47g9NrweVxniCduNB">
            Jag vill därför fråga statsrådet:
          </p>
          <p xml:id="i-4kcAfJvAqsjZwgrATKUCme">
            Vilka åtgärder avser statsrådet att vidta för att stärka rätten
            för den enskilde att välja förskoleundervisning med finskspråkig
            profil åt sina barn?
          </p>
        </div>
      </div>
    </body>
  </text>
</TEI>
