<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0649">
  <teiHeader>
    <fileDesc>
      <titleStmt>
        <title>könskvotering till bolagsstyrelser</title>
        <author>Ohlsson, Birgitta (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>könskvotering till bolagsstyrelser till statsrådet Jens Orback om könskvotering till bolagsstyrelser</title>
          <idno type="rdwebb">GS10649</idno>
          <ref type="dokument_url_text">http://data.riksdagen.se/dokument/GS10649/text</ref>
          <ref type="dokument_url_html">http://data.riksdagen.se/dokument/GS10649</ref>
          <ref type="dokumentstatus_url_xml">http://data.riksdagen.se/dokumentstatus/GS10649</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <persName>Birgitta Ohlsson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FPpC5NidsLzvdwztR3Zkcz" corresp="i-D8B2Xf6UADbqciPHrqFxSc">
          <date when="2005-05-23"/>
        </correspAction>
        <correspAction type="received" xml:id="i-CDTWbTTdMX7nLcBNcqJt3G" corresp="i-UEQA68w6PM78ttj4KfvgwE">
          <date when="2005-05-24"/>
        </correspAction>
        <correspAction type="answered" xml:id="i-HEro3eFZYWCq6ffmSBaf24" corresp="i-STyFs6Gu3boin31eFp1bNM">
          <date when="2005-06-10"/>
        </correspAction>
        <correspContext corresp="i-HEro3eFZYWCq6ffmSBaf24">
          <ref type="record" target="prot-200405--137">Riksdagens protokoll 2004/05:137 Fredagen den 10 juni</ref>
          <ref type="recordSection" target="unsetDivId">16 § Svar på interpellation 2004/05:649 om könskvotering till bolagsstyrelser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E2fujMrr9AQQpskSRnZY4">
            Interpellation 2004/05:649 av Birgitta Ohlsson (fp) till statsrådet
            Jens Orback om könskvotering till bolagsstyrelser
          </p>
        </div>
        <div type="ipqSubmissionInfo">
          <p xml:id="i-Ja5gurR5PJGkqPppKzfAcT">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LeFoPJNUQRP6J5p4S6YZqu">
            Gubbigt, grånat och gäspigt. Svenska bolagsstyrelser erbjuder
            inte någon större mångfald vad gäller kön, bakgrund eller kompetens.
            Topplatserna som chef innehas oftare av en man vid namn Göran
            än att vederbörande råkar vara kvinna. Bara 15 % av ledamöterna
            i bolagsstyrelserna är kvinnor och ju högre upp i hierarkin vi
            kommer desto färre kvinnor. Utlandsfödda lyser dessvärre även
            de med sin frånvaro. En granskning från försäkringsbolaget Folksam
            visar att bland de 46 företag som finns på Stockholmsbörsens A-lista
            är den genomsnittliga kvinnorepresentationen 20 % i styrelserna
            och 10 % i ledningsgrupperna. Högst betyg får Föreningssparbanken
            vars styrelse till 40 % består av kvinnor och 25 % av ledningsgruppen
            är kvinnor. Sämst betyg får Scania och medicinteknikföretaget
            Elekta. I Elektas styrelse och ledning finns inte en enda kvinna.
            Ända sedan för tre år tillbaka då dåvarande jämställdhetsminister
            Margareta Winberg satte upp ett mål för antalet kvinnor i de börsnoterade
            bolagens styrelser, som vid utgången av 2004 skulle vara 25 %,
            har kvoteringshotet hängt över det privata näringslivet. Nu föreslår
            jämställdhetsminister Jens Orback kvotering, då ingen annan lagstiftning
            enligt honom biter.
          </p>
          <p xml:id="i-esQPRP7apPuAY6eJFpJM9">
            Vi kan alla med all rätta förstå frustrationen över att jämställdheten
            går så erbarmligt sakta inom näringslivet. För alla oss som inte
            tror att kompetens, kunskap och klokhet sitter i vare sig hudfärg
            eller kön blir statistiken fullkomligt ohållbar, obegriplig och
            oacceptabel. Men könskvotering till bolagsstyrelser är inte rätt
            metod. För det första för liberaler är det en princip att staten
            inte ska detaljstyra det privata näringslivet. Det går inte att
            från politikerhåll koppla statistiska siffror och procent till
            enskilda företag genom kvoter. Politiker ska inte heller bestämma
            vem som ett företag ska anställa utan i stället koncentrera sig
            på att riva de hinder som spär på diskriminering, fördomar och
            könsstereotyper. För det andra brottas många kvinnor inom näringslivet
            redan nu med gammeldags vanföreställningar om "kvinnan som det
            svagare könet" och situationen för dessa individer blir sannerligen
            inte lättare med en ännu tyngre ryggsäck och anklagelse om att
            ha blivit inkvoterade. Trist och orättvis såväl formell som informell
            kvotering av män i alla tider legitimerar inte formell kvotering
            av kvinnor i nutid. För det tredje är det inte säkert att det
            blir en revolution för jämställdheten bara med ytterligare en
            kvinna i en styrelse. Det handlar om djupare strukturer än så
            och om modiga individer som verkligen vill och vågar göra skillnad.
            Alla kvinnor på topposter blir inte per automatik kvinnliga förebilder
            och ibland kan en feministiskt medveten man göra större nytta
            att montera ned manssamhället än en mesig kvinna.
          </p>
          <p xml:id="i-JHYhcwzYfFBGKRuhs26hHi">
            Det finns andra politiska åtgärder som kan vara betydligt mer
            effektiva om vi vill ha fler kvinnor på toppositioner i näringslivet.
            Jämställdheten startar i familjen, så ju mer föräldrar delar lika
            på barnaskötsel och hushållarbete desto fler kvinnor vid maktens
            boningar. Börja i tid med barnen och gör jämställdhet obligatoriskt
            på schemat redan i förskolan. Subventionera hushållsnära tjänster
            för barnfamiljer. Möjligheten att få hjälp med tvätt, städning
            och barnpassning på obekväma tider till rimliga priser förklarar
            enligt vissa att just länder som USA och Frankrike har fler kvinnliga
            toppchefer än Sverige.
          </p>
          <p xml:id="i-DFMSJeNgCn5RAjLCE1xg23">
            Mot denna bakgrund vill jag ställa följande frågor till statsrådet
            Jens Orback:
          </p>
          <p xml:id="i-Mv7Uhu9MnGabCzjXr5Zk9B">
            Vilken tidsplan, vilka procentsiffror och tvångsmedel avser statsrådet
            att nyttja för att kvotera in kvinnor till topposter i näringslivet?
          </p>
          <p xml:id="i-RaJ6WDgyi1muJY5c8q6Zt">
            På vilket sätt arbetar statsrådet vidare med de synpunkter som
            näringslivet lämnat på den föreslagna kvoteringen av kvinnor till
            styrelseposter?
          </p>
          <p xml:id="i-NU1XXXTREt2JJ2ze7MrGuo">
            Vilka övriga åtgärder avser statsrådet att föreslå för att öka
            kvinnors möjligheter till toppositioner och hur ställer sig statsrådet
            till subventionering av hushållsnära tjänster i detta syfte?
          </p>
        </div>
      </div>
    </body>
  </text>
</TEI>
