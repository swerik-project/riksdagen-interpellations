<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0498">
  <teiHeader>
    <fileDesc>
      <titleStmt>
        <title>okonventionella spaningsmetoder</title>
        <author>Althin, Peter (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>okonventionella spaningsmetoder till justitieminister Thomas Bodström om okonventionella spaningsmetoder</title>
          <idno type="rdwebb">GS10498</idno>
          <ref type="dokument_url_text">http://data.riksdagen.se/dokument/GS10498/text</ref>
          <ref type="dokument_url_html">http://data.riksdagen.se/dokument/GS10498</ref>
          <ref type="dokumentstatus_url_xml">http://data.riksdagen.se/dokumentstatus/GS10498</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JUDfhnxTxyfMtZUBuv5NAa</idno>
            <persName>Peter Althin</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NQbDpkQjn2sr5rLcDZuvh1" corresp="i-JUDfhnxTxyfMtZUBuv5NAa">
          <date when="2005-03-29"/>
        </correspAction>
        <correspAction type="received" xml:id="i-RrpmBRnJxfmeRrfRvumgY3">
          <date when="2005-04-04"/>
        </correspAction>
        <correspAction type="answered" xml:id="i-9XHDHjA9W3jDtJyhgckpdG">
          <date when="2005-04-19"/>
        </correspAction>
        <correspAction type="received" xml:id="i-141U3w8MCjv42TzrXda4CH" corresp="i-STyFs6Gu3boin31eFp1bNM">
          <date when="2005-04-04"/>
        </correspAction>
        <correspAction type="answered" xml:id="i-Cv6anwYQSdUtjuRgnhpq2d" corresp="i-STyFs6Gu3boin31eFp1bNM">
          <date when="2005-04-19"/>
        </correspAction>
        <correspContext corresp="i-Cv6anwYQSdUtjuRgnhpq2d">
          <ref type="record" target="prot-200405--107">Riksdagens protokoll 2004/05:107 Tisdagen den 19 april</ref>
          <ref type="recordSection" target="unsetDivId">3 § Svar på interpellation 2004/05:498 om okonventionella spaningsmetoder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ckz2kipfeeCvLocMX85qa8">
            Interpellation 2004/05:498 av Peter Althin (kd) till justitieminister
            Thomas Bodström om okonventionella spaningsmetoder
          </p>
        </div>
        <div type="ipqSubmissionInfo">
          <p xml:id="i-QzU81RR2Hex3hSBJ5jCqDi">
            den 29 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cv1bPQt7tExcpiv2sYnpmx">
            Begreppet okonventionella spaningsmetoder är ett samlingsnamn
            för olika typer av spaningsmetoder som till exempel provokation,
            infiltration, agentverksamhet, desinformation och hemlig avlyssning.
            Okonventionella spaningsmetoder är inte alltid otillåtna att använda.
            Många av metoderna används bara i undantagsfall, i särskilt kvalificerade
            utredningar. Genom det internationella samarbetet får även de
            svenska brottsbekämpande myndigheterna, i allt större omfattning,
            information som har inhämtats med hjälp av okonventionella metoder.
          </p>
        </div>
        <div type="ipQuestion">
          <p xml:id="i-HshEkk6h5758Z96v5eAYRF">
            De principer som anses gälla för de okonventionella spaningsmetoderna
            finns definierade i förarbetena till polislagen (1984:387). Polisen
            får aldrig enligt dessa principer:
            <list rend="unordered">
              <item>
                själv begå brott eller en kriminaliserad handling för att kunna
                efterforska eller avslöja brott,
              </item>
              <item>
                provocera eller förmå någon att inleda en brottslig aktivitet
                eller
              </item>
              <item>
                underlåta att vidta föreskrivna åtgärder mot brott eller mot
                en person misstänkt för brott.
              </item>
            </list>
          </p>
          <p xml:id="i-Fd4XWDBXV6X7xGNMiN5JBV">
            Beredningen för rättsväsendets utveckling (Bru) har i sitt betänkande
            Ökad effektivitet och rättssäkerhet i brottsbekämpningen (SOU
            2003:74) föreslagit lagreglering av vissa okonventionella spaningsmetoder
            bland annat teknikbundna spaningsmetoder, provokativa åtgärder,
            användning av skyddsidentitet och skydd av informatörer. Syftet
            med en lagreglering är enligt Bru att öka rättssäkerheten.
          </p>
          <p xml:id="i-XVNtErWvdkhyzxKUxnhs3S">
            Begreppet provokation eller provokativa åtgärder har inte någon
            fast juridisk innebörd. Den definition av provokation som brukar
            användas innebär att polisen under en förundersökning lockar eller
            utmanar en person till en handling eller ett uttalande som kan
            vara besvärande eller på annat sätt ha en negativ innebörd för
            honom eller henne eller någon i hans eller hennes närhet. Som
            provokation betraktas däremot inte en åtgärd från polisens sida,
            som endast utgör ett neutralt svar på gärningsmannens egna initiativ.
            Den som åtgärden riktas mot är ofta någon som är misstänkt för
            brott, men det kan också vara någon annan som antas ha kunskaper
            om något som är av betydelse för polisens arbete, exempelvis ett
            vittne.
          </p>
          <p xml:id="i-TjJV6JApB8zhuSaYyRJ7gd">
            Anledningen till att provokativa åtgärder används av polisen
            och i viss utsträckning anses acceptabla, är att vissa typer av
            brott är svåra att upptäcka och leda i bevis, samtidigt som det
            är angeläget att lagföring sker. Detta gäller i huvudsak brott
            där det inte finns något utpekat brottsoffer till exempel narkotika-
            och vapenbrott, men även brott där offret inte är benägen att
            göra en brottsanmälan till exempel vid utpressningsbrott.
          </p>
          <p xml:id="i-GNmp36fHoSWfWiBTsEF5CH">
            Brottsprovokation innebär att polisen lockar en person att begå
            ett brott som denne annars inte hade begått, det vill säga att
            polisen initierar ett brottsligt händelseförlopp.
          </p>
          <p xml:id="i-7gt8nCrwxQnUeDif44bzoe">
            Brottsprovokation anses i princip inte vara tillåtet i Sverige.
            Polisen får aldrig provocera, eller i annat fall förmå, någon
            att inleda brottslig aktivitet. Vidare får polisen inte heller
            begå en kriminaliserad handling för att kunna efterforska eller
            avslöja brott. Att anstifta någon att begå brott är att begå en
            kriminaliserad handling.
          </p>
          <p xml:id="i-67WybzAuFh31fhX1YYB1FG">
            Bevisprovokation syftar till att få bevis för att styrka ett
            brott som redan har begåtts eller planerats; polisen är i det
            sammanhanget passiv i förhållande till gärningen. Polisberedningen
            har i sitt betänkande angett följande exempel på en tillåten bevisprovokation.
            En person som är utsatt för utpressning vänder sig till polisen
            för hjälp. Polisen medverkar till att ett kuvert som innehåller
            pengar, eller ser ut att göra det, placeras på en viss överenskommen
            plats. Därefter övervakar polisen platsen för att kunna gripa
            utpressaren direkt eller följer efter denne för att kunna gripa
            en misstänkt ledare.
          </p>
          <p xml:id="i-JwYp7Vx4tKvDUPtS9Zyod5">
            Var gränsen går mellan brotts- och bevisprovokation regleras
            inte i svensk rätt. Avgörande är därför huruvida polisen förmår
            någon att begå ett brott som han eller hon annars inte skulle
            ha begått. Något förenklat kan man alltså uttrycka saken så att
            bevisprovokation men inte brottsprovokation är tillåten. Gränsdragningen
            mellan en otillåten brottsprovokation och en tillåten bevisprovokation
            är dock svår att dra och ibland flytande.
          </p>
          <p xml:id="i-DveYi1JaRbjbKr7QkFvdu7">
            Gränsdragningsproblemen har i dagarna aktualiserats i och med
            en dom i Svea hovrätt som friade en kriminalkommissarie på alla
            punkter från anklagelser gällande grova narkotikabrott, vapenbrott
            och tjänstefel. I tingsrätten dömdes kommissarien till fyra års
            fängelse för bland annat grovt narkotikabrott och grovt vapenbrott.
          </p>
          <p xml:id="i-GG19fY16pFnGn2fSxWBfdq">
            Fallet tydliggör de svårigheter som finns i att bedöma vad som
            är tillåtet för en polis att göra i tjänsten, och vad som inte
            är tillåtet.
          </p>
          <p xml:id="i-UvTCigN6W49xmKjpypwkGX">
            Med anledning av det ovan sagda vill jag till ministern ställa
            följande fråga:
          </p>
          <p xml:id="i-PzzEER4mr8zUcKkpWkWDpV">
            Vilka åtgärder avser ministern att vidta för att gränsdragningen
            mellan tillåten och otillåten provokation ska tydliggöras?
          </p>
        </div>
      </div>
    </body>
  </text>
</TEI>
