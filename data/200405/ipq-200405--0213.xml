<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0213">
  <teiHeader>
    <fileDesc>
      <titleStmt>
        <title>regeringens planering för infrastruktur</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens planering för infrastruktur till statsrådet Ulrica Messing om regeringens planering för infrastruktur</title>
          <idno type="rdwebb">GS10213</idno>
          <ref type="dokument_url_text">http://data.riksdagen.se/dokument/GS10213/text</ref>
          <ref type="dokument_url_html">http://data.riksdagen.se/dokument/GS10213</ref>
          <ref type="dokumentstatus_url_xml">http://data.riksdagen.se/dokumentstatus/GS10213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MJvjWnNX93n75zSCNhDUaj" corresp="i-KtELEJ9HytY7HFgQExEzLq">
          <date when="2004-11-26"/>
        </correspAction>
        <correspAction type="answered" xml:id="i-BSnBa4XRMgGf1PyppKYq3V">
          <date when="2005-01-18"/>
        </correspAction>
        <correspAction type="received" xml:id="i-8bBvNrV8xcz2K1KSqWwpEH" corresp="i-L7Ay5GaFaMutWEX7utMv62">
          <date when="2004-11-26"/>
        </correspAction>
        <correspAction type="answered" xml:id="i-2R6vcVx9KYMWWRURYmU2qn" corresp="i-L7Ay5GaFaMutWEX7utMv62">
          <date when="2005-01-18"/>
        </correspAction>
        <correspContext corresp="i-2R6vcVx9KYMWWRURYmU2qn">
          <ref type="record" target="prot-200405--059">Riksdagens protokoll 2004/05:59 Tisdagen den 18 januari</ref>
          <ref type="recordSection" target="unsetDivId">8 § Svar på interpellation 2004/05:213 om regeringens planering för infrastruktur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GkDobuWp1F6dryQg6hbR8M">
            Interpellation 2004/05:213 av Sven Bergström (c) till statsrådet
            Ulrica Messing om regeringens planering för infrastruktur
          </p>
        </div>
        <div type="ipqSubmissionInfo">
          <p xml:id="i-YSHZJLsUTvuC2ZpZNsE6qV">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WWkfhwQCATMss57EkqB8A4">
            Den socialdemokratiska regeringen har tillsammans med Vänsterpartiet
            och Miljöpartiet beslutat att göra förändringar i den nationella
            infrastrukturplanen som sträcker sig fram till 2015. Detta för
            att skapa ett krispaket för bilindustrin i Trollhättan. För att
            finansiera krispaketet har nära 2 miljarder frigjorts genom att
            ett antal andra infrastrukturprojekt strukits eller flyttats fram.
            De projekt som berörs är:
          </p>
          <p xml:id="i-wb5fCe4MDQAVZGqMynFnr">
            på E 4 trafikplats Måby och sträckan Persön@Kalix, etapp 1,
          </p>
          <p xml:id="i-WciAUoo3eqGMR5PqW3Ez4a">
            på E 12 sträckan Brattby@Vännäs,
          </p>
          <p xml:id="i-QEVUphGCbVbe9E9hruoLhg">
            på E 14 sträckorna Nacksta@Matfors och Pilgrimstad@Lockne,
          </p>
          <p xml:id="i-4YkBNXsG3X7CJLxapNbMt2">
            på E 22 trafikplatserna Lund Södra och Råby, förbifarterna vid
            Fogdarp och Linderöd samt sträckan Sätaröd@Vä,
          </p>
          <p xml:id="i-GkrUTmfjCywPHZSytoo2GU">
            på riksväg 26 sträckorna Halmstad@Oskarström och Risbro@Mullsjö,
          </p>
          <p xml:id="i-PvgUTBAz7VRnAtMkLwRSq2">
            på riksväg 50 sträckan Skänninge@Norrsten samt
          </p>
          <p xml:id="i-2wTuKR6gXJoJ666ovHzWk7">
            en senareläggning av satsningen på riksväg 50 genom Motala så
            att projektet slutförs efter 2015.
          </p>
          <p xml:id="i-pxtatWKAxpLM6uxqJyk6p">
            För att redan 2006 skapa ett finansiellt utrymme för riksväg
            45 sträckan Angeredsbron@Trollhättan sker en generell senareläggning
            av investeringarna i väghållningsplanen som Vägverket senare ska
            precisera.
          </p>
          <p xml:id="i-JQUYFvKkm9epXhRZBadiVm">
            Dessutom tas 55 miljoner kronor från trafiksäkerhetshöjande åtgärder.
          </p>
          <p xml:id="i-NtDCCGHCjca5TgjvXyc4qK">
            Satsningen på infrastruktur runt Trollhättan motiveras med syftet
            att ge bilindustrin i området bättre förutsättningar. Det är mycket
            begripligt, men jag förstår inte regeringens förkärlek för snabba
            omkastningar i de planer som sätts upp. Dessvärre är detta bara
            en bekräftelse på ett mönster som kunnat iakttas också i tidigare
            infrastrukturplaner som med facit i hand bara blivit fullföljda
            till omkring hälften. Detta är ett handlingsmönster som naturligtvis
            undergräver tilltron till långsiktigheten, logiken och hållfastheten
            i de statliga infrastrukturplanerna.
          </p>
          <p xml:id="i-6EyixrGAihBg792EjCf7Bx">
            Näringsliv, regioner, kommuner och medborgare gör upp planer
            utifrån de förutsättningar som regering och riksdag beslutar om.
            När regeringen med inget varsel alls ändrar på de planer som finns
            betyder det att man rycker undan förutsättningarna för alla de
            som lokalt och regionalt utgått från de beslutade planerna i sitt
            respektive arbete och planering.
          </p>
          <p xml:id="i-7121SZrMdt3kh3VAz5hdbP">
            Ytterligare exempel på omkullkastande av planer är den upphandling
            av regionalpolitiskt motiverad men ej lönsam kollektivtrafik som
            bedrivs via den statliga myndigheten Rikstrafiken. Denna myndighet
            har fått stora ekonomiska problem på grund av att man ålagts nya
            uppgifter utan att motsvarande pengar anvisats. Resultatet av
            detta är att flera flyglinjer, bland annat Luleå@Pajala, Arlanda@Storuman
            och Torsby/Hagfors@Arlanda, nu hotas av nedläggning.
          </p>
          <p xml:id="i-LMfxnt217BwwyeGnxeEZyQ">
            Därutöver har varslats om stora nedskärningar av det statliga
            anslaget till en rad tåglinjer runtom i landet. I exempelvis Bergslagen
            har kommuner och landsting gjort stora investeringar i tåg för
            en trafik som kom i gång mycket beroende av det statliga stödet
            från Rikstrafiken. Ett annat exempel är Blekinge kustbana där
            trafiken nu hotas av stora neddragningar och där den utlovade
            elektrifieringen därför ifrågasätts.
          </p>
          <p xml:id="i-TaSKBHwrAUJNEjjxgsfEmM">
            Brist på ekonomiska resurser tvingar Rikstrafiken att dra in
            stöd runtom i landet och därmed riskeras trafiken och investeringar
            värda många miljoner kan gå om intet.
          </p>
          <p xml:id="i-QnLt22w2kzyJED2MhvnnNZ">
            Det mest befängda är att Rikstrafiken inte har någon möjlighet
            att göra väl avvägda besparingar som är beräknade ur ett samhällsekonomiskt
            perspektiv. Detta eftersom de är uppknutna av långa avtal. I stället
            får de spara där det slumpar sig att avtalen går att omförhandla,
            alternativt dras in.
          </p>
          <p xml:id="i-YRJBKggkbWmKXebVKPZ7f4">
            Rikstrafiken har enligt regleringsbrevet till uppgift att vid
            behov upphandla transportpolitiskt motiverad interregional persontrafik
            som inte upprätthålls i trafikhuvudmännens regi och där det saknas
            förutsättningar för kommersiell drift. Rikstrafikens verksamhet,
            omfattande bland annat trafikupphandlingar, bygger alltså på de
            transportpolitiska målen. Eftersom Rikstrafiken i år kommer att
            gå med mellan 40 och 50 miljoner kronor i förlust och nästa års
            förlust väntas blir lika stor, även med aviserade besparingar,
            måste regeringen och dess samarbetspartier skjuta till mer pengar
            om dessa transportpolitiska mål ska hållas.
          </p>
          <p xml:id="i-8yE5LL1WTMrKRShtkDsiyu">
            Statens ansvar är att se till att dess medborgare får tillgång
            till goda kommunikationer. I annat fall riskerar investeringar
            och nyetableringar att utebli. Det är en förödande utveckling
            om privata satsningar och företagande går om intet på grund av
            ett bristfälligt transportsystem. Den ryckighet och de omkastningar
            som kommit att prägla trafik- och infrastrukturplaneringen är
            helt oacceptabel och stämmer inte alls överens med den hållfasthet
            och långsiktighet som är nödvändig inom transportsektorn.
          </p>
        </div>
        <div type="ipQuestion">
          <p xml:id="i-6KtAHDNLEiWAwZSr8tT4EY">
            Mot bakgrund av vad som ovan redovisats vill jag fråga ansvarigt
            statsråd:
            <list rend="unordered">
              <item>
                1. Vilka åtgärder avser statsrådet att vidta för att åstadkomma
                en planeringsmodell som kan parera kortsiktiga nödvändiga brandkårsutryckningar,
                utan att det ska behöva gå ut över redan beslutade planer och
                projekt?
              </item>
              <item>
                2. Vilka åtgärder avser statsrådet att vidta för att pröva någon
                typ av alternativ finansiering inom infrastruktursektorn?
              </item>
            </list>
          </p>
        </div>
      </div>
    </body>
  </text>
</TEI>
