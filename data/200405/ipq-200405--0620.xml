<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0620">
  <teiHeader>
    <fileDesc>
      <titleStmt>
        <title>polis och tull i Västmanlands län</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>polis och tull i Västmanlands län till justitieminister Thomas Bodström om polis och tull i Västmanlands län</title>
          <idno type="rdwebb">GS10620</idno>
          <ref type="dokument_url_text">http://data.riksdagen.se/dokument/GS10620/text</ref>
          <ref type="dokument_url_html">http://data.riksdagen.se/dokument/GS10620</ref>
          <ref type="dokumentstatus_url_xml">http://data.riksdagen.se/dokumentstatus/GS10620</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MqAM92DfibfJAte1KbxN93" corresp="i-BUsYTbnmyQrtHXSA2gEp9T">
          <date when="2005-05-20"/>
        </correspAction>
        <correspAction type="received" xml:id="i-W2pi8oBPDqs81EtHcRRWLE">
          <date when="2005-05-24"/>
        </correspAction>
        <correspAction type="answered" xml:id="i-8APjqcdQ6ixdSPPsPfAnzb">
          <date when="2005-06-10"/>
        </correspAction>
        <correspAction type="received" xml:id="i-SZjy97Ftg2ABJYWUAC8BUA" corresp="i-STyFs6Gu3boin31eFp1bNM">
          <date when="2005-05-24"/>
        </correspAction>
        <correspAction type="answered" xml:id="i-MasrPw8Fmd1fr8gtVUfSyx" corresp="i-STyFs6Gu3boin31eFp1bNM">
          <date when="2005-06-10"/>
        </correspAction>
        <correspContext corresp="i-MasrPw8Fmd1fr8gtVUfSyx">
          <ref type="record" target="prot-200405--137">Riksdagens protokoll 2004/05:137 Fredagen den 10 juni</ref>
          <ref type="recordSection" target="unsetDivId">9 § Svar på interpellation 2004/05:620 om polis och tull i Västmanlands län</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HDaG56ZTsdRqjw2MchAghX">
            Interpellation 2004/05:620 av Torsten Lindström (kd) till justitieminister
            Thomas Bodström om polis och tull i Västmanlands län
          </p>
        </div>
        <div type="ipqSubmissionInfo">
          <p xml:id="i-Hcv9s3qXiun1etsdYRvwdS">
            den 20 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HXNuktw4VNwJe5FKYZatVh">
            En fundamental rättighet för alla medborgare är att få känna
            sig trygga i samhället. I ett samhälle byggt på goda värderingar
            krävs färre polisiära insatser och andra åtgärder av rättssamhället.
            Men samhället är inte tryggt i dag. Därför behövs ett flertal
            insatser, bland annat fler poliser. Det är inte acceptabelt att
            människor ska tvingas vänta på polishjälp i akutsituationer.
          </p>
          <p xml:id="i-JDAbEMTNftokcJUnFY6kDu">
            Kristdemokraterna har under många år valt att i sina budgetalternativ
            avsätta särskilda resurser för att utbilda fler poliser, samt
            bygga ut polisutbildningen. En lokal polisorganisation med kunskap
            och kompetens om närområdet men med stöd från centrala myndigheter
            är en grund för ett tryggt och gott rättssamhälle. Det förebyggande
            arbetet har i dag tyvärr blivit en lyxvara som allt färre polismyndigheter
            anser sig ha råd med vilket på längre sikt är direkt kontraproduktivt
            ur såväl ett mänskligt som ett samhällsekonomiskt perspektiv.
            Det kan också leda till att det interna klimatet försämras vilket
            i sin tur bidrar till att stöta bort personalen.
          </p>
          <p xml:id="i-NxPQyVJmFVKZ5UWEqKV4EB">
            Västmanlands län har under senare år utsatts för en rad nedskärningar
            som påverkat rättstryggheten. Fler poliser behöver rekryteras
            dels på grund av pensionsavgångar och sjukskrivningar, dels med
            anledning av svårigheter att besätta befintliga tjänster. Nyligen
            lades också ett antal passexpeditioner i länet ned. Det leder
            till färre arbetsuppgifter för de civilanställda på dessa polisstationer
            vilket i sin tur kan äventyra stationernas framtida öppethållande.
          </p>
          <p xml:id="i-MzxNrsFF5tXP6oGeEuicf6">
            Medelbeläggningen på svenska häkten har ökat kraftigt eftersom
            fler häktas. Häkten har stängts eller inte haft tillräckligt med
            platser. Trängseln leder till en pressad och stressad situation
            för både personal och interner. När besluten om nya fängelseplatser
            förhalats av regeringen växer trycket på häktena. De allt längre
            väntetiderna för anstaltsplacering har kritiserats av JO som i
            snitt tar emot två anmälningar om dagen om missförhållanden på
            anstalterna. Sverige har av Europarådets kommissionär för mänskliga
            rättigheter kritiserats för förhållandena på svenska häkten.
          </p>
          <p xml:id="i-8faqxS9G6g9zLmBPLH7dvn">
            Häktet i Västerås är hårt belastat. För att klara behovet av
            häktesplatser används fyllericeller i Västerås, Sala, Fagersta
            och Köping samt i Enköping i grannlänet. Det har tidigare föreslagits
            att häktet i Västerås ska läggas ned. Förslaget är olyckligt för
            rättsväsendet i Mälardalen. Det medför en rad negativa konsekvenser
            och hotar rättssäkerheten. Att poliser ska agera taxichaufförer
            och lägga arbetstid på resor kommer inte att leda till att fler
            brott blir lösta. Betydande arbetstid för poliser, åklagare och
            advokater kommer att läggas på transporter.
          </p>
          <p xml:id="i-MgHHfb6CSmvJCo4K9KAqA9">
            Det är inte rätt sätt att använda tjänstetid och riskerar att
            leda till längre utredningstider. De längre restiderna för utredarna
            försvårar kontakterna mellan polisen och den misstänkte. Det blir
            också svårare för åklagare och advokater att smidigt finnas på
            plats. Förslaget är knappast heller effektivt vare sig samhällsekonomiskt
            eller miljömässigt med tanke på de ökade res- och transportkostnaderna.
            Tidigare nedläggningar av häkten i landet har visat sig leda till
            ökade kostnader för samhället. För närvarande finns inga klara
            besked om häktet i Västerås, delvis beroende på det nya fängelset
            som byggs i Sala.
          </p>
          <p xml:id="i-D5CyBgX4VQ6qnz9gaFCzqn">
            Till följd av regeringens agerande har Tullverket haft ekonomiska
            problem och stått inför stora nedskärningar. Ett avsevärt antal
            tullstationer har lagts ned. Också i detta avseende är Västerås
            en av de orter som drabbats. I Västerås och dess närhet finns
            två av Sveriges största insjöhamnar, Västerås och Köping, som
            båda har mycket omfattande trafik på en rad olika länder, bland
            annat i Baltikum. I Västerås finns därtill en internationell flygplats
            med flera dagliga turer till två icke-Schengenländer samt tidvis
            även trafik på andra länder utanför Schengenområdet. Det är därför
            viktigt att det finns en väl fungerande gränskontroll.
          </p>
          <p xml:id="i-9NQ21ri84yD8uLEor1HHbk">
            Trots de stora behoven tvingas personalen inom gränsskyddet i
            Västerås i dag att främst bevaka andra platser. I stället reser
            tullpersonal från Arlanda flygplats till Västerås flygplats för
            att upprätthålla gränskontrollen. Det gör att gränsskyddet i hamnarna
            och på flygplatsen redan är starkt eftersatt. Att ta bort tullen
            i Västerås stred därtill mot en av intentionerna med besparingarna
            som anges vara att tullen vill satsa på brottsbekämpning. Även
            annan brottslighet som till exempel stölder kan följa i smugglingens
            spår. När nedläggningen av tullen i Västerås är ett faktum är
            det angeläget att rättssamhället i övrigt, polis, åklagar med
            flera, skärper sitt arbete mot införsel av droger och annat oönskat
            till Sverige. Allt tyder på att knarket blivit mer lättillgängligt
            och det finns även uppgifter om ökad smuggling av alkohol och
            tobak. Det finns ett samband med nedläggningen av tullen i Västerås.
            Regeringen bör ta ansvar för att stävja denna brottslighet.
          </p>
          <p xml:id="i-3B2D8KgD35gq4bXXCFAr84">
            Mot bakgrund av det ovan anförda vill jag fråga justitieministern:
          </p>
          <p xml:id="i-EJoFADMUhrUutycDdZnafA">
            Vilka åtgärder avser justitieministern att vidta för att öka
            antalet poliser i Västmanlands län?
          </p>
          <p xml:id="i-DYHJT6cu9Z4rpd9WtQiM4S">
            Vilka åtgärder avser justitieministern att vidta för att säkerställa
            öppethållandet av polisstationer?
          </p>
          <p xml:id="i-Mjm3S68ZxQo11drZke1SbK">
            Avser justitieministern att agera för att häktet i Västerås blir
            kvar?
          </p>
          <p xml:id="i-6x9fBwbxjc2LAtY5VuwsFs">
            Avser justitieministern att vidta åtgärder för att stävja brottslighet
            tillkommen till följd av nedläggningen av tullen i Västerås?
          </p>
        </div>
      </div>
    </body>
  </text>
</TEI>
