<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0386">
  <teiHeader>
    <fileDesc>
      <titleStmt>
        <title>krav för socialbidrag</title>
        <author>Rojas, Mauricio (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>krav för socialbidrag till statsrådet Morgan Johansson om krav för socialbidrag</title>
          <idno type="rdwebb">GS10386</idno>
          <ref type="dokument_url_text">http://data.riksdagen.se/dokument/GS10386/text</ref>
          <ref type="dokument_url_html">http://data.riksdagen.se/dokument/GS10386</ref>
          <ref type="dokumentstatus_url_xml">http://data.riksdagen.se/dokumentstatus/GS10386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7MKpZ19NfCt1YZ3XeZaHk3</idno>
            <persName>Mauricio Rojas</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FDbzFsgTn2CrSJcc2FiHWb" corresp="i-7MKpZ19NfCt1YZ3XeZaHk3">
          <date when="2005-02-16"/>
        </correspAction>
        <correspAction type="received" xml:id="i-3eWbiVMZ6oXQYq1PnVG5we" corresp="i-UPW2cbGnTUbMZaKTrot5Bh">
          <date when="2005-02-16"/>
        </correspAction>
        <correspAction type="answered" xml:id="i-KniHj5fXALBc2kkBqBpBaQ" corresp="i-UPW2cbGnTUbMZaKTrot5Bh">
          <date when="2005-03-08"/>
        </correspAction>
        <correspContext corresp="i-KniHj5fXALBc2kkBqBpBaQ">
          <ref type="record" target="prot-200405--086">Riksdagens protokoll 2004/05:86 Tisdagen den 8 mars</ref>
          <ref type="recordSection" target="unsetDivId">9 § Svar på interpellation 2004/05:386 om krav för socialbidrag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KKP4PKJeMRDDBjv6MT1RZt">
            Interpellation 2004/05:386 av Mauricio Rojas (fp) till statsrådet
            Morgan Johansson om krav för socialbidrag
          </p>
        </div>
        <div type="ipqSubmissionInfo">
          <p xml:id="i-BeHpk4Vj14dHFFhuUVBBdN">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-61qhuYE9n6Up7ktjKc2E9J">
            Sverige måste minska antalet bidragsberoende. Det finns många
            skäl att göra det, men det viktigaste är att de flesta människor
            vill försörja sig själva. Det handlar om självrespekt, värdighet
            och frihet. Ett annat starkt skäl är att vi som samhälle helt
            enkelt behöver arbetskraften, när antalet som ska försörjas ökar
            och antalet i arbetsför ålder minskar.
          </p>
          <p xml:id="i-2ELt7HejYifuH8Lqo1ExNQ">
            Alla bidragssystem bör analyseras utifrån aspekten att mer måste
            göras för att främja arbete. De största systemen, oavsett om det
            är bidragssystem eller försäkringar, som måste reformeras är a-kassan,
            sjukförsäkringen och förtidspensionerna. Men också de kommunala
            socialbidragen, som numera kallas försörjningsstöd, måste reformeras.
            Det kostar ungefär 8 miljarder kronor om året. Över 400 000 människor
            får socialbidrag kortare eller längre tid. Nu ökar också kostnaderna
            igen, efter att ha minskat några år.
          </p>
          <p xml:id="i-6kDNRB6c6Xw5WqcUKnFiRy">
            Socialbidrag behövs, som ett sista skyddsnät i vårt välfärdssystem.
            Reglerna måste därför utformas utifrån insikten att en del av
            dem som söker försörjningsstöd tillhör vårt samhälles allra sköraste:
            Det kan röra sig om psykiskt sjuka, missbrukare eller människor
            som blivit utslagna av något annat skäl. Om de som ansöker om
            hjälp har barn, är det naturligtvis ett extra skäl för samhället
            att ställa upp. Barnen har ju inget ansvar för situationen de
            vuxna hamnat i och rätt till bästa möjliga start i livet.
          </p>
          <p xml:id="i-L4oLfGnWYgf6HGzF3VvKLM">
            Men ett par andra insikter är också viktiga. En stor del av dem
            som söker och får försörjningsstöd kan arbeta. Attityden på skalan
            mellan krav och kravlöshet som en person möter hos socialtjänsten
            när han eller hon söker stöd, kan bli mycket avgörande för personens
            fortsatta liv. Den insikten fanns hos de tidiga socialreformatorerna,
            men har alltmer kommit i skymundan i den moderna socialtjänsten.
          </p>
          <p xml:id="i-KtQibqx4W1isxvwRM9nyAo">
            Avgörande för att lyckas minska bidragsberoendet är tillkomsten
            av många nya, riktiga jobb, både privata och offentliga. Om reformer
            av bidragssystem kan genomföras i en miljö av växande arbetsmarknad
            är utsikterna till framgång mycket stora. Därför är den politik
            för företagande Folkpartiet står för, med sänkta arbetsgivaravgifter,
            mindre krångel, bättre tillgång till riskkapital etcetera så viktig.
          </p>
          <p xml:id="i-VhGHRy78jUnhJw2KdesbM2">
            Sverige är inte ensamt i västvärlden att brottas med problematiken
            hur man minskar bidragsberoende. Vi har en del att lära av andra
            länder. Ett av dem är USA. Så här sade Bill Clinton under valkampanjen
            1992:
          </p>
          <p xml:id="i-CpjyFFTJFzN62uMLN6nXWb">
            "Det är dags att hedra och belöna människor som arbetar hårt
            och följer reglerna. Det innebär att göra slut på socialbidragssystemet
            så som vi känner det." I augusti 1996 fick USA den lag som faktiskt
            gjorde slut på det gamla bidragssystemet. Det blev Clintonerans
            mest lyckade reform.
          </p>
          <p xml:id="i-MWizAgvQhxTZbzJiVN6xJR">
            Reformens grundprincip var att omvandla socialbidraget till en
            intjänad ersättning och ställde tydliga krav på motprestation.
            Reformen kombinerade starka ekonomiska incitament för delstaterna
            att minska bidragsberoendet med en stor frihet att utforma lokala
            handlingsplaner. Resultatet har varit en dramatisk minskning av
            antalet socialbidragstagare. Mellan 1996 och juni 2003 minskade
            bidragstagarna med över sju miljoner personer eller 60 %!
          </p>
          <p xml:id="i-7LBkChyempwckBjsptbJ2G">
            Jobbcentrum i Skärholmen har sedan 1998 arbetat med en konsekvent
            arbets- och kravlinje. Från och med juni 2002 finns det i stadsdelen
            en femdagars sysselsättningsgaranti som garanterar full aktivitet
            senast fem dagar efter inlämnad ansökan om socialhjälp. Resultaten
            har varit mycket uppmuntrande. Antalet hushåll beroende av socialbidrag
            mer än halverades under jobbcentrums fem första verksamhetsår.
          </p>
          <p xml:id="i-3mYfRmT5YGfWyAg9h9ijzx">
            I rapporten Utanförskapets karta, december 2004, presenterade
            Folkpartiet en omfattande kartläggning av utanförskapets framväxt
            i Sverige. År 2002 fanns det 136 områden i landet som kunde klassas
            som utanförskapsområden. 1990 var det inte fler än tre. Den främsta
            orsaken till utanförskapets explosiva framväxt är ett formligt
            sysselsättningssammanbrott i Sveriges mest utsatta bostadsområden.
          </p>
          <p xml:id="i-BPx7G8gG873qw28op5HVc4">
            Vi är övertygade om att denna utveckling är förödande för landet
            och förvånas över regeringens passivitet. Folkpartiet har gjort
            integrationen till en av sina viktigaste frågor och presenterade
            nyligen rapporten Bryt utanförskapet, bekämpa bidragsberoendet!
            där vi lägger fram en rad konkreta förslag om hur kampen mot utslagningen
            från arbetsmarknaden kan vinnas. Det som krävs för detta är en
            konsekvent arbetslinje, som både öppnar möjligheter och ställer
            tydliga krav. Det är inte bara en ekonomisk fråga utan också djupt
            moralisk.
          </p>
          <p xml:id="i-GHYEwjjagCfKcSgGu2eEtu">
            I rapporten föreslår vi införandet av en effektiv jobb- och utvecklingsgaranti
            samt väsentliga resurstillskott till kommunerna för att möjliggöra
            detta. Viktiga förändringar av socialtjänstlagen föreslås också
            i syfte att dels ge kommunerna ett tydligt ansvar för förverkligandet
            av en effektiv jobbgaranti, dels villkora beviljandet av socialbidrag,
            försörjningsstöd, till arbetsföra personer med tydliga krav på
            motprestation i form av medverkan på heltid i jobbgarantin. Våra
            förslag sammanfattas i följande fem punkter.
          </p>
          <p xml:id="i-KaezGVXY9S3uxueGkKwFCn">
            1. En femdagars jobb- och utvecklingsgaranti införs. Det ska
            gälla för alla arbetsföra personer som på grund av brist på arbete
            söker socialbidrag. Detta betyder att senast fem dagar efter ansökan
            om socialbidrag ska hon eller han börja att på heltid delta i
            jobbgarantin. Detta ska också omfatta nyanlända flyktingar och
            flyktinganhöriga som behöver ekonomiskt bistånd. Garantin ska
            bestå av samhällsnyttigt arbete kombinerat med jobbsökande och
            utvecklande aktiviteter. Jobbgarantin ska anpassas till individens
            förutsättningar och genom en omställningspeng ge den medverkande
            stor frihet att välja såväl anordnare som aktivitetsinriktning.
          </p>
          <p xml:id="i-KU4QEAnCmK4Dm7DSTvej8Q">
            2. Jobbkrav kopplas till försörjningsstödet. En ny skrivning
            av socialtjänstlagen ska göra klart att en fullt arbetsför person
            som utan godtagbar anledning vägrar att på heltid medverka i jobbgarantin
            inte är berättigad till att få ekonomiskt bistånd från det offentliga.
            Kommunerna ska å sin sida vara skyldiga att ställa sådana motprestationskrav
            för att ge socialhjälp åt arbetsföra personer som saknar arbete.
          </p>
          <p xml:id="i-Jyzj5S5DJtvmXroKNDcfoq">
            3. Jobbgarantin ska ge en ersättning högre än socialbidraget.
            Denna ersättning bör överstiga socialbidragsnormen för en vuxen
            person men understiga nivån för de lägsta avtalsenliga lönerna
            på arbetsmarknaden. En sådan mellanliggande nivå är viktig för
            att markera dels att arbete och aktivitet lönar sig mer än passivt
            bidragstagande, dels att det handlar om en nödlösning som inte
            kan löna sig på samma sätt som ett vanligt arbete.
          </p>
          <p xml:id="i-FPefaqK2pbAHW23D4Ucfyw">
            4. Övergången till den ordinarie arbetsmarknaden underlättas
            via instegsjobb. Personer som deltar i jobbgarantin ska ha rätt
            att vid anställning på den ordinarie arbetsmarknaden under en
            första period om sex månader omvandla delar av eller hela övergångsersättningen
            till lönebidrag. Därefter ska lönebidraget successivt trappas
            ned under en period av ett år. Olika former av så kallat instegsjobb
            får prövas inom ramen för denna möjlighet att helt eller delvis
            omvandla övergångsersättningen till lönebidrag.
          </p>
          <p xml:id="i-AXUWg7ygV8yirzXADPzUw7">
            5. Kommunalt ansvar och mångfald av anordnare. Kommunerna ska
            ansvara för den direkta finansieringen och förverkligandet av
            jobb- och utvecklingsgarantin, men det konkreta genomförandet
            av garantin kan organiseras av olika typer av auktoriserade anordnare.
          </p>
          <p xml:id="i-GX6kBHMzw98zq2MjnwYgus">
            Detta är våra förslag. Radikala och tydliga, sprungna ur verkligheten
            och motiverade av en utveckling som, om den inte hejdas, kommer
            att kosta Sverige mer än vad någon i dag kan föreställa sig. Vi
            öppnar möjligheter och solidariskt ställer upp stora resurser
            för den vitala kampen mot utanförskapet, men vi ställer också
            tydliga krav på oss alla @ individer och institutioner @ att göra
            allt vad vi kan i denna kamp.
          </p>
          <p xml:id="i-SZT2hodNZnH87QB45hyuda">
            Mot bakgrund av ovanstående vill jag fråga statsrådet:
          </p>
          <p xml:id="i-92RtBM8gpkRYRLAo2iTCBA">
            Vilka åtgärder tänker statsrådet vidta för att minska socialbidragsberoendet?
          </p>
          <p xml:id="i-BCkeU1zQu27Hef9XpN1ftD">
            Avser statsrådet att införa en jobb- och utvecklingsgaranti för
            beviljande av socialbidrag?
          </p>
          <p xml:id="i-A7znUXMKBzeVsyuLAkuLad">
            Avser statsrådet att ålägga kommunerna att de måste ställa krav
            på motprestation i form av arbete kombinerat med deltagande i
            utvecklande aktiviteter för att bevilja socialbidrag?
          </p>
        </div>
      </div>
    </body>
  </text>
</TEI>
