<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0377">
  <teiHeader>
    <fileDesc>
      <titleStmt>
        <title>skolböcker</title>
        <author>Nylander, Christer (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skolböcker till statsrådet Ibrahim Baylan om skolböcker</title>
          <idno type="rdwebb">GS10377</idno>
          <ref type="dokument_url_text">http://data.riksdagen.se/dokument/GS10377/text</ref>
          <ref type="dokument_url_html">http://data.riksdagen.se/dokument/GS10377</ref>
          <ref type="dokumentstatus_url_xml">http://data.riksdagen.se/dokumentstatus/GS10377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <persName>Christer Nylander</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2F6W9kZ5nJiV2JumbfP6b8" corresp="i-U6F8gqiuV2DEZN1aMhyDnJ">
          <date when="2005-02-14"/>
        </correspAction>
        <correspAction type="received" xml:id="i-6tvYNstyfj6GJMuqvADkn2">
          <date when="2005-02-14"/>
        </correspAction>
        <correspAction type="received" xml:id="i-5T49bUcuzn3FyUhzgqMtrf" corresp="i-A6T9WoUzRwW8LUK52znHwX">
          <date when="2005-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CYnosfMvQdbqjUicn4zEX7">
            Interpellation 2004/05:377 av Christer Nylander (fp) till statsrådet
            Ibrahim Baylan om skolböcker
          </p>
        </div>
        <div type="ipqSubmissionInfo">
          <p xml:id="i-Ev4vjk7EkUmYWwYwRsHYmR">
            den 14 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F9q2VzWgnpdWT3EUZXqWH9">
            Statsminister Göran Persson lovade den 26 februari 2003 att eleverna
            i svensk grundskola skulle få bättre läromedel. I en intervju
            i SVT:s ungdomsprogram REA lovade statsministern skolreportern
            Eskil, som då gick i åttonde klass, att varje elev skulle få ytterligare
            100 kr till egna läromedel.
          </p>
          <p xml:id="i-W2HegF2tvoaH4JQWVa6ioo">
            Det löftet har statsministern ännu inte infriat, trots att Eskil
            höll sin del av överenskommelsen.
          </p>
          <p xml:id="i-9KoHE97KEE1HZPzLRnwAJ8">
            I en debatt i riksdagen den 6 maj 2003 sade förre utbildningsministern
            Thomas Östros: "Staten har ett ansvar för att utbildningen håller
            högsta kvalitet. Jag menar att bra och aktuella läromedel är en
            kvalitetsfråga". Östros fortsatte med att konstatera att skolboken
            har "en central ställning" och att "den är en viktig del i en
            modern pedagogik där barn och ungdomar möter goda läroböcker och
            lär sig att arbeta med boken som verktyg."
          </p>
          <p xml:id="i-5AonWvtwoEundUDCt8unJr">
            Det är bra att såväl statsministern som före detta utbildningsministern
            slår fast att läroboken är viktig för skolans resultat, men uppenbarligen
            har detta hittills inte inneburit att verkligheten ute i skolorna
            ska förbättras.
          </p>
          <p xml:id="i-W42uFRvTTYjikZHZDCKSD3">
            En av svensk litteraturs stora böcker, Selma Lagerlöfs Nils Holgerssons
            underbara resa, var ursprungligen en lärobok. Det är nu snart
            100 år sedan boken gavs ut. Behovet av en bra lärobok är förmodligen
            minst lika stort nu som för 100 år sedan. Läroboken hjälper eleven
            att strukturera sitt lärande, bidrar till att uppmuntra lusten
            att lära och är ett viktigt instrument för att underlätta för
            elevens, lärarens och föräldrarnas samarbete kring elevens lärande.
          </p>
          <p xml:id="i-QRNwcb9yV6m8tfb7rEpq2R">
            Trots att det torde stå klart att skolboken är viktig för elevens
            resultat är det fortfarande så att många elever inte får ordentliga
            läromedel. I en undersökning påstod var sjätte lärare att deras
            elever inte har egna exemplar av nödvändiga läromedel. Endast
            hälften av lärarna i undersökningen menade att eleverna hade tillgång
            till de läroböcker som krävdes för bästa möjliga förutsättningar
            för lärandet.
          </p>
          <p xml:id="i-FqV3kFH32KDtzQE3mUaL1Q">
            Lusten att lära försämras av dåliga läromedel. Att få en bok
            som redan är nedklottrad, där någon sida är lös eller där svaren
            på instuderingsfrågorna är ifyllda bidrar knappast till att bevara
            lusten att lära. Det är som så ofta de som har störst behov av
            skolan som drabbas hårdast när det saknas bra och aktuella läromedel.
          </p>
          <p xml:id="i-YVyz7DFwEvxCKqJ19q16d">
            I Skolverkets stora undersökning om läget i grundskolan noterades
            en försämring i läsförståelsen. Undersökningar visar vidare att
            svenska barn läser mindre på egen hand än barn i våra nordiska
            grannländer. En tredjedel av svenska ungdomar uppger att de inte
            alls läser för nöjes skull på fritiden.
          </p>
          <p xml:id="i-WicZjDfs1P4GovrxKJA3b6">
            I dag kostar läromedlen i genomsnitt 500 kr per elev och läsår.
          </p>
          <p xml:id="i-Am83ZmZXyD8Pvc6jM1PXBU">
            Vilka åtgärder avser skolministern att vidta för att uppvärdera
            skolboken?
          </p>
          <p xml:id="i-NQyJDZNCNdwkvweViDKs74">
            Vilka åtgärder avser skolministern att vidta för att stimulera
            kommunerna att satsa mer på bra skolböcker?
          </p>
        </div>
      </div>
    </body>
  </text>
</TEI>
