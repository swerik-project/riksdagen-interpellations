<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0650">
  <teiHeader>
    <fileDesc>
      <titleStmt>
        <title>brottslighet riktad mot företag</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>brottslighet riktad mot företag till justitieminister Thomas Bodström om brottslighet riktad mot företag</title>
          <idno type="rdwebb">GS10650</idno>
          <ref type="dokument_url_text">http://data.riksdagen.se/dokument/GS10650/text</ref>
          <ref type="dokument_url_html">http://data.riksdagen.se/dokument/GS10650</ref>
          <ref type="dokumentstatus_url_xml">http://data.riksdagen.se/dokumentstatus/GS10650</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3Np9UCMp7G7PR1XePvou6V" corresp="i-UnkrZ3NAvoWXY6Krxbkudq">
          <date when="2005-05-23"/>
        </correspAction>
        <correspAction type="received" xml:id="i-UESVt2rGxoy3xp4jZx1mXY">
          <date when="2005-05-24"/>
        </correspAction>
        <correspAction type="answered" xml:id="i-A8Fgux3WT5Rn1Z2CyuR2NW">
          <date when="2005-06-10"/>
        </correspAction>
        <correspAction type="received" xml:id="i-YPrNmtVr9tWvvZ3fHnayoL" corresp="i-STyFs6Gu3boin31eFp1bNM">
          <date when="2005-05-24"/>
        </correspAction>
        <correspAction type="answered" xml:id="i-Sa5tSCtmSrs7MjohvrNFg8" corresp="i-STyFs6Gu3boin31eFp1bNM">
          <date when="2005-06-10"/>
        </correspAction>
        <correspContext corresp="i-Sa5tSCtmSrs7MjohvrNFg8">
          <ref type="record" target="prot-200405--137">Riksdagens protokoll 2004/05:137 Fredagen den 10 juni</ref>
          <ref type="recordSection" target="unsetDivId">10 § Svar på interpellation 2004/05:650 om brottslighet riktad mot företag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HubyqT2DL3UDG8m2mu9ZMn">
            Interpellation 2004/05:650 av Tobias Krantz (fp) till justitieminister
            Thomas Bodström om brottslighet riktad mot företag
          </p>
        </div>
        <div type="ipqSubmissionInfo">
          <p xml:id="i-T1KEw4XsvKR1pdsDQdfbDY">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DeuSk75uCsY3ExZWsuduqc">
            Sedan i september har köpmannen Per Catonis färgbutik i Reftele
            utanför Gislaved drabbats av fyra inbrott. I december tog sig
            gärningsmännen in i butiken genom att slå sönder en fönsterruta
            på affärens baksida. Deras byte då blev varor till ett värde av
            över 80 000 kr. Nyligen besökte jag Per Catoni i hans butik. Han
            berättade att det blir alltmer påfrestande att göra i ordning,
            beräkna förlusten, beställa nya varor och ha kontakt med försäkringsbolaget.
            Per Catoni funderade på om han skulle kämpa vidare; det kändes
            allt svårare efter varje inbrott. "Men ska man verkligen behöva
            ge upp för brottsligheten?" undrade Per Catoni (Värnamo Nyheter
            den 10 maj 2005).
          </p>
          <p xml:id="i-7SEDRZ15sXCNjphWZLe1GG">
            Tyvärr är Per Catoni inte ensam. Jönköpings län har under senare
            tid utsatts för en våg av inbrott, till synes riktade inte minst
            mot butiker och företag på mindre orter. Och Brottsförebyggande
            rådets statistik visar att antalet anmälda brott inom kategorin
            stöld och snatteri i butik, varuhus och kommersiell utställningslokal
            har ökat med 34 % mellan 1994 och 2004. Varor för stora belopp
            stjäls, tryggheten minskar; samhället står, ter det sig, maktlöst.
            Utvecklingen inger stor oro. Ytterst handlar det naturligtvis
            om människors säkerhet till liv och lem.
          </p>
          <p xml:id="i-TxaqJQpr1FGkcvvkRKCuMh">
            Men den tilltagande brottsligheten mot företag framstår i allt
            högre utsträckning också som ett hinder för tillväxt, jobb och
            välfärd. Många företagare överväger om de ska fortsätta med sin
            verksamhet; många drabbas av stigande försäkringskostnader och
            ökade utgifter för larm och bevakning. De ekonomiska marginalerna
            sjunker; utrymmet för utveckling och expansion minskar. På många
            mindre orter hotas den tillgänglighet och service som det ligger
            i att ha ett livaktigt lokalt företagande med exempelvis affärer.
          </p>
          <p xml:id="i-M2jPmdb58wYQV1VV3pkxZi">
            Inför denna utveckling står den socialdemokratiska regeringen
            passiv. Satsningarna på nya poliser är helt otillräckliga; polisbristen
            på många håll är skrämmande. Någon större initiativkraft när det
            gäller förändringar i lagstiftningen som gör det lättare att effektivt
            bekämpa brottsligheten mot företag kan inte heller skönjas. I
            årets regleringsbrev till polisen nämns inte brottslighet som
            riktas mot näringsidkare med ett enda ord.
          </p>
          <p xml:id="i-8KipB8eYuPdRhM3zLLqx9e">
            I den offentliga debatten är företagare som brottsoffer närmast
            bortglömda. I stället framställs företagare inte sällan som potentiella
            brottslingar, exempelvis som skattesmitare. Det är dags för ett
            skifte av perspektiv. Verkligheten talar sitt tydliga språk. Företagen
            utsätts för alltfler brott. Enligt Svensk Handel uppgår det brottsliga
            svinnet i genomsnitt till 3 % av detaljhandelns omsättning. Det
            motsvarar 30 000@40 000 heltidsjobb. Per Catonis fråga får inte
            bli hängande i luften. Han och många andra affärsidkare och företagare
            runtom inte bara i Jönköpings län utan i hela Sverige måste få
            ett klart och entydigt politiskt besked.
          </p>
          <p xml:id="i-ABgDRBjSjMY5Qr2iEMZHPM">
            Vilka åtgärder avser justitieministern att vidta i syfte att
            bekämpa brottslighet riktad mot företagen?
          </p>
        </div>
      </div>
    </body>
  </text>
</TEI>
