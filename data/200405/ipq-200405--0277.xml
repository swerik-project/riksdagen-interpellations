<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0277">
  <teiHeader>
    <fileDesc>
      <titleStmt>
        <title>hotet mot den fria forskningen</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hotet mot den fria forskningen till utbildnings- och kulturminister Leif Pagrotsky om hotet mot den fria forskningen</title>
          <idno type="rdwebb">GS10277</idno>
          <ref type="dokument_url_text">http://data.riksdagen.se/dokument/GS10277/text</ref>
          <ref type="dokument_url_html">http://data.riksdagen.se/dokument/GS10277</ref>
          <ref type="dokumentstatus_url_xml">http://data.riksdagen.se/dokumentstatus/GS10277</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4J8Z24nLNRZSy6zDQT9vjC" corresp="i-nX9ipUS8FhkbQHkWWytwf">
          <date when="2004-12-21"/>
        </correspAction>
        <correspAction type="answered" xml:id="i-N24pPGSPWFyfgnnEGnoRwE">
          <date when="2005-01-21"/>
        </correspAction>
        <correspAction type="received" xml:id="i-HXK73aj6XSjeMv2mZA8pG7" corresp="i-V19ff9MeDZhTGpv5xEprbu">
          <date when="2005-01-07"/>
        </correspAction>
        <correspAction type="answered" xml:id="i-TpJ3aEKe5NnXuzSCdzkm9H" corresp="i-V19ff9MeDZhTGpv5xEprbu">
          <date when="2005-01-21"/>
        </correspAction>
        <correspContext corresp="i-TpJ3aEKe5NnXuzSCdzkm9H">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">4 § Svar på interpellationerna 2004/05:277 om hotet mot den fria forskningen och 278 om strategi för stark svensk forskning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4dBu4heWCEWjdzvZVimEFT">
            Interpellation 2004/05:277 av Ulf Nilsson (fp) till utbildnings-
            och kulturminister Leif Pagrotsky om hotet mot den fria forskningen
          </p>
        </div>
        <div type="ipqSubmissionInfo">
          <p xml:id="i-8CdixmgQ82w7zVf8yoJkcM">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QvszcCg2xkubxCDfUnVwrr">
            Genom historien har den mest framgångsrika forskningen och utbildningen
            utvecklats vid universitet som varit obundna gentemot politiska,
            religiösa och kommersiella krafter. Einsteins relativitetsteori
            eller ursprunget till dagens datachips var frukter av fri forskning,
            som samtiden inte såg någon omedelbar nytta av. Samtidigt finns
            det alltid ett stort behov av forskning som löser dagsaktuella
            problem, som samhället i stort och företagen har nytta av.
          </p>
          <p xml:id="i-5QK3AF3a4WyXvVSP58Ccfo">
            I dag finns det ett stort behov av forskning om till exempel
            cancer, aids, IT, läkemedel och miljö. Kontakten mellan forskningen
            och det omgivande samhället behöver därför på många sätt förbättras.
            Men det är också viktigt att komma ihåg att om inte den fria långsiktiga
            forskningen är livskraftig kommer den mera behovsinriktade forskningen
            att utarmas. Därför får forskare och doktorander inte vara helt
            beroende av projekt och externa pengar från stat, företag eller
            stiftelser. Forskare ska inte heller behöva bli experter på att
            fylla i ansökningar för att säkra sin lön.
          </p>
          <p xml:id="i-AEvmD4Q8RVfRDQmSkxTi4F">
            I dag finns ett antal hot mot den fria forskningen. Forskare
            blir även för grundforskningen alltmera beroende av tillfälliga
            bidrag som erbjuds för kortare tid. Dagspolitiska trender riskerar
            att bli avgörande för beslut, även när det gäller medel avsedda
            att förstärka den fria forskningen. Forskningsstiftelserna och
            universitetsstyrelserna utses i stor utsträckning politiskt. Den
            helt övervägande majoriteten av högskoleordföranden med politisk
            bakgrund har socialdemokratisk tillhörighet. Det relativt nyinrättade
            Vetenskapsrådet har som tydlig ambition att stödja grundforskningen,
            men ändå är rådet inte fredat från politisk detaljstyrning. Utifrån
            vetenskapliga meriter ska rådet bevilja anslag till grundforskning,
            men i verkligheten är en stor del av resurserna öronmärkta av
            regeringen.
          </p>
          <p xml:id="i-BdtprLpRQofF8RocCr1wqs">
            Fri forskning är en förutsättning för annan kvalificerad forskning
            som bidrar till ekonomisk tillväxt och välfärd. Därför måste den
            fria forskningen garanteras och universitetens och högskolornas
            självständiga ställning garanteras. Från Folkpartiet har vi länge
            framfört ett antal krav. Vetenskapsrådets självständiga ställning
            måste säkras. Inga ledamöter ska tillsättas politiskt, utan Vetenskapsrådet
            ska styras av forskare, utsedda av vetenskapssamhället. Regeringen
            ska inte utnämna högskolestyrelsernas ledamöter och ordförande.
            Inte heller forskningsstiftelsernas majoritet ska utses av regeringen.
            Universitetens och högskolornas autonomi måste säkras genom lag.
          </p>
          <p xml:id="i-Qj6f1HtpMMhL5RiMphJ27Y">
            Min övertygelse är att det behövs en rad åtgärder för att säkra
            den fria forskningen i Sverige. Därför vill jag ställa följande
            fråga till utbildningsministern:
          </p>
          <p xml:id="i-3fprbSDUqDvEWQwvyNF47v">
            Vilka åtgärder avser utbildningsministern att vidta för att säkra
            den fria och nyfikenhetsbaserade forskningen?
          </p>
        </div>
      </div>
    </body>
  </text>
</TEI>
