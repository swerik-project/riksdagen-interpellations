<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0369">
  <teiHeader>
    <fileDesc>
      <titleStmt>
        <title>Dramatiska institutets barnprojekt i Nacka</title>
        <author>Israelsson, Margareta (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dramatiska institutets barnprojekt i Nacka till utbildnings- och kulturminister Leif Pagrotsky om Dramatiska institutets barnprojekt i Nacka</title>
          <idno type="rdwebb">GS10369</idno>
          <ref type="dokument_url_text">http://data.riksdagen.se/dokument/GS10369/text</ref>
          <ref type="dokument_url_html">http://data.riksdagen.se/dokument/GS10369</ref>
          <ref type="dokumentstatus_url_xml">http://data.riksdagen.se/dokumentstatus/GS10369</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GQzX6vWx4U9VMh4ci9D9yF</idno>
            <persName>Margareta Israelsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Aj8Xj1oyUoFFpgBmdcppHY" corresp="i-GQzX6vWx4U9VMh4ci9D9yF">
          <date when="2005-02-08"/>
        </correspAction>
        <correspAction type="received" xml:id="i-74iM8MENrDvU2eZFEqe7J2">
          <date when="2005-02-08"/>
        </correspAction>
        <correspAction type="answered" xml:id="i-BFa7Td7zE9ESkopcuJupk9">
          <date when="2005-04-12"/>
        </correspAction>
        <correspAction type="received" xml:id="i-4dxHE3TeHBN8VkwfjkTBGr" corresp="i-V19ff9MeDZhTGpv5xEprbu">
          <date when="2005-02-08"/>
        </correspAction>
        <correspAction type="answered" xml:id="i-XpjZ2UxZxDNQGdbbFn6nb4" corresp="i-V19ff9MeDZhTGpv5xEprbu">
          <date when="2005-04-12"/>
        </correspAction>
        <correspContext corresp="i-XpjZ2UxZxDNQGdbbFn6nb4">
          <ref type="record" target="prot-200405--103">Riksdagens protokoll 2004/05:103 Tisdagen den 12 april</ref>
          <ref type="recordSection" target="unsetDivId">2 § Svar på interpellationerna 2004/05:367, 368 och 369 om sex, samlevnad och barnkultur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5VJRTPC7epKQwbXjTG6uLE">
            Interpellation 2004/05:369 av Margareta Israelsson (s) till utbildnings-
            och kulturminister Leif Pagrotsky om Dramatiska institutets barnprojekt
            i Nacka
          </p>
        </div>
        <div type="ipqSubmissionInfo">
          <p xml:id="i-WUSj2MFeDVzWhLPXmcy14Z">
            den 8 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5eCaZ97Z62BFu4BxNqrASZ">
            I samband med ett barnteaterprojekt vid Dramatiska institutet
            och Teaterhögskolan har några sexåringar från Stensö skola i Nacka
            utsatts för något som närmast är att betrakta som ett pornografiskt
            övergrepp.
          </p>
          <p xml:id="i-SZzdrEFPnnTzM7RbA7Q3kh">
            En student har läst upp en avancerad porrberättelse i vilken
            två småflickor har oralsex med varandra. Rektorn vid Dramatiska
            institutet hävdar att handlingen är en provokation som egentligen
            är riktad mot skolan. Det är väl något som skolan får utreda.
          </p>
          <p xml:id="i-A393WYLEtGPtNk4N44vuDH">
            Personligen menar jag dock att den stora provokationen är mot
            barnen och deras oskuld. Det här är inte den typ av berättelse
            jag föreställer mig som "normal" när vi talar om små barns syn
            på sexualitet.
          </p>
          <p xml:id="i-35NtN29h8d2CsvbAUWY5Ao">
            Vi har i Sverige mångårig erfarenhet och kunskap om sexuella
            övergrepp mot minderåriga. Statistiken talar sitt tydliga klara
            språk. Vi vet att alltför många barn får sin barndom förstörd
            av olika former av sexuella övergrepp. Det kan mycket väl vara
            så att någon av de barn som befann sig i lokalen under uppläsningen
            har egna erfarenheter av övergrepp.
          </p>
          <p xml:id="i-K736FyCLEfqsy81GvX9Qda">
            Vi vet också att pornografi, och barnpornografi i synnerhet används
            av den som utför övergreppen som en metod att sudda ut gränserna
            mellan vad som är tillåtet och inte. Det är naturligtvis helt
            förkastligt att sådant förekommer i en svensk skola för minderåriga
            barn. Föräldrarnas upprördhet måste tas på stort allvar. Jag utgår
            ifrån att den aktuella skolan och kommunen ser till att saken
            utreds grundligt.
          </p>
          <p xml:id="i-WftDa9PSjmjQNr8G1unypk">
            I en tidningsartikel har jag läst att den manlige studenten hävdar
            att porrnovellen var en impuls. Att just en sådan kunde få bli
            verklighet utan att någon ansvarstagande person kunde ingripa
            innan det var för sent väcker naturligtvis en hel del frågor kring
            ansvarstagandet både i skolans ledning och i ledningen för Dramatiska
            institutet och Teaterhögskolan. Vuxna som arbetar med barn måste
            "tänka efter före".
          </p>
          <p xml:id="i-XdkYeYd66fKKHWxS7GTSxk">
            Nu måste det i stället till insatser "efter" det inträffade.
            Barnen måste få tala med någon kunnig och initierad person, exempelvis
            en terapeut. Detta bör ske snarast. Detsamma bör gälla för barnens
            föräldrar.
          </p>
          <p xml:id="i-Sg1xhwcNCSVUxPz56YHfQQ">
            Det har också skymtat förbi uppgifter i medierna om att barnen
            filmats under uppläsningen. Var är den filmen i dag? Jag utgår
            ifrån att den har beslagtagits så att barnens utsatthet inte ska
            exploateras ytterligare genom att andra ska titta på dem och deras
            reaktioner under denna upplevelse. Än värre vore om filmen blir
            till salu eller återfinns ute på någon porrsajt på Internet.
          </p>
          <p xml:id="i-PGH2thZTzpN3G2D6KPNh6i">
            Mot bakgrund av det inträffade vill jag fråga statsrådet:
          </p>
          <p xml:id="i-VZUUwFUdMvqa4jhxMAJosc">
            Vilka åtgärder har statsrådet vidtagit eller är beredd att vidta
            för att det inträffade inte upprepas?
          </p>
        </div>
      </div>
    </body>
  </text>
</TEI>
