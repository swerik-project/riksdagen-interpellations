<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0492">
  <teiHeader>
    <fileDesc>
      <titleStmt>
        <title>konkurrensen inom veterinärväsendet</title>
        <author>Persson, Sven Gunnar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konkurrensen inom veterinärväsendet till jordbruksminister Ann-Christin Nykvist om konkurrensen inom veterinärväsendet</title>
          <idno type="rdwebb">GS10492</idno>
          <ref type="dokument_url_text">http://data.riksdagen.se/dokument/GS10492/text</ref>
          <ref type="dokument_url_html">http://data.riksdagen.se/dokument/GS10492</ref>
          <ref type="dokumentstatus_url_xml">http://data.riksdagen.se/dokumentstatus/GS10492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CYXB5gc8UwhvnW3jqhdnoq</idno>
            <persName>Sven Gunnar Persson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y2YJwTWRhj79nUrPcRwj4o" corresp="i-CYXB5gc8UwhvnW3jqhdnoq">
          <date when="2005-03-24"/>
        </correspAction>
        <correspAction type="received" xml:id="i-CMi4uxPWNReVUaGw48EswV" corresp="i-HhkgRHGRURfXTuftg1jHSf">
          <date when="2005-03-24"/>
        </correspAction>
        <correspAction type="answered" xml:id="i-UuCT7pe66D6JZzYJE9hg4w" corresp="i-HhkgRHGRURfXTuftg1jHSf">
          <date when="2005-04-22"/>
        </correspAction>
        <correspContext corresp="i-UuCT7pe66D6JZzYJE9hg4w">
          <ref type="record" target="prot-200405--110">Riksdagens protokoll 2004/05:110 Fredagen den 22 april</ref>
          <ref type="recordSection" target="unsetDivId">8 § Svar på interpellation 2004/05:492 om konkurrensen inom veterinärväsendet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QLmVTFrYXaGMWb7pjHTtN">
            Interpellation 2004/05:492 av Sven Gunnar Persson (kd) till jordbruksminister
            Ann-Christin Nykvist om konkurrensen inom veterinärväsendet
          </p>
        </div>
        <div type="ipqSubmissionInfo">
          <p xml:id="i-4XsfKq9cAwmmAhtjowSQBR">
            den 24 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-91fDiosNAVQtSHtbriXqrq">
            Allianspartierna, kd, m, fp och c, har under flera år i riksdagen
            begärt en förändring av organisationen av veterinärväsendet i
            Sverige. Dagens veterinärväsende fungerar dåligt på grund av Jordbruksverkets
            dubbla roller, som leder till jävsituationer och osund konkurrens.
            Konkurrenssituationen för privatpraktiserande veterinärer är ohållbar
            på grund av att Jordbruksverket genom distriktsveterinärorganisationen,
            DVO, bedriver veterinärverksamhet och konkurrerar med privata
            veterinärer samtidigt som man utövar myndighetsansvaret över veterinärverksamheten.
            Dessutom subventioneras DVO:s verksamhet via skattsedeln, vilket
            snedvrider konkurrensen till nackdel för privatpraktiserande veterinärer.
          </p>
          <p xml:id="i-JhHDXjWQguLZ8fkbdwD6mj">
            Ett välkommet uppvaknande från regeringens sida skedde då man
            i propositionen 2001/02:189 En ny djurskyddsmyndighet lyfter fram
            att flera utredningar visar att dagens veterinärorganisation och
            djurskyddstillsyn är behäftad med brister. En viktig brist i nuvarande
            organisation är att veterinärerna ibland kan hamna i en jävsituation
            då de också har tillsynsobjektet eller bonden som kund. Det kan
            finnas risk för motsättningar mellan veterinären och tillsynsobjektet
            just därför att man inte anlitar veterinären i fråga. Det är även
            otillfredsställande att veterinärinsatser för sällskapsdjur finansieras
            via skattsedeln.
          </p>
          <p xml:id="i-Fqcg1H6KdTLLEYhwFpL4A4">
            På förslag av Riksdagens revisorer beslutade riksdagen (2002/03:MJU10)
            att ge regeringen i uppdrag att tillsätta en oberoende utredning
            med uppdrag att lösa problemen med fördelningen av det statliga
            bidraget till distriktsveterinärorganisationen, statens ansvar
            för sällskapsdjuren och Jordbruksverkets dubbla roller, det vill
            säga distriktsveterinärernas dubbla roller som myndighetsutövare
            och praktiserande veterinärer. Vidare beslutade riksdagen att
            en oberoende utredning bör ges i uppdrag att redovisa hur omfattande
            bristerna i djursjukdata är, vad de beror på och vad bristerna
            har inneburit för statistikens användbarhet. Sistnämnda utredning
            tillsattes förra året.
          </p>
          <p xml:id="i-Gxb13K8KnyY27gZqi8aUyK">
            Det är anmärkningsvärt att riksdagens enhälliga beslut med tillkännagivande
            till regeringen om att tillsätta utredningen om Jordbruksverkets
            dubbla roller inte nämndes i den senaste budgetpropositionen.
            Ärendet är för närvarande föremål för "beredning" inom Jordbruksdepartementet
            och någon utredning är ännu inte tillsatt. Det har vid ett flertal
            tillfällen i riksdagen påpekats vikten av att den av riksdagen
            beslutade utredningen snarast tillsätts. Att så ännu inte skett
            är närmast att betrakta som en provokation mot riksdagen. Jag
            vill återigen understryka att utredningen måste påbörja sitt arbete
            snarast.
          </p>
          <p xml:id="i-TBdXTghYnHpnVsNutSy7YV">
            Med anledning av det ovan anförda vill jag därför ställa följande
            fråga till jordbruksministern:
          </p>
          <p xml:id="i-5vPPWi6SFewxUwtFS1tCoH">
            Avser jordbruksministern att lägga fram förslag som innebär att
            den illojala konkurrens som i dag råder inom veterinärområdet
            avskaffas, och i så fall när?
          </p>
        </div>
      </div>
    </body>
  </text>
</TEI>
