<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0647">
  <teiHeader>
    <fileDesc>
      <titleStmt>
        <title>infrastruktursatsningar för nordöstra Stockholmsregionen</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>infrastruktursatsningar för nordöstra Stockholmsregionen till statsrådet Ulrica Messing om infrastruktursatsningar för nordöstra Stockholmsregionen</title>
          <idno type="rdwebb">GS10647</idno>
          <ref type="dokument_url_text">http://data.riksdagen.se/dokument/GS10647/text</ref>
          <ref type="dokument_url_html">http://data.riksdagen.se/dokument/GS10647</ref>
          <ref type="dokumentstatus_url_xml">http://data.riksdagen.se/dokumentstatus/GS10647</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ChYkFsSj157zmAee9CwZ3t" corresp="i-LDb1GxQGG47N4mNNZ13jSZ">
          <date when="2005-05-23"/>
        </correspAction>
        <correspAction type="answered" xml:id="i-Nn4hfrP7ZMScgjDAKuBsBB">
          <date when="2005-06-08"/>
        </correspAction>
        <correspAction type="received" xml:id="i-CdyYLdNAT2fMYsu4nUzp9T" corresp="i-L7Ay5GaFaMutWEX7utMv62">
          <date when="2005-05-24"/>
        </correspAction>
        <correspAction type="answered" xml:id="i-YPLcy4obNgie5js1kr42CE" corresp="i-L7Ay5GaFaMutWEX7utMv62">
          <date when="2005-06-08"/>
        </correspAction>
        <correspContext corresp="i-YPLcy4obNgie5js1kr42CE">
          <ref type="record" target="prot-200405--135">Riksdagens protokoll 2004/05:135 Onsdagen den 8 juni</ref>
          <ref type="recordSection" target="unsetDivId">13 § Svar på interpellation 2004/05:647 om infrastruktursatsningar för nordöstra Stockholmsregionen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8MVRyJBBBpsC3vDFiVpESN">
            Interpellation 2004/05:647 av Martin Andreasson (fp) till statsrådet
            Ulrica Messing om infrastruktursatsningar för nordöstra Stockholmsregionen
          </p>
        </div>
        <div type="ipqSubmissionInfo">
          <p xml:id="i-ULuqsxJg9ovKaAMRFtZDTV">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WNyHFAaApr6WjXezoGrWxK">
            Stockholmsregionens befolkning fortsätter att växa, i första
            hand till följd av regionens egen befolkningssammansättning. Enligt
            de senaste prognoserna från landstingets regionplane- och trafikkontor
            beräknas länet under åren fram till 2013 ha en genomsnittlig årlig
            befolkningstillväxt på nästan 20 000 personer, varav merparten
            beror på högt födelseöverskott samt inflyttning från utlandet.
          </p>
          <p xml:id="i-HH2PHC8zPT2t7JtpMRpTKy">
            En stor del av befolkningsökningen beräknas för de sex kommunerna
            i nordostsektorn, från Danderyd i söder till Norrtälje i norr.
            Dessa kommuner med en samlad folkmängd på 220 000 personer @ ett
            antal som sommartid ökar till minst 350 000 @ har också potential
            att växa samtidigt som den storstadsnära naturen värnas.
          </p>
          <p xml:id="i-5twe2nHgi74DVPwfk66Dtv">
            Hela nordostsektorn saknar dock helt anslutning till det nationella
            järnvägsnätet, och är också i avsaknad av en fullständig motorvägsförbindelse
            till landets övriga vägnät. I vilken annan landsdel som helst
            hade det setts som otänkbart att en befolkning motsvarande ett
            mindre län hade ställts utan järnvägsförbindelse. Bristerna i
            kommunikationerna påverkar inte bara kommunernas egna invånare
            utan också exempelvis den tunga godstrafiken till och från den
            expansiva hamnen i Kapellskär eller pappersbruket i Hallstavik.
          </p>
          <p xml:id="i-3jsH5UWLgeBSdE2GfG8sdv">
            Det står i dag klart att den otillräckliga infrastrukturen är
            det främsta hindret för att kommunerna i nordöstra Stockholmsregionen
            ska kunna utvecklas och växa i enlighet med invånarnas behov.
            Efter färdigställandet av Norrortsleden krävs ytterligare ett
            antal strategiska satsningar för att ge dessa kommuner tillfredsställande
            förbindelser med Stockholm@Mälardalsregionen och landet i övrigt.
            Europaväg 18 från Stockholm till Kapellskär har svåra kapacitetsproblem.
            Hela sträckan bör förstärkas och byggas ut till motorvägsstandard.
          </p>
          <p xml:id="i-4kzmQdFpLXnA3kuxGPyfPk">
            Den tunga lasttrafiken till och från Holmens Bruk i Hallstavik
            liksom färjorna i Kapellskär gör även en utbyggnad av riksvägarna
            76 och 77 angelägen. Enligt gällande länsplan för den regionala
            infrastrukturen, fastställd av länsstyrelsen den 22 april 2004,
            kommer omläggningen av väg 76 förbi Norrtälje, förbifart Norrtälje,
            att påbörjas först år 2013. Kapellskärs potential som hamn betonas
            av Godstransportdelegationen, som i sitt slutbetänkande (SOU 2004:76)
            lyfter fram den starka utvecklingen av rorotrafiken över hamnen
            i Kapellskär. I samband med EU-kommissionens satsning på "havets
            motorvägar" kommer ökad vikt att läggas vid utbyggnad av tillfartsvägarna
            till viktiga hamnar.
          </p>
          <p xml:id="i-Utw62DVNdk4jCnp8anuWoz">
            Planeringen för en utbyggnad av den spårbundna kollektivtrafiken
            i nordostsektorn måste drivas vidare. Det är långsiktigt orimligt
            att 220 000 invånare står utanför det nationella järnvägsnätet.
            Banverkets utredning av en ny järnvägsgren från norra stambanan
            till Arninge, med potential till ytterligare förlängning, behöver
            fullföljas snarast.
          </p>
          <p xml:id="i-7Gy32knSgwUTZWZAWhwKsy">
            Jag vill därför fråga statsrådet:
          </p>
          <p xml:id="i-HcPRXeifiasBNuZ4U4mK1C">
            När kommer statsrådet att vidta åtgärder för att nordöstra Stockholmsregionen
            ska erhålla de nödvändiga förstärkningarna i infrastrukturen för
            kollektivtrafik och vägtrafik?
          </p>
        </div>
      </div>
    </body>
  </text>
</TEI>
