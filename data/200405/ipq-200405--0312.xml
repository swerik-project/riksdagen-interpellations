<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0312">
  <teiHeader>
    <fileDesc>
      <titleStmt>
        <title>energikrisen</title>
        <author>Patriksson, Runar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>energikrisen till samhällsbyggnadsminister Mona Sahlin om energikrisen</title>
          <idno type="rdwebb">GS10312</idno>
          <ref type="dokument_url_text">http://data.riksdagen.se/dokument/GS10312/text</ref>
          <ref type="dokument_url_html">http://data.riksdagen.se/dokument/GS10312</ref>
          <ref type="dokumentstatus_url_xml">http://data.riksdagen.se/dokumentstatus/GS10312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqgpadBP4SAf6uA8SRtTMY</idno>
            <persName>Runar Patriksson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-X2vnt2unbsUUMwR4x4LSLu" corresp="i-QqgpadBP4SAf6uA8SRtTMY">
          <date when="2005-01-17"/>
        </correspAction>
        <correspAction type="received" xml:id="i-UaywXraRXX4qYscVSdNrn5">
          <date when="2005-01-17"/>
        </correspAction>
        <correspAction type="answered" xml:id="i-8zyXm9nSH2NxdUKxQgysKU">
          <date when="2005-02-03"/>
        </correspAction>
        <correspAction type="received" xml:id="i-6uGrFrdSAjThePmKAMHVZq" corresp="i-GFJcxAB9fyzG2VN1HakscJ">
          <date when="2005-01-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4wtdaPXJ1dBxBXUzJ6c7Mx">
            Interpellation 2004/05:312 av Runar Patriksson (fp) till samhällsbyggnadsminister
            Mona Sahlin om energikrisen
          </p>
        </div>
        <div type="ipqSubmissionInfo">
          <p xml:id="i-XWsexVN55k9XKvzHA4xjpc">
            den 17 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qjt7jTuaT4sc94VMo8MiTq">
            Alltför många svenskar fruktar inte bara kylan som vintern medför,
            utan också de medföljande, säkra, strömavbrotten. Sverige tycks
            varje vinter stå lamslaget inför snabba väderomslag och påfrestningar
            på el- och telenätet. I stort sett har inga förbättringar skett
            på de senaste 20 åren.
          </p>
          <p xml:id="i-2GKBocx1NmquENw2VUjmfM">
            Den senaste veckan har hundratusentals svenskar i Götaland och
            Svealand fått stå utan el och telefon, alltså utan kontakt med
            yttervärlden och utan ljus samt värme. Medierna rapporterar om
            "krigszoner" och förberedelser för att evakuera dem som inte klarar
            den strömlösa vinterkylan och mörkret samt bristen på vatten för
            människor och djur.
          </p>
          <p xml:id="i-GdBqYzvymXuVCNAxwoGdUi">
            Följderna av en bristande beredskap från såväl leverantörernas
            som statens sida är svåra för landsbygdens befolkning och företag
            i Sverige. En säker elförsörjning, fungerande telefoner och framkomliga
            vägar året runt i hela landet är en självklarhet som måste garanteras
            av det offentliga. Elförsörjningen och teleförbindelserna är vid
            sidan av vägnätet centrala och viktiga för landsbygdens infrastruktur.
          </p>
          <p xml:id="i-CdDyKTuSmcScseBoJtauxt">
            Det finns bara ett sätt att minska elavbrotten. Det är att gräva
            ned de luftburna elledningarna i marken. Det återstår tiotusentals
            ledningsmeter att gräva ned och det beräknas inte vara klart på
            flera år. Frågan är om det skulle accepteras från statens sida
            att Stockholm stod strömlöst en längre tid varje vinter. Skulle
            regeringen i det fallet också låta åtgärderna ta flera år?
          </p>
          <p xml:id="i-U5JKQuitLUMh6UmEtgzCg2">
            Det är ohållbart för landsbygdens ekonomiska tillväxt att industrier
            måste budgetera för ständiga produktionsbortfall vintertid, eftersom
            de inte litar på strömtillförseln.
          </p>
          <p xml:id="i-SR51KhqmUaoKSph1VgbTcq">
            Likaså är det ohållbart att tro att man hindrar landsbygdens
            avbefolkning om hushåll och arbetsplatser varje vinter saknar
            el, tele och ljus och värme. Dessa avbrott sker varje år, och
            varje vinter lovar regeringen att föra samtal med leverantörerna
            om hur problemen ska lösas. Ministrarnas silkesvantar i dessa
            samtal ger bara nya avbrott.
          </p>
          <p xml:id="i-CuVkbQXQsbPnJ37kh9n2zq">
            Straffen för strömavbrott lönar sig mer än att gräva ned kabel.
            Nu måste regeringen och energiministern visa kraft och lägga förslag,
            som leder till en "bättre tingens ordning".
          </p>
          <p xml:id="i-NaE5QUiKBWjxBPicHVSjvk">
            Som tur är finns det privata initiativ. Ett exempel på ett sådant
            är lanthandlaren Rickard Ohlin, som lyckades hålla Silleruds Icabutik
            öppen tack vare ett reservaggregat som han fyllde på med bensin
            natten igenom. Att en lanthandel lyckas hålla öppet betyder mycket
            för människorna i de mindre samhällen som saknar el och telefon.
            Ohlins Icabutik blev bygdens räddningsstation! Där fanns vatten
            och värme, el och telefon!
          </p>
          <p xml:id="i-BvLE5SwPSDt6qYiijVaxc2">
            Sverige borde värna sådana lokala initiativ i krislägen. Det
            är viktigt för människors trygghet att strategiskt centrala institutioner
            på landsbygden, som till exempel lanthandlarna, kan hålla sin
            verksamhet vid liv i nödsituationer då el, värme och telekommunikationer
            inte kan garanteras.
          </p>
          <p xml:id="i-GQ8jHSgaKdMj3RLk4gPcCz">
            Lanthandlare eller andra strategiskt viktiga verksamheter i landsbygden
            borde därför få köpa reservelverk från försvarets materielförråd,
            som ska säljas ut till reducerade priser. Kommunernas räddningsnämnder
            borde kunna ge exempel på lämpliga köpare i respektive kommun.
          </p>
          <p xml:id="i-V9dWrfqpmQvZcUd5RNTxWU">
            Med anledning av det ovanstående vill jag fråga statsrådet:
          </p>
          <p xml:id="i-4mgA4NWAXycwPcJdG5G9EN">
            Vilka åtgärder ämnar statsrådet vidta för att i större grad garantera
            att landsbygdens hushåll och arbetsplatser inte får stå utan ström
            nästkommande vinter?
          </p>
          <p xml:id="i-TzTbMJtMMQYHk94qhXcD8A">
            Vilka åtgärder ämnar statsrådet vidta för att i landsbygdens
            strategiskt viktiga institutioner, som till exempel lanthandlare,
            ska få tillgång till elverk till rimliga priser via försvarets
            utförsäljningar för att hålla i gång sin viktiga verksamhet, vara
            räddningsstationer, i krislägen?
          </p>
        </div>
      </div>
    </body>
  </text>
</TEI>
