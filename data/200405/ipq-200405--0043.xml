<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0043">
  <teiHeader>
    <fileDesc>
      <titleStmt>
        <title>vapenembargot mot Folkrepubliken Kina</title>
        <author>Tolgfors, Sten (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vapenembargot mot Folkrepubliken Kina till utrikesminister Laila Freivalds om vapenembargot mot Folkrepubliken Kina</title>
          <idno type="rdwebb">GS1043</idno>
          <ref type="dokument_url_text">http://data.riksdagen.se/dokument/GS1043/text</ref>
          <ref type="dokument_url_html">http://data.riksdagen.se/dokument/GS1043</ref>
          <ref type="dokumentstatus_url_xml">http://data.riksdagen.se/dokumentstatus/GS1043</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Sten Tolgfors</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Nuwp5L6Jvs6KKWPGqZHe8y" corresp="i-Q6uWG1k3pbJio9CebNs3Cz">
          <date when="2004-10-07"/>
        </correspAction>
        <correspAction type="received" xml:id="i-RTDZeEndeJw4Xnc3gZRfc" corresp="i-4CwyNH4xXJhZj5wdBAzmSY">
          <date when="2004-10-12"/>
        </correspAction>
        <correspAction type="answered" xml:id="i-UQCfBmX1Fiu9VMvznaUXhn" corresp="i-4CwyNH4xXJhZj5wdBAzmSY">
          <date when="2004-10-26"/>
        </correspAction>
        <correspContext corresp="i-UQCfBmX1Fiu9VMvznaUXhn">
          <ref type="record" target="prot-200405--020">Riksdagens protokoll 2004/05:20 Tisdagen den 26 oktober</ref>
          <ref type="recordSection" target="unsetDivId">7 § Svar på interpellation 2004/05:43 om vapenembargot mot Folkrepubliken Kina</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HX9GmSPXHykLZ2mTCGgmPA">
            Interpellation 2004/05:43 av Sten Tolgfors (m) till utrikesminister
            Laila Freivalds om vapenembargot mot Folkrepubliken Kina
          </p>
        </div>
        <div type="ipqSubmissionInfo">
          <p xml:id="i-9JfSRnW6cNS1HfbQaAqVxE">
            den 7 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4gf1MjdjTYn5KH7c3ux8Fm">
            Ända sedan massakern på Himmelska fridens torg 1989 har EU-länderna
            upprätthållit ett vapenexportembargo gentemot Folkrepubliken Kina.
            Detta embargo bör kvarstå, så länge Kina kränker mänskliga fri-
            och rättigheter och hotar grannar militärt.
          </p>
          <p xml:id="i-A9pQ7J9fEQRugvadhXN2PC">
            Sedan förra året vill dock Tyskland och Frankrike att embargot
            ska upphävas. När Kinas premiärminister besökte Europa ställdes
            utfästelser ut om detta. Motiven var renodlat ekonomiska @ inte
            säkerhetspolitiskt eller moraliskt motiverade.
          </p>
          <p xml:id="i-Um3UGGq9C2RGWF98rfQ13n">
            Den svenska regeringen har visat sig fullt beredd att ge upp
            vapenexportembargot.
          </p>
          <p xml:id="i-TyLwnAvYqDXnfAw2anXHWJ">
            Ett hävande av embargot vore dock fullständigt fel signal gentemot
            diktaturen i Folkrepubliken Kina.
          </p>
          <p xml:id="i-SAJf4so8LBX4gswjqsDUHx">
            Grunden för vapenexportembargot är massakern på Himmelska fridens
            torg 1989 och regimens kränkningar av mänskliga fri- och rättigheter.
            Signalen om embargot upphävs är att EU nu skulle vara tillfreds
            med MR-läget i Kina @ vilket vore en absurd signal att sända!
          </p>
          <p xml:id="i-Qb3wXcUQhQN4sYWeJ9dcxi">
            Kina avrättar mångdubbelt fler människor än världens övriga länder
            gör tillsammans. Detta efter summariska och politiserade rättegångar,
            som ibland följs av offentliga massavrättningar på idrottsarenor.
          </p>
          <p xml:id="i-54yTqKHgStb3JCUX7kVorL">
            Om regeringen framhärdar i att bidra till att vapenexportembargot
            släpps så sviker Sverige Asiens demokratier och bidrar de facto
            till att hotet mot demokratin Taiwans 23 miljoner invånare trappas
            upp. Kina hotar ständigt ön med utplåning och har anfallsplaner
            framtagna. Kina genomför en enorm konventionell och nukleär upprustning.
          </p>
          <p xml:id="i-VPToi3u72NRv5Ja9cuY5qs">
            Att häva embargot skulle vara direkt kontraproduktivt för den
            utrikespolitik EU bör föra, där mänskliga fri- och rättigheter
            ska värnas och militära hot som påtryckningsmedel i politiska
            diskussioner avvisas.
          </p>
          <p xml:id="i-HvnmWv5ZRqZQCPRahKwsKd">
            Om EU lyfter vapenexportembargot mot Folkrepubliken Kina är risken
            stor att Ryssland släpper sina nuvarande begränsningar för export
            till Kina av landets mest kvalificerade vapenteknologi.
          </p>
          <p xml:id="i-P5jQfU9m4EGCmLyH77sDtp">
            Det är av största vikt för den regionala säkerheten i Ostasien
            att EU inte häver embargot. Sverige bör helt motsätta sig sådana
            förslag.
          </p>
          <p xml:id="i-SpBvEUREJWxpBvV4MezX1U">
            Med anledning av detta vill jag fråga utrikesministern följande:
          </p>
          <p xml:id="i-PyXEpV2CxESDDEYvf6aLxx">
            Vilka avgörande förändringar i situationen för mänskliga rättigheter
            i Folkrepubliken Kina menar utrikesministern skulle vara grund
            för att häva vapenexportembargot?
          </p>
          <p xml:id="i-YNMGAuqdUwg6mSKxA56TTo">
            Gör utrikesministern den bedömningen att läget för mänskliga
            fri- och rättigheter i Kina är tillfredsställande?
          </p>
          <p xml:id="i-8kxGZoSebZwDYGNXmjb3ns">
            Avser utrikesministern att vidta några åtgärder med anledning
            av den massiva konventionella och nukleära upprustning som Folkrepubliken
            Kina bedriver?
          </p>
          <p xml:id="i-X3mEoMY24tf8MjJEzYmTew">
            Hur motiverar utrikesministern att vapenexportembargot hävs gentemot
            ett land som återkommande hotar grannar med militärt våld?
          </p>
          <p xml:id="i-QvKUoT9M7tATyhnjro1uZf">
            Bedömer utrikesministern att det står i överensstämmelse med
            regeringens utrikespolitiska mål att hotet från Folkrepubliken
            Kina mot Taiwan riskerar att trappas upp genom regeringens agerande?
          </p>
          <p xml:id="i-PufkXtpYaCpoJaFBh8fHub">
            Är utrikesministern beredd att aktivt hindra att EU-ländernas
            vapenexportembargo gentemot jordens största diktatur, Folkrepubliken
            Kina, upphävs?
          </p>
          <p xml:id="i-7DCiimgsN1ZovB18jdmxHK">
            Är utrikesministern beredd att låta riksdagen avgöra huruvida
            Sverige ska acceptera ett hävande av vapenexportembargot gentemot
            Folkrepubliken Kina?
          </p>
        </div>
      </div>
    </body>
  </text>
</TEI>
