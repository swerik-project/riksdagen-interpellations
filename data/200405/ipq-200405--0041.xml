<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0041">
  <teiHeader>
    <fileDesc>
      <titleStmt>
        <title>nya droger</title>
        <author>Sjösten, Ulf (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nya droger till statsrådet Morgan Johansson om nya droger</title>
          <idno type="rdwebb">GS1041</idno>
          <ref type="dokument_url_text">http://data.riksdagen.se/dokument/GS1041/text</ref>
          <ref type="dokument_url_html">http://data.riksdagen.se/dokument/GS1041</ref>
          <ref type="dokumentstatus_url_xml">http://data.riksdagen.se/dokumentstatus/GS1041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6hrZCxPVTQxPgXvGFfuJ7</idno>
            <persName>Ulf Sjösten</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RB5aHqeAxviCsAKZfg5W6N" corresp="i-D6hrZCxPVTQxPgXvGFfuJ7">
          <date when="2004-09-28"/>
        </correspAction>
        <correspAction type="answered" xml:id="i-8t7c8TCYrTyuRZ1XcxmLoj">
          <date when="2004-10-12"/>
        </correspAction>
        <correspAction type="received" xml:id="i-QWrF1fMNb7Si2DutsgqfFp" corresp="i-UPW2cbGnTUbMZaKTrot5Bh">
          <date when="2004-09-28"/>
        </correspAction>
        <correspAction type="answered" xml:id="i-TZLynhyWiA5nk9xGkbUuhR" corresp="i-UPW2cbGnTUbMZaKTrot5Bh">
          <date when="2004-10-12"/>
        </correspAction>
        <correspContext corresp="i-TZLynhyWiA5nk9xGkbUuhR">
          <ref type="record" target="prot-200405--012">Riksdagens protokoll 2004/05:12 Tisdagen den 12 oktober</ref>
          <ref type="recordSection" target="unsetDivId">14 § Svar på interpellationerna 2004/05:33 och 41 om klassificering av ämnen som kan användas som narkotika</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7DPBvHLioSKrP2HLi1UiWp">
            Interpellation 2004/05:41 av Ulf Sjösten (m) till statsrådet
            Morgan Johansson om nya droger
          </p>
        </div>
        <div type="ipqSubmissionInfo">
          <p xml:id="i-UNkKFXExLRxrso33DJwRZ2">
            den 28 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6ziBwb7WMQbj64ChRFus66">
            Nyligen rapporterade Borås Tidning om att Boråspolisen kunde
            bli tvungen att återlämna ett större beslag av en drog som inte
            är narkotikaklassad. Många uttryckte upprördhet och frustration
            inför det orimliga att återlämna ett ämne som sålts och använts
            som narkotika.
          </p>
          <p xml:id="i-TFxa4b65Uv5hfyQTenDEog">
            Det är upprörande och stötande, men problematiken är inte ny
            och det har funnits möjligheter att vidta åtgärder tidigare. Polis
            och åklagare har gjort allt för att slippa lämna tillbaka 40 liter
            av dödsdrogen BD (butandiol). En minut efter man förtärt BD omvandlas
            det via kroppens ämnesomsättning till GHB.
          </p>
          <p xml:id="i-KaS5XrD7c65ox1Qz3UPfeJ">
            En tillåtande attityd till droger har smugit sig in hos alltför
            många ungdomar. Det svenska samhället står fortfarande starkt
            och samlat i sin kamp mot droger, trots att många drogliberala
            krafter verkar ute i Europa.
          </p>
          <p xml:id="i-JMdd4DFAV7p4zUVyYDamvu">
            Trots det är det i dag många unga som ser de nya så kallade designade
            drogerna, till exempel ecstasy och partypoppers, och för den delen
            medel med ett helt annat användningsområde i grunden som GHB och
            GBL som bara ett medel för att festa och ha kul.
          </p>
          <p xml:id="i-Xnwd8BBkAbyX7pKX4GPjXm">
            Man måste givetvis arbeta mycket aktivt med orsakerna till att
            ungdomar över huvud taget använder droger, men det är också oerhört
            viktigt att samhället och lagstiftande organ agerar snabbt och
            tydligt när nya droger dyker upp på arenan. Det ska inte ta flera
            år att narkotikaklassa en dödlig drog som exempelvis GHB.
          </p>
          <p xml:id="i-2L8a4oT2ivsS5eQmpLnzKR">
            Ett annat färskt exempel är den nya drogen A 2 som för något
            år sedan dök upp bland ungdomar i Borås. Samhället måste i fall
            som dessa agera kraftfullt och framför allt snabbt. Det har nu
            vidtagits åtgärder som försvårar nyttjandet av A 2, men ofta kommer
            åtgärderna för sent och med avsaknad av nödvändig kraft.
          </p>
          <p xml:id="i-E6z2XYK3pY7Xf8TStLriwM">
            GBL kan i dag användas utan risk för rättsliga påföljder. Då
            GBL kommer in i kroppen omvandlas den till GHB och får ofta samma
            förödande följder för brukaren som det narkotikaklassade GHB.
            De flesta människor som omhändertas för ringa narkotikabrott gällande
            GHB uppger naturligt nog att de druckit GBL.
          </p>
          <p xml:id="i-N35ECpwuyfpsG7ZoRVi1VU">
            De nya drogerna, av vilka många produceras inom EU:s gränser,
            flödar i allt större utsträckning in över vår gräns i takt med
            att uppfinningsrikedomen utvecklas.
          </p>
          <p xml:id="i-Rei7G4vJ5CKdUaSxkWAu9r">
            Samhället behöver ett bättre regelverk, där snabbhet prioriteras
            för att kunna möta denna anstormning. Vissa av de nya drogerna
            är varianter av redan narkotikaklassade droger, där någon del
            av den kemiska processen har förändrats för att undgå kriminalisering,
            medan andra i grunden har ett helt annat användningsområde, såsom
            starka rengöringsmedel.
          </p>
          <p xml:id="i-3zN6xvP3QpK3uozn9m3ugL">
            Problematiken med nya droger har flera sidor som kräver olika
            angreppssätt. Den är också internationell, vilket kommer att kräva
            samarbete och framför allt samordning inom Europeiska unionen.
            Detta är ett av de områden där EU verkligen har en viktig roll
            att spela. Tyvärr kan man konstatera att utvecklingen går mycket
            sakta. Inte minst i ljuset av de tio nya medlemsländerna är det
            mycket viktigt att Sverige agerar påtryckare både för lagstiftningsförändringar
            och för att samarbetet mellan polis, åklagare och tull i vardagen
            ska fungera bättre.
          </p>
          <p xml:id="i-UQbfpeSPwoHjg9mMcRaUX7">
            Vilka åtgärder avser folkhälsoministern att vidta för att samhällets
            reaktion på nya droger ska bli snabbare och effektivare?
          </p>
        </div>
      </div>
    </body>
  </text>
</TEI>
