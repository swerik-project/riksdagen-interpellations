<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0389">
  <teiHeader>
    <fileDesc>
      <titleStmt>
        <title>polisens gänginsatser</title>
        <author>Astudillo, Luciano (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>polisens gänginsatser till justitieminister Thomas Bodström om polisens gänginsatser</title>
          <idno type="rdwebb">GS10389</idno>
          <ref type="dokument_url_text">http://data.riksdagen.se/dokument/GS10389/text</ref>
          <ref type="dokument_url_html">http://data.riksdagen.se/dokument/GS10389</ref>
          <ref type="dokumentstatus_url_xml">http://data.riksdagen.se/dokumentstatus/GS10389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <persName>Luciano Astudillo</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ke5S5ANapEVj6Vangev1vW" corresp="i-8WXKfVC5CVWBiV2pVhvraQ">
          <date when="2005-02-16"/>
        </correspAction>
        <correspAction type="received" xml:id="i-J2pKL2RjMT53wTJSWxSzWy" corresp="i-STyFs6Gu3boin31eFp1bNM">
          <date when="2005-02-16"/>
        </correspAction>
        <correspAction type="answered" xml:id="i-4WZxB9i1ssLsWg2jsi1D7X" corresp="i-STyFs6Gu3boin31eFp1bNM">
          <date when="2005-03-15"/>
        </correspAction>
        <correspContext corresp="i-4WZxB9i1ssLsWg2jsi1D7X">
          <ref type="record" target="prot-200405--090">Riksdagens protokoll 2004/05:90 Tisdagen den 15 mars</ref>
          <ref type="recordSection" target="unsetDivId">5 § Svar på interpellation 2004/05:389 om polisens gänginsatser</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4r1Mc3n8VSGFFzrq8reEmR">
            Interpellation 2004/05:389 av Luciano Astudillo (s) till justitieminister
            Thomas Bodström om polisens gänginsatser
          </p>
        </div>
        <div type="ipqSubmissionInfo">
          <p xml:id="i-QQMZ2ktTjex7axCPU48aqi">
            den 16 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JAisjd8QSA6exDwthkvtKx">
            I Sverige gör vi nu en av de största satsningarna på polisen
            någonsin. Under innevarande mandatperiod ska 4 000 nya poliser
            utbildas. Det är positivt, eftersom alla människor inte känner
            sig trygga i vardagen. Om många oroar sig för att utsättas för
            brott begränsar det människors frihet och skapar ett kallare samhälle.
          </p>
          <p xml:id="i-NGUj88QqnJwvP9AKs9GBcE">
            Fler poliser är dock inte det enda sättet att arbeta på. Viktigare
            än antalet poliser är sättet att arbeta på. Det är viktigt att
            satsa på närpolisen. Genom att jobba nära människor och delta
            aktivt i lokalsamhället ökar möjligheten att förebygga och utreda
            brott.
          </p>
          <p xml:id="i-4KWckEcZ3XrcVVT1sNRw5D">
            Ett sätt att arbeta har varit polisens massiva gängsatsningar,
            framför allt i storstäderna. Dessa satsningar har fått kraftig
            kritik. Områden som har problem med gängbildning och kriminalitet
            punktmarkeras av polisen. Befolkningen kontrolleras, men bara
            de som passar in i en diffus profil som främst handlar om att
            de är unga, har utländsk bakgrund och på något sätt beter sig
            "misstänkt". Det kan vara att sitta på en parkbänk med några kompisar
            eller att köra runt i en bil.
          </p>
          <p xml:id="i-B9EdQwYJQAPQnDYXLCsigp">
            Polisen i Malmö har satt i gång med en massiv kampanj för att
            störa ungdomsgäng. Alla unga som är ute får räkna med att kontrolleras,
            visiteras, fotograferas och registreras. Man får nu ta om hand
            unga människor och göra insatser mot kollektiv, om ungdomarna
            befinner sig på ett ställe där det tidigare skett våldsbrott.
            Malmöpolisen har fått kritik från Justitieombudsmannen för sitt
            fotoregister, men nu utfärdar polisen ett undantagstillstånd som
            innebär att polisen i stort sett får registrera vadsomhelst om
            vem som helst. Liknande beslut har tagits i både Stockholm och
            Göteborg.
          </p>
          <p xml:id="i-MaGoyxZikZpB1uhRE6QjWr">
            Det finns goda intentioner bakom polisens arbete. Det finns inom
            vissa ungdomsgrupper tungt kriminellt belastade personer som man
            måste försöka tackla på något vis. Men dessa metoder gör i många
            fall mer skada än nytta. Forskning från bland annat USA tyder
            på att de aktiva åtgärderna avsedda att slå ned på och förebygga
            brott i utsatta förorter genom hårdare tag och skärpt kontroll
            över vissa grupper leder till motsatt effekt. Enskilda individer
            känner sig dömda på förhand och känner en motvilja mot polis och
            samhälle. Utanförskapet gör det lättare att ta plats i ett gäng
            som delar känslorna man har, där man kan skapa sig en egen identitet
            utanför resten av samhället. Genom att peka ut människor som potentiella
            hot skapar polisen mer brottslighet.
          </p>
          <p xml:id="i-MDFvAW9X1Ky9RQ4q9yHbnH">
            Dessutom bäddar metoderna för ökad rasism. Eftersom dessa personer
            oftast har utländsk bakgrund, underblåses den strukturella rasism
            som finns överallt i vårt samhälle. Det är inte konstigt att unga
            människor i förorter känner sig motarbetade. Det är då de söker
            sig utanför samhällets strukturer och så är den onda spiralen
            i gång. Avgörande attitydförändringar i samhället måste skapas
            för att bryta denna spiral.
          </p>
          <p xml:id="i-T7mSXf2CnMzAqRCxHreRAC">
            Inom polisen är det extra viktigt att se allvarligt på rasistiska
            företeelser. I Malmö har chefsåklagaren inlett en förundersökning
            mot poliser som misstänks ha agerat våldsamt mot en grupp ungdomar
            som tillsammans med sin fritidsledare blev avslängda av en buss.
            Dessa ungdomar och många andra Malmöungdomar berättar om obehagliga
            möten med polisen, där rasistiska glåpord, fysiskt och psykiskt
            våld har använts.
          </p>
        </div>
        <div type="ipQuestion">
          <p xml:id="i-4gTMfZYgK9khYgsMNq8rnY">
            Med anledning av ovanstående vill jag fråga justitieminister
            Thomas Bodström:
            <list rend="unordered">
              <item>
                Hur ser justitieministern på de massiva gängsatsningar polisen
                gör i vissa förorter?
              </item>
              <item>
                Hur avser ministern att agera för att förbättra polisens arbete
                med att vinna den lokala befolkningens förtroende?
              </item>
              <item>
                Vilka åtgärder planerar ministern att vidta för att stärka arbetet
                med att stoppa rasistiskt och kränkande beteende hos polisen,
                både vad gäller enskilda polismäns agerande och den djupare strukturella
                rasismen?
              </item>
            </list>
          </p>
        </div>
      </div>
    </body>
  </text>
</TEI>
