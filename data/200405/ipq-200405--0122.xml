<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0122">
  <teiHeader>
    <fileDesc>
      <titleStmt>
        <title>förändrad Mellanösternpolitik</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förändrad Mellanösternpolitik till utrikesminister Laila Freivalds om förändrad Mellanösternpolitik</title>
          <idno type="rdwebb">GS10122</idno>
          <ref type="dokument_url_text">http://data.riksdagen.se/dokument/GS10122/text</ref>
          <ref type="dokument_url_html">http://data.riksdagen.se/dokument/GS10122</ref>
          <ref type="dokumentstatus_url_xml">http://data.riksdagen.se/dokumentstatus/GS10122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BLARknboVHD3gTCrA6Rkg7" corresp="i-9CH1KbWwyrj8DRqAQB3Fza">
          <date when="2004-11-02"/>
        </correspAction>
        <correspAction type="received" xml:id="i-6Nm4VUDdEvU3uM6Bgkvcra">
          <date when="2004-11-08"/>
        </correspAction>
        <correspAction type="answered" xml:id="i-QccwHU5Eyna4BDm1SFfJRj">
          <date when="2004-11-23"/>
        </correspAction>
        <correspAction type="received" xml:id="i-UkvzY85cv11Sra3noAhcoZ" corresp="i-4CwyNH4xXJhZj5wdBAzmSY">
          <date when="2004-11-08"/>
        </correspAction>
        <correspAction type="answered" xml:id="i-82eckWXYsVER2nxDiCLVwo" corresp="i-4CwyNH4xXJhZj5wdBAzmSY">
          <date when="2004-11-23"/>
        </correspAction>
        <correspContext corresp="i-82eckWXYsVER2nxDiCLVwo">
          <ref type="record" target="prot-200405--035">Riksdagens protokoll 2004/05:35 Tisdagen den 23 november</ref>
          <ref type="recordSection" target="unsetDivId">4 § Svar på interpellationerna 2004/05:122, 136, 138, 153, 154, 155 och 156 om förändrad Mellanösternpolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M2C5ZCpSnXAxdkVPNx9BJB">
            Interpellation 2004/05:122 av Gustav Fridolin (mp) till utrikesminister
            Laila Freivalds om förändrad Mellanösternpolitik
          </p>
        </div>
        <div type="ipqSubmissionInfo">
          <p xml:id="i-QbzZKQVY1uKWAxjdkXNwJU">
            den 2 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XeNMkgacpfaAxJANMVFn6C">
            Återigen har diskussionen blossat upp om huruvida den svenska
            politiken i förhållande till konflikten mellan Israel och Palestina
            är under förändring, eller har förändrats i en riktning att man
            blivit mer accepterande gentemot israeliska övergrepp mot mänskliga
            rättigheter och agerande som riskerar försvåra en framtida fredsprocess.
          </p>
          <p xml:id="i-9dWayNZaFq5tPjEqU6haJS">
            I regeringsförklaringen kommenterade statsministern situationen
            med följande mening: "Målet är ett Israel inom säkra gränser och
            ett Palestina som byggs med demokrati och frihet." I beskrivningar
            av den här typen av konflikter har varje ord sin särskilda innebörd,
            varje meningsuppbyggnad sin egen logik och varje uttalande djupare
            betydelser. I den socialdemokratiska dagstidningen Aftonbladet
            uppfattade ledarskribenten Olle Svenning meningen från regeringsförklaringen
            som en omsvängning av politiken. I ledaren kunde man läsa: "Med
            en enda mening i regeringsförklaringen aviseras en drastisk förändring
            av svensk Mellanösternpolitik . Uttalandet är befriat från krav
            på Israels högerregering och svalt till palestiniernas rätt till
            nationsbyggande. Inte ett ord vare sig om vilka gränser som ska
            gälla, eller om palestiniernas rätt till en stat. I riksdagens
            Mellanösterndebatt 2002 uttalade Anna Lindh sig entydigt för 'en
            palestinsk stat' och slog fast att Israels gränser ska baseras
            på folkrätten och följa FN-resolutionerna 242, 338 och 1397. Alltså
            att bosättningspolitiken och ockupationen måste upphöra. Den socialdemokratiska
            partikongressen bekräftade den politiken i ett uttalande (den
            18 april i år) . I likhet med Anna Lindh konstaterade partikongressen,
            att Israel, som den starkaste parten, har ett särskilt ansvar.
            Laila Freivalds, som i går förde samtal med Yassir Arafat, vände
            enligt ett TT-referat på den ordningen. Den palestinska myndigheten
            måste garantera säkerheten, reformera och hålla allmänna val,
            sa hon. Hon iakttog också Arafat och framhöll, med en protokollärt
            uppseendeväckande formulering, att han är 'mentalt och fysiskt
            isolerad och saknar förmåga att inse folkets svåra läge . Den
            svenska regeringen ska, som andra regeringar, ställa krav på den
            palestinska myndigheten: demokratisera, bekämpa korruption och
            hejda terror mot civila. Huvudkraven måste dock, som Anna Lindh
            och partikongressen slagit fast, riktas mot Israel, den starkaste
            parten och den mäktigaste militärmakten i området."
          </p>
          <p xml:id="i-LjfARebtcDBc4ZBnP1qMeA">
            Efter utrikesministerns besök i Israel och på de ockuperade palestinska
            områdena har liknande ifrågasättanden hörts. Starkast i sin kritik
            är författaren Andreas Malm i den syndikalistiska veckotidningen
            Arbetaren. I en ledare skriver han bland annat: "Laila Freivalds
            har som Sveriges utrikesminister besökt Mellanöstern två gånger.
            Först åkte hon till Ariel Sharon. Hon skakade hand med honom,
            log ett innerligt leende och talade efteråt om 'en öppenhjärtig
            anda' dem emellan. Det var i början av juni . Förra veckan hade
            turen kommit till palestinierna. Laila Freivalds åkte till Yassir
            Arafat i Ramallah. Bilderna talade sitt tydliga språk: hon såg
            stel ut, ansträngd och obekväm. Hennes arroganta attityd till
            den palestinske presidenten avspeglade sig i omdömena efteråt:
            'Han verkar tycka att han gjort allt som krävs. Men så är inte
            fallet. Han förfaller fysiskt och mentalt isolerad.' Tror inte
            Laila Freivalds att ett sådant ordval får konsekvenser?"
          </p>
          <p xml:id="i-5HTgax6JSD5iwz4fGM6NRv">
            Mot bakgrund av detta vore det intressant om utrikesministern
            kunde klargöra om en förändring av svensk Mellanösternpolitik
            har ägt rum eller, om så inte är fallet, på vilket sätt regeringen
            och utrikesministern avser att klargöra att den svenska politiken
            i förhållande till konflikten mellan Israel och Palestina ligger
            fast och inte blivit mer accepterande gentemot övergrepp mot mänskliga
            rättigheter.
          </p>
          <p xml:id="i-QbeuLEvFR8vgicpqYqYRab">
            Den senaste utvecklingen i området förtjänar också en kommentar
            från den svenska regeringen. Raketer och spridda skott från palestinska
            grupperingar på Gaza har lett till en omfattande militär offensiv
            som resulterat i stora civila palestinska förluster. Offensiven
            har resulterat i att över 100 palestinier dödats, många av dem
            barn, samtidigt som den israeliska regeringen klargjort att man
            tänker fortsätta med offensiven. I en intervju i den engelskspråkiga
            israeliska tidningen Haaretz klargör dessutom premiärminister
            Sharons närmsta rådgivare, Dov Weisglass, att såväl offensiven
            som planen på att utrymma Gaza inte på något kan ses som en fredsplan.
            Tvärtom förklarar Weisglass att "det avgörande med planen är att
            frysa fredsprocessen" och att syftet är att definitivt avlägsna
            tanken på en plan för en palestinsk stat från dagordningen. Planen
            har sedan uttalandet godkänts i en omröstning i israeliska Knesset
            och Sharon har därmed stärkt sitt inflytande. Den typen av israelisk
            politik kräver konstruktiv handling av den svenska regeringen
            som kan resultera i fredsförhandlingar. Inte minst är en sådan
            politik viktig när en vacklande hälsa hos den palestinska ledaren,
            kombinerat med oklarhet om möjlighet för densamme att komma tillbaka
            efter konvalescens, riskerar att ytterligare spä på oroligheterna
            i området. Gårdagens fasansfulla självmordsbombningar i Tel Aviv
            som dödade minst sex israeler understryker vikten av att världssamfundet
            handlar snabbt för att skänka fred och säkerhet till regionen.
          </p>
          <p xml:id="i-FYyGRYgwAn9YcbpZkCFKzi">
            En möjlig sådan politik skulle kunna innehålla internationella
            sanktioner mot Israel. Så länge det internationellt fördömda och
            olagligförklarade murbygget pågår på palestinskt område skulle
            handelsavtalet med Israel kunna strypas för att på så sätt skapa
            internationellt tryck som leder till handling av den israeliska
            regeringen. I en interpellationsdebatt med mig den 19 maj i år
            förklarade utrikesministern att "sanktioner eller bojkott mot
            ett land bör betraktas som en sista utväg när alla andra möjligheter
            är uttömda". I ett senare frågesvar, från den 3 juni, bekräftades
            synsättet, om än det inte sågs som "aktuellt". Den tidigare socialdemokratiska
            danska regeringen var, innan murbygget, inne på att ekonomiska
            sanktioner skulle kunna göra nytta, den israeliska justitieministern
            har uttryckt att bara risken för sådana borde leda till en förändrad
            israelisk politik och organisationen European Jews for Just Peace
            har nyligen krävt sådana sanktioner. Frågan om vilka metoder den
            svenska regeringen avser att använda för att markera mot Israels
            offensiv i Gaza är med andra ord högaktuell.
          </p>
          <p xml:id="i-56ymcWsj1aWgZJV6WXqUaZ">
            På vilket sätt avser utrikesministern att klargöra att citerad
            mening från regeringsförklaringen inte är att tolka som en förändrad
            svensk politik i förhållande till konflikten mellan Israel och
            Palestina?
          </p>
          <p xml:id="i-QtiakqibkPFW4tsbssFEgk">
            På vilket sätt avser utrikesministern att motverka uppfattningen
            att uttalandena i samband med utrikesministerns besök i Israel
            och på de ockuperade palestinska områdena inte innebar en förändrad
            svensk politik i förhållande till konflikten mellan Israel och
            Palestina?
          </p>
          <p xml:id="i-MeV7TPVqKCTMvTDVGLkTBA">
            Vilka metoder avser utrikesministern att använda för att markera
            mot Israels offensiv i Gaza och den våldseskalering som denna
            inneburit?
          </p>
        </div>
      </div>
    </body>
  </text>
</TEI>
