<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0204">
  <teiHeader>
    <fileDesc>
      <titleStmt>
        <title>cancersjukas sjukpenning</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>cancersjukas sjukpenning till statsrådet Hans Karlsson om cancersjukas sjukpenning</title>
          <idno type="rdwebb">GS10204</idno>
          <ref type="dokument_url_text">http://data.riksdagen.se/dokument/GS10204/text</ref>
          <ref type="dokument_url_html">http://data.riksdagen.se/dokument/GS10204</ref>
          <ref type="dokumentstatus_url_xml">http://data.riksdagen.se/dokumentstatus/GS10204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SEULiGgFFKYzTxoVRYSEez" corresp="i-QKE6ihmLRJvwhV4neD6h7b">
          <date when="2004-11-25"/>
        </correspAction>
        <correspAction type="received" xml:id="i-Hagnqy5y49y7EY7st2cVuL" corresp="i-WMD43YDAt2Efk5C5qFXnaQ">
          <date when="2004-11-25"/>
        </correspAction>
        <correspAction type="answered" xml:id="i-4Qin4cwMxM1qyQNEFh8cnc" corresp="i-WMD43YDAt2Efk5C5qFXnaQ">
          <date when="2005-01-18"/>
        </correspAction>
        <correspContext corresp="i-4Qin4cwMxM1qyQNEFh8cnc">
          <ref type="record" target="prot-200405--059">Riksdagens protokoll 2004/05:59 Tisdagen den 18 januari</ref>
          <ref type="recordSection" target="unsetDivId">14 § Svar på interpellation 2004/05:204 om cancersjukas sjukpenning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sna4X71P4TdQksPAStuPxE">
            Interpellation 2004/05:204 av Erik Ullenhag (fp) till statsrådet
            Hans Karlsson om cancersjukas sjukpenning
          </p>
        </div>
        <div type="ipqSubmissionInfo">
          <p xml:id="i-D7k5BknP4atWDTznpykH5d">
            den 25 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DQiNfpaZPoAgrkkLjZrV1z">
            Ingenstans har kostnaderna skenat så som de gjort för sjukskrivningar
            och förtidspensioner och kostnaderna är i dag ett hot mot hela
            välfärdssystemet. Arbetet med att se till att sjukförsäkringen
            och andra socialförsäkringar inte överutnyttjas är därför centralt
            för att klara statsfinanserna och den generella välfärden. Sjukskrivningar
            kan dessutom i vissa fall vara direkt skadliga @ paradoxen är
            att människor kan bli sjukare av att vara sjukskrivna.
          </p>
          <p xml:id="i-MK4gWxgsi4QFEncYfR9uTm">
            Regeringen har varit alldeles för passiv när ohälsotalen har
            stigit till de enorma nivåer vi har i dag. Det behövs nu en rad
            åtgärder för att minska sjukskrivningarna och förtidspensioneringarna.
            Det handlar bland annat om finansiell samordning mellan försäkringskassa
            och sjukvård, en fungerande rehabiliteringsgaranti och att en
            andra läkare ska pröva läkarintyg om sjukskrivning. Ytterst handlar
            det om solidaritet @ för att se till att de som verkligen behöver
            samhällets stöd ska kunna få det måste fler komma i arbete och
            färre slentrianmässigt sjukskrivas.
          </p>
          <p xml:id="i-GyRYj42HBbPW8Xz5ofnrjN">
            Men på samma sätt som det inte är någon bra väg att sänka ersättningsnivåerna
            för att komma till rätta med sjukskrivningarna får inte de åtgärder
            som vidtas för att bringa ned sjukskrivningarna vara så trubbiga
            att de drabbar dem som försäkringen är till för att ge trygghet.
          </p>
          <p xml:id="i-NUSiWd3q317jzmyjWnwqr7">
            En före detta arbetskamrat till mig drabbades för ett par år
            sedan av cancer och för en tid sedan gick han bort endast drygt
            30 år gammal. Hans anhöriga har berättat hur han endast en kort
            tid före sin bortgång fick ett brev från försäkringskassan, med
            ett sexsidigt frågeformulär, där hans rätt till sjukpenning ifrågasattes.
            Någon muntlig kontakt hade dessförinnan inte tagits utan frågorna
            som ställdes i brevet om han inte borde sjukpensioneras eller
            i stället för sjukpenning ansöka om sjukbidrag kom för honom som
            en blixt från klar himmel. För honom och hans anhöriga blev den
            oro för ekonomin som brevet skapade ytterligare en börda i en
            mycket svår situation.
          </p>
          <p xml:id="i-9e81mo7gpbKwQGn5MMkgcU">
            Vid kontakt med försäkringskassan har det framkommit att det
            inte finns något mallbrev som skickas ut generellt men att försäkringskassan
            följer det lagreglerade kravet om att den ska ta ställning till
            om den sjukskrivnes arbetsförmåga är långvarigt nedsatt, för minst
            ett år, senast efter tolv månaders sjukskrivning. Det verkar inte
            heller tillämpas något undantag från denna regel för vissa diagnoser.
          </p>
          <p xml:id="i-WPhc3m3YL6fEEpWx6YnRnD">
            Det är bra att det nu ställs krav på försäkringskassan att pröva
            om arbetsförmågan är långvarigt nedsatt. Men det är orimligt att
            rutinerna verkar vara så bristfälliga att sexsidiga frågeformulär
            skickas ut till en människa som är döende i cancer. Självklart
            borde det finnas tid för ett telefonsamtal till behandlande läkare
            och ett samtal med försäkringstagaren i dessa fall. Om åtgärderna
            mot överutnyttjandet är så trubbiga att de drabbar dem som sjukförsäkringen
            ytterst är till för är ingenting vunnet.
          </p>
          <p xml:id="i-99QU9kuGCM77YDsrfoGMpu">
            Mot bakgrund av det ovanstående vill jag ställa följande fråga
            till arbetslivsminister Hans Karlsson.
          </p>
          <p xml:id="i-PHQfec8z6qBc44XfvA8tLz">
            Ämnar ministern vidta några åtgärder för att se till att svårt
            cancersjuka personer inte ska behöva få sin sjukpenning ifrågasatt?
          </p>
        </div>
      </div>
    </body>
  </text>
</TEI>
