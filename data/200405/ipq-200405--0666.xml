<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0666">
  <teiHeader>
    <fileDesc>
      <titleStmt>
        <title>asylsökande romer från Serbien</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>asylsökande romer från Serbien till statsrådet Barbro Holmberg om asylsökande romer från Serbien</title>
          <idno type="rdwebb">GS10666</idno>
          <ref type="dokument_url_text">http://data.riksdagen.se/dokument/GS10666/text</ref>
          <ref type="dokument_url_html">http://data.riksdagen.se/dokument/GS10666</ref>
          <ref type="dokumentstatus_url_xml">http://data.riksdagen.se/dokumentstatus/GS10666</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TEXrHaNzgrZWoDiUiRS5Sk" corresp="i-9CH1KbWwyrj8DRqAQB3Fza">
          <date when="2005-05-23"/>
        </correspAction>
        <correspAction type="received" xml:id="i-FVUhkvBQTN5r8XATytLtss" corresp="i-8NR1Z8tejozuay7fUnQPDP">
          <date when="2005-05-24"/>
        </correspAction>
        <correspAction type="answered" xml:id="i-3vjGj6WL2gkfBnASsUkkye" corresp="i-8NR1Z8tejozuay7fUnQPDP">
          <date when="2005-06-07"/>
        </correspAction>
        <correspContext corresp="i-3vjGj6WL2gkfBnASsUkkye">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">23 § Svar på interpellation 2004/05:666 om asylsökande romer från Serbien</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-48JW8QP56XivKaud1zE2u1">
            Interpellation 2004/05:666 av Gustav Fridolin (mp) till statsrådet
            Barbro Holmberg om asylsökande romer från Serbien
          </p>
        </div>
        <div type="ipqSubmissionInfo">
          <p xml:id="i-WwgrLDgbkbbFTrUjCcoshb">
            den 24 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3RPoYS7UB6a99FGMe1pMf5">
            På 90-talet kunde upp emot två tredjedelar av de asylsökande
            till slut få uppehållstillstånd i Sverige. I dag ligger motsvarande
            andel kring 12 %.
          </p>
          <p xml:id="i-WdL5WezC63KU5q2XnELK5R">
            Jurister och frivilliga hävdar att praxis har blivit hårdare.
            Men Barbro Holmberg har en annan förklaring. Hon brukar hävda
            att asylsökande på 90-talet kom från kriget på Balkan och hade
            skäl att stanna. I dag kommer fortfarande många bosnier och serber,
            men de har inga asylskäl, har regeringen menat.
          </p>
          <p xml:id="i-Gr5A8tvVupKZsMEW6CwfUf">
            Fakta är att bosnier inte längre är en av de största grupperna
            asylsökande. Däremot utgör de asylsökande från Serbien den största
            enskilda gruppen. År 2004 kom fler än 4 000 personer från Serbien
            till Sverige för att söka asyl. Merparten av dem tycks vara etniska
            minoriteter från Kosovo.
          </p>
          <p xml:id="i-ApEfXSMd2gA72aS34vXQoQ">
            Serber och romer i Kosovo bor i avskilda enklaver, skyddade av
            FN-trupper. Att ta sig till skolor eller arbetsplatser genom albanskt
            område kräver beväpnad eskort. Många serber har ingen möjlighet
            att ta sig till sjukhus i provinshuvudstaden Prishtina, eftersom
            det skulle vara för farligt.
          </p>
          <p xml:id="i-Qm4kZFEhRGxjMCKhFh71A9">
            I mars förra året bröt pogromliknande upplopp ut. Gäng brände
            hus och drev i väg romer och serber med våld. En del av dem var
            människor som tidigare flytt men försökt återvända. Många dödades,
            hundratals hem förstördes och invånarna måste fly på nytt.
          </p>
          <p xml:id="i-R91z42dJsrEMvV7VUt4WyM">
            Efter dessa händelser deklarerade FN:s flyktingorgan UNHCR att
            flyktingar från de flesta av Kosovos minoritetsgrupper inte får
            sändas tillbaka till Kosovo. Det sägs också tydligt i svenska
            myndigheters beslut om kosovoromer att dessa "hyser en välgrundad
            fruktan för förföljelse i Kosovo". Detta är kodorden för flyktingstatus
            enligt svensk lag.
          </p>
          <p xml:id="i-WP6E49n1ux4McRdJVHNvPa">
            De människor som Barbro Holmberg nämner som exempel på att de
            inte skulle ha några asylskäl hör alltså till den minimala skara
            som faktiskt är flyktingar även enligt Sveriges restriktiva tolkning.
            Serber och romer lever farligt i Kosovo i dag, och detta oavsett
            om de haft någon som helst del i de förföljelser som serber fram
            till 1999 utsatte albaner för.
          </p>
          <p xml:id="i-UwzgZkZrSwsjjFMkNXTMLk">
            Ändå får de flesta avslag. Hur är detta möjligt?
          </p>
          <p xml:id="i-3g1cWZ4L89BGytsUwyxzkC">
            Våra myndigheter anser att serber från Kosovo kan klara sig i
            Serbien och Montenegro, dit Kosovo hör. Romer anses kunna göra
            detsamma om de så bara bott några månader där tidigare, till exempel
            i ett flyktingläger 1999.
          </p>
          <p xml:id="i-8n4UBFWvxDXCC3G62PyYoe">
            UNHCR accepterar internflykt som ett alternativ. Men det finns
            en gräns; asylsökande får inte avvisas till undue hardship, orimligt
            hårda levnadsvillkor. Detta är precis vad flyktingkommissariatet
            anser att romer från Kosovo utsätts för i Serbien.
          </p>
          <p xml:id="i-MDsbBnU1Uo6ZQjqMQ1RJm3">
            Vad är det då för villkor som FN tycker är orimligt att avvisa
            människor till? Kosovoromer, varav många levt fullständigt normala
            liv i Kosovo före kriget, hamnar i Serbien i flyktingläger utan
            samhällets stöd. De bygger sina hus av skräp de kan få tag i,
            på soptippar, i städernas utkanter. De får inte jobb. De står
            utanför socialförsäkringssystemen.
          </p>
          <p xml:id="i-DzNX8PPLfCGvsVGgTg44Qz">
            Utlänningsnämnden påstår i sina beslut att romerna kan få internflyktingstatus.
            Inte heller detta är sant. Internflyktingstatus utfärdas inte
            längre. Sådan status innebär i och för sig inte heller längre
            några materiella fördelar för dem som är internflyktingar sedan
            gammalt. Inga kända källor hävdar motsatsen. Ändå fortsätter Utlänningsnämnden
            att hänvisa till en möjlighet som inte existerar.
          </p>
          <p xml:id="i-6PizEm5YqtZdhHDDd93X7z">
            Det har förekommit att nytt avvisningsbeslut fattas trots att
            den avvisade nekats inresehandlingar till Serbien och Montenegro.
          </p>
          <p xml:id="i-GufMFBW9HCtV6Kgiw4ndeC">
            Sverige har ett återtagandeavtal med Serbien och Montenegro.
            Detta har framhållits som garanti för att de personer som återsänds
            kommer att tillförsäkras medborgerliga rättigheter. Men återtagandeavtalet
            gäller alla som vistats i landet, inte bara medborgare. Det ställer
            inga krav på registrering och innehåller inte några garantier.
          </p>
          <p xml:id="i-Md1kNkndknoiKypKdrKPZ3">
            Statsförbundet Serbien och Montenegro har inte lovat att ge stöd
            till flyktingar från Kosovo. Tvärtom har myndigheterna i Belgrad
            upprepat förklarat att landet inte har någon ekonomisk möjlighet
            att göra detta.
          </p>
          <p xml:id="i-QTCjDnCz3YgnutaNoV4qfX">
            Svenska myndigheter påpekar ibland i sina beslut att "romerna
            liksom i många andra länder, behandlas som en andra klassens medborgare."
            Detta framförs inte som ett argument för uppehållstillstånd, utan
            tvärtom. Romer förväntas acceptera att vara andra klassens medborgare.
          </p>
          <p xml:id="i-2jhhq9j3rQrZXiujFAK5La">
            Denna vinter har varit en av de kallaste i mannaminne i Balkan.
            Kosovoromer bor i Serbien i hus byggda av kartonger, med enkla
            plastskynken som skydd mot smältvattnet under pappskivorna som
            utgör golv. Trots denna situation har även sjuka och svårt traumatiserade
            barn fått avvisningsbeslut.
          </p>
          <p xml:id="i-MJNK6owCFJtQcbV1FuaqQv">
            Alternativet till misären och i värsta fall svälten är att trotsa
            faran och återvända till Kosovo. Jag har fått rapporter om att
            romer som sänts till Serbien från västländer har gjort just detta,
            eftersom de inte kunnat överleva på något annat sätt. Därmed tvingas
            de tillbaka till den fara som mottagarländerna enligt flyktingkonventionen
            har skyldighet att skydda dem från.
          </p>
          <p xml:id="i-FfMjmyw9hcTVTQZdMYd9p6">
            Trots denna hårda praxis tycks regeringen inte vara nöjd med
            möjligheterna att avvisa de förföljda. De nordiska regeringarna
            har @ enligt uppgift på Danmarks initiativ @ skrivit till UNHCR
            och kritiserat att organisationen genom sina rekommendationer
            försvårar återsändandet av minoriteter från Kosovo. Regeringarna
            påstår att det bidrar till etnisk rensning att ge vissa grupper
            skydd.
          </p>
          <p xml:id="i-UGC9FakzZhiVtepftfp7Zh">
            I samma brev påpekar regeringarna att internflyktsalternativet
            borde kunna utnyttjas i större utsträckning. Det är tydligen i
            sin ordning att bidra till etnisk rensning, bara de nordiska länderna
            inte behöver ta något ansvar.
          </p>
          <p xml:id="i-q2uYfWf9e2dbbfLh6GjBK">
            Jag hoppas att försöket till påtryckning gentemot UNHCR var ett
            tillfälligt övertramp. Om det är etnisk rensning att ge skydd
            åt hotade grupper, då var det fel att ge skydd åt judar från Nazityskland
            och det var fel att rädda bosnier under kriget. Själva asylrätten
            sätts i grunden i fråga av den typen av resonemang.
          </p>
          <p xml:id="i-BiGpGzLpqqSEeLmU9NWWPG">
            En annan sak är att det kan bidra till etnisk rensning om flyende
            placeras på ett sätt som hindrar andra flyktingars återvändande.
            Detta har varit ett problem i Balkanområdet, men det var inte
            ett argument mot att ge skydd, utan snarare ett argument mot återsändande
            till närområdet.
          </p>
          <p xml:id="i-Q4EvVAUrKbajjtEgXbLTEy">
            Diskussionen om etnisk rensning förekom flitigt när Daytonavtalet
            skulle tecknas. Det var en grundtanke att den etniska rensningen
            inte skulle fullbordas genom fredsavtalet, vilket blev en uppenbar
            risk genom uppdelningen av landet. Därför stadgades att alla flyktingar
            skulle ha rätt att återvända och inte bara återvända till Bosnien
            i allmänhet utan specifikt till sin hemort. I enlighet med det
            rekommenderade UNHCR att de som flytt utomlands inte skulle återsändas
            om det innebar att de skulle tvingas till internflykt @ delvis
            för att de då själva skulle förbli "rensade" men framför allt
            för att internflyktingarna placerades i områden som andra lämnat
            och därmed rent konkret hindrade återvändande i andra riktningen.
          </p>
          <p xml:id="i-UZkHU1VkVj3cABAjLNEfUq">
            Det regeringarna hävdar i brevet till UNHCR tycks vara det motsatta.
            Analogt med Daytonavtalet skulle man snarare säga att romerna
            får inte avvisas förrän det är säkert för dem att återvända till
            Kosovo.
          </p>
          <p xml:id="i-4dqqHzTYacfKUaw5bDn6H2">
            Om etnisk rensning pågår så bör påtryckningarna riktas mot de
            ansvariga i Kosovo, inte mot dem som försöker rädda liv.
          </p>
          <p xml:id="i-5sL2f115n44e6Zzigy52bd">
            Mot bakgrund av det anförda vill jag fråga migrationsministern:
          </p>
          <p xml:id="i-15QxxgWb8h6vcubqd96rHe">
            Vilka åtgärder avser statsrådet att vidta för att UNHCR:s rekommendationer
            och de fakta som föreligger om förhållandena i Serbien och Montenegro
            ska vara vägledande för bedömningen av skyddsskäl för människor
            från dessa områden?
          </p>
          <p xml:id="i-H5yjmuzfMXEH5ZXV4f2eaS">
            Vilka åtgärder avser statsrådet att vidta mot den förföljelse
            och de trakasserier som romer utsätts för fortfarande, sextio
            år efter Förintelsen?
          </p>
        </div>
      </div>
    </body>
  </text>
</TEI>
