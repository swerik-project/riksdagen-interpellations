<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0318">
  <teiHeader>
    <fileDesc>
      <titleStmt>
        <title>framtiden för elkonsumenterna</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>framtiden för elkonsumenterna till samhällsbyggnadsminister Mona Sahlin om framtiden för elkonsumenterna</title>
          <idno type="rdwebb">GS10318</idno>
          <ref type="dokument_url_text">http://data.riksdagen.se/dokument/GS10318/text</ref>
          <ref type="dokument_url_html">http://data.riksdagen.se/dokument/GS10318</ref>
          <ref type="dokumentstatus_url_xml">http://data.riksdagen.se/dokumentstatus/GS10318</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YB4E5gnLUNXqutSDqNEWjr" corresp="i-XcAqMe3ntVBboWUxqACfz">
          <date when="2005-01-20"/>
        </correspAction>
        <correspAction type="received" xml:id="i-2Cier8HLTpUrcrujd9yTFS" corresp="i-GFJcxAB9fyzG2VN1HakscJ">
          <date when="2005-01-20"/>
        </correspAction>
        <correspAction type="answered" xml:id="i-Fkf2Di3CMw9t7uBhmVD4RP" corresp="i-GFJcxAB9fyzG2VN1HakscJ">
          <date when="2005-02-03"/>
        </correspAction>
        <correspContext corresp="i-Fkf2Di3CMw9t7uBhmVD4RP">
          <ref type="record" target="prot-200405--069">Riksdagens protokoll 2004/05:69 Torsdagen den 3 februari</ref>
          <ref type="recordSection" target="unsetDivId">8 § Svar på interpellationerna 2004/05:312 och 318 om framtiden för elkonsumenterna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R7niDcUtNxQchEjQtbhvjr">
            Interpellation 2004/05:318 av Gunnar Andrén (fp) till samhällsbyggnadsminister
            Mona Sahlin om framtiden för elkonsumenterna
          </p>
        </div>
        <div type="ipqSubmissionInfo">
          <p xml:id="i-CgvSREAmMTPDR4n3nL7nof">
            den 20 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MiVwHcAq7Gs2MwPwGCpdde">
            Den 27 januari 2004 besvarade statsrådets företrädare som energiminister,
            nuvarande kultur- och utbildningsministern Leif Pagrotsky, två
            interpellationer som ställts mot bakgrund av de stora eldistributionsavbrott
            som drabbat betydande delar av Sverige @ från Värmland i väster
            till Roslagen i öster @ under julhelgen 2003.
          </p>
          <p xml:id="i-HsXS6F8dkZZrBHScWdx4Dx">
            Interpellanter var Runar Patriksson (fp) och Börje Vestlund (s).
            Runar Patriksson hade frågat vilka åtgärder regeringen avsåg att
            vidta för att driftstörningarna i elförsörjningen ska åtgärdas
            samt om regeringen var beredd att skärpa reglerna för elleverantörerna
            för att framtvinga förbättringar i elförsörjningen.
          </p>
          <p xml:id="i-9p9F31i1s2VewEw48bYyjE">
            Börje Vestlund hade frågat om regeringen hade för avsikt att
            vidta några åtgärder för att minimera antalet avbrott i elnätverket
            i framtiden, såsom exempelvis att ändra regleringsbrevet till
            Energimyndigheten så att denna arbetar mer aktivt med de ständiga
            elavbrotten.
          </p>
          <p xml:id="i-HDZU2pchcCFetHVegRm1GQ">
            Frågorna besvarades av statsrådet i ett sammanhang eftersom de
            till sin karaktär var tämligen lika.
          </p>
          <p xml:id="i-YDFZFubvv9Adv42iAQDtZW">
            Jag vill understryka att i riksdagen fördes en mycket saklig
            och lidelsefri debatt, som avslutades med att statsrådet "återgäldade
            artigheterna och tackade för en bra debatt":
          </p>
          <p xml:id="i-7C5j4frCnYYF5kLR1SzAHk">
            "Den har understrukit hur viktigt det är för det svenska samhället
            med en trygg och säker energiförsörjning. Det är tydligt att detta
            är en samhällsfunktion som marknaden inte klarar ensam och på
            egen hand."
          </p>
          <p xml:id="i-8mWbYZ7x2GcfF8R5oXJ58X">
            Denna interpellation är ställd mot bakgrund av att elleveranssäkerhet
            och elkonsumtionstrygghet i högsta grad är en ideologisk fråga.
            Skillnaden mellan min syn på vilka medel som ska användas för
            att nå de mål om vilka säkert enighet kan nås, och de som förlitar
            sig till administrativa samtal innefattade både hot, regleringar
            och många innehållslösa ord, är mycket vid.
          </p>
          <p xml:id="i-BCZd5yGwxcqM8Vr7z2wKMc">
            Statsrådet Pagrotsky lät den 27 januari förra året meddela att
            han redan instundande dag skulle besöka Vattenfalls huvudkontor
            i Råcksta. Resultatet av detta samtalsmöte är emellertid alltfort
            höljt i dunkel.
          </p>
          <p xml:id="i-TR91t5HAMHZwbRbmYw5XAc">
            Sverige behöver gå en ljusnande framtid till mötes på elproducents-
            och eldistributionsområdet. Nuvarande politik präglas, alldeles
            oavsett vädrets växlingar, av lika delar kraftlöshet och administrativa
            tillkortakommanden.
          </p>
          <p xml:id="i-BY9pYdniEAD7WByof5qyGr">
            Men åter till departementschefens svar den 27 januari 2004.
          </p>
          <p xml:id="i-QK8m7NkydPgttJz18g4EeV">
            Det var ett principiellt inriktat svar och en ideologisk debatt
            följde. Mot bakgrund av vad som hände i Sverige den 8@9 januari
            2005 inom samma område, nämligen elavbrotten, finns skäl att upprepa
            regeringens besked då:
          </p>
          <p xml:id="i-CQMYktyHkKkzC2HketynSL">
            Det är, sade statsrådet Pagrotsky 2004, grundläggande för näringslivet
            att ha en trygg elförsörjning året runt. Dessutom är det viktigt
            att alla människor kan känna förtroende för att en tillvaro på
            landsbygden innebär en säker elförsörjning. Statsrådet berättade
            att han tidigare vid flera tillfällen träffat elnätsföretagen
            för att diskutera strömavbrott och leveranskvalitet. Statsrådet
            hade då framfört regeringens krav på nätbolagen att ta ansvar
            för att näten är i gott skick och att ha beredskap för snabba
            åtgärder om elavbrott ändå sker.
          </p>
          <p xml:id="i-KbXXhmbRDyPkzBRs3MePGb">
            Den dialog regeringen då fört med nätföretagen hade, fortsatte
            statsrådet, så långt resulterat i att branschen höjt åtgärdstakten.
            Exempelvis hade 67 % av ledningsgatorna röjts de senaste två åren.
            Det gjorde, sade statsrådet, att arbetet med att röja alla kan
            vara klart inom fyra år i stället för tidigare planerade åtta
            år.
          </p>
          <p xml:id="i-L1jSqBtkzbmJrmguh8sdga">
            Även arbetet med att isolera elledningar har påskyndats, berättade
            statsrådet för riksdagen. Insatser för att förbättra samverkan
            vid avbrott har gjort att företagen kan vidta snabbare åtgärder
            och att kunderna får bättre information. Numera, fortsatte statsrådet,
            samarbetade nätföretagen vid avbrott med bland andra LRF, Svenska
            kraftnät, Räddningstjänsten och Sveriges Radio.
          </p>
          <p xml:id="i-DtaUPdG5nmbpGstYwWkAnP">
            Den frivilliga avbrottsersättning som nätföretagen infört vid
            längre avbrott gör det lättare för kunder att kompenseras för
            avbrotten, klargjorde departementschefen. Klarare och tydligare
            regler för ersättning och snabbare kompensation utan krav på bevisad
            skada är en viktig förbättring, menade regeringens talesman.
          </p>
          <p xml:id="i-PQP6JdfWkD1VuYgCf85ENa">
            Statsrådet kom så in på avbrott som beror på dåligt underhåll
            eller händelser som kunnat förutses. Sådana avbrott var enligt
            statsrådet Pagrotsky "oacceptabla".
          </p>
          <p xml:id="i-2bqiQH1rcygJNrEQ8rf6z8">
            Regeringens företrädare fortsatte med denna slutledning:
          </p>
          <p xml:id="i-Er4U8atCThbhhQFixoKW48">
            "Snö och blåst i Sverige vintertid är normalt, och jag är förvånad
            över att det skapat sådana omfattande problem som vi sett under
            december och januari" (2003 och 2004). "Därför kommer jag i min
            fortsatta dialog med nätföretagen att försäkra mig om att de åtgärder
            som nätföretagen utlovar är tillräckliga för att långsiktigt lösa
            problemen med avbrott."
          </p>
          <p xml:id="i-W8bX6ULPXqJv54UdaZBQyX">
            Det är, sade statsrådet Pagrotsky som exempel, mycket viktigt
            att de ersättningar som nätföretagen erbjuder sina kunder vid
            avbrott används som kompensation för en vara som inte har levererats
            och inte i stället för investeringar eller drift och underhåll.
          </p>
          <p xml:id="i-LHA2YRNAwazbGPXdoFtQjq">
            Regeringens företrädare avslutade sitt riksdagsanförande med
            att klargöra att "om det visar sig att branschen inte klarar sina
            åtaganden på ett tillfredsställande sätt är jag för min del inte
            främmande för ytterligare skärpningar av regelverket. Jag kan
            även tänka mig att genom regleringsbreven försäkra mig om att
            både Energimyndigheten och Elsäkerhetsverket ytterligare prioriterar
            frågor om leveranskvalitet och avbrott."
          </p>
          <p xml:id="i-KmKDTSwDp6KYEgPBUQPJNN">
            Regeringen är alltså väl medveten om vilka problem som föreligger.
            Att vädret den 8@9 januari 2005 var extremt är visserligen odiskutabelt,
            och kan förklara vissa strömavbrott, men inte rimligen de mycket
            långvariga och omfattande avbrott som blivit resultatet; det ligger
            nära till hands att misstänka att i elföretagens kalkyler ingår
            tänkandet att "strömavbrott lönar sig" @ låt vara att inget företag
            självfallet skulle vara ens i närheten att medge en sådan inställning.
            Skillnaden mellan leveransvillkoren mellan olika produkter är
            emellertid mycket stor, från de mycket stränga kraven på mediciner
            till det nästan oreglerade området begagnade bilar.
          </p>
          <p xml:id="i-kBd1SFTAEZaxJGJC7DY7L">
            Elsäkerheten, eldistributionen och elkonsumtionen är tre delar
            av samma sak. Det är uppenbart att det långvariga elmonopolet
            gör att området fortfarande präglas av regleringstänkande och
            produktionsperspektiv och mindre av marknadsekonomi och konsumtionsperspektiv.
          </p>
          <p xml:id="i-CwuXM5q8V6F8EM6SfZ2EVc">
            När statsrådet Pagrotskys efterträdare i medierna givits tillfälle
            att klargöra regeringens åsikt i samband med de stora elavbrotten
            från den 8@9 januari 2005, ser vi en upprepning av regleringstänkandet.
            Det är producenterna som ska tvingas vidtaga åtgärder; konkurrensen
            om kunderna underordnas helt tankarna på vilka krav statsmakten
            kan tänkas ställa på det fåtal stora aktörer som finns på elmarknaden.
          </p>
          <p xml:id="i-YRku3SBkehejY2qJd82N6u">
            Det enda nya i regeringens kravkarta är ökade krav på nedgrävning
            av ledningar. Det är oklart vem som ska betala för denna ökade
            säkerhet och om denna är rationell i förhållande till andra tekniska
            lösningar. Jag är själv inte så kunnig att jag kan uttala mig
            om vilka framtida lösningar som är bäst tekniskt, ekonomiskt och
            leveranssäkerhetsmässigt, utan det måste enligt min mening avgöras
            av kundernas beredskap att betala för levererad vara, det vill
            säga elektriciteten.
          </p>
          <p xml:id="i-Ch5rLCgRjocREJ7tATzXF6">
            Det föreligger alltså en betydande ideologisk osäkerhet hos regeringen
            vad gäller elproduktion och eldistribution. Dessutom präglas uttalanden
            från regeringens samarbetspartier av total vilsenhet. Elproduktion
            och eldistribution lyder ingalunda andra marknadsekonomiska förutsättningar
            än efterfrågan på luncher, bensin eller värme. Ingendera är gratis
            och leveranssäkerhet kostar kunden mer än osäkerhet. Regeringen
            har emellertid ett särskilt ansvar eftersom den i egenskap av
            ägare och myndighetsansvarig är en av marknadens viktigaste aktörer.
          </p>
          <p xml:id="i-8FCfKUpA5H5HZaARfNSuUM">
            Inom Svenska Kraftnät och i Vattenfall utövar regeringen ägarmakten.
            Via regleringsbreven för Energimyndigheten, Konsumentverket och
            Elsäkerhetsverket styr regeringen hur konsumtions- och produktionsintresset
            ska utformas i praktisk politik. Regeringen har också möjligheten
            att påverka de enskilda elleverantörerna och elproducenterna att
            bygga bort elavbrotten via främst ekonomiska stimulanser eller
            påbud.
          </p>
          <p xml:id="i-JnJ2TVs93pHw47b3Z6i2Yc">
            Slutligen kan regeringen direkt påverka prisnivån på elektricitet
            genom sin beskattning av olika energislag. Stimulansen av miljövänlig
            och uthållig elproduktion i småskalig skala har inte fått det
            stöd en sådan utveckling förtjänar.
          </p>
          <p xml:id="i-Lj4xnpHd9YnuJHCiZB8Ag3">
            Slutligen ska sägas att frågan om reservkraft också är mycket
            viktig, inte bara för samhällsviktiga institutioner som kommunikationer,
            sjukhus, datanät och annan sårbar verksamhet, utan också så centrala
            funktioner som radio och TV samt telefoni.
          </p>
          <p xml:id="i-KLHmfhW3MUAHRpegCXGdDx">
            Vägar, järnvägar, vattenvägar, flyg, telefon och andra kommunikationer
            i all ära @ men ingen vara är så viktig av försörjnings- och trygghetsskäl
            som elektriciteten. Utan denna stannar nästan allt. Tillgång till
            elektricitet är i högsta grad en trygghetsfråga. Det är ingen
            större skillnad att bo på landsbygden eller i tätort om elektriciteten
            uteblir: Det blir tvärstopp i det mesta, från produktion till
            konsumtion. Hissen går inte. Larmsystem slås ut. Korna kan inte
            mjölkas. Många rörelsehindrade kan inte fungera alls. Tryggheten
            går förlorad.
          </p>
          <p xml:id="i-MX6R3Bw1UCxQsAgSzDn7rX">
            Det största bekymret med dåvarande departementschefen Pagrotskys
            och nuvarande departementschefen Sahlins hållning till problemen
            är att de inte nyttjar det enda riktigt verksamma medel som skulle
            kunna leda till att de aktuella företagen kan förmås att utveckla
            säkerhetstänkandet. Jag tänker på skadeståndsskyldigheten vid
            uteblivna leveranser.
          </p>
          <p xml:id="i-UERzC1Ea1B4wRnn7omgZRc">
            Här går det en skarp ideologisk skiljelinje mellan marknadsekonomiskt
            sinnade politiker och politiker som, med lojaliteter på såväl
            ägar- som konsumentsidan, förlitar sig till övertalning, nya lagkrav
            och andra administrativa åtgärder inklusive underliggande eller
            inbäddade hot.
          </p>
          <p xml:id="i-5Jz5Xdc7LmExiKGxGod8qH">
            Regeringspartiernas ideologiskt svåra ställning, som det alltid
            innebär att sitta på två stolar samtidigt, markeras av att höga
            krav på statliga Vattenfall skulle kunna resultera i ett, låt
            vara kortsiktigt, vinstfall och därmed problem för finansministern
            i dennes ambition att hålla balans i statens redan problemfyllda
            affärer.
          </p>
          <p xml:id="i-TirpaLNyXWeLkBk7fchGNi">
            Intrycket av de återkommande samtalen och dialogen med elproduktions-
            och eldistributionsföretagen @ som Börje Vestlund så väl uttryckte
            saken för ett år sedan @ "är att de inte har gett önskvärt resultat.
            @ @ @ De ständiga elavbrotten hotar både välfärden och tillväxten".
          </p>
          <p xml:id="i-CFUrnExPQWap8HVY3aFnoQ">
            När man hyser den insikten måste man fråga sig:
          </p>
          <p xml:id="i-NqnxzyaZPir1mdpmnaqLVF">
            Duger den förda politiken?
          </p>
          <p xml:id="i-M473wJroTJQxXAm48vVg4C">
            Varför fungerar den inte?
          </p>
          <p xml:id="i-G3Pb3WrRKDXSZVxgsesHV9">
            Vilket är alternativet?
          </p>
          <p xml:id="i-6kXYrLavQbgbmqF1MCrPQS">
            Jag tillät mig i debatten den 27 januari 2004 att ta upp en enda
            fråga: skadeståndsskyldigheten.
          </p>
          <p xml:id="i-kJkmHegmT4VhK7pAonyfX">
            "Det finns inget", hävdade jag, "som är så effektivt som ett
            skadeståndsansvar vid bristande leverans."
          </p>
          <p xml:id="i-Tmaazx5YGKE2hfzhDWCVVd">
            Statsrådet Pagrotsky talar, sade jag vidare, genomgående om leveranskvalitet.
            Jag skulle, genmälde jag, vilja vända på det och säga att det
            i första hand är fråga om leveranssäkerhet @ helt olika saker.
          </p>
          <p xml:id="i-MSi6gVNiSPPVyrqUUp4sXL">
            Kvalitet kan innebära många saker. Här är säkerhet den stora
            frågan. Vidare fortsatte jag:
          </p>
          <p xml:id="i-7y9SQUfbitFCJeurBSJEAW">
            "Statsrådet antydde att skadeståndsskyldigheten är utformad på
            det sättet att den är frivillig när han talar om den frivilliga
            avbrottsersättningen. Det finns också en tendens att bristande
            underhåll ses som lönsamt. Den bristande skadeståndsskyldigheten
            för elleverantörerna är det största problemet, menar jag. Jag
            är inte någon juridisk expert som kan säga hur den ska utformas."
          </p>
          <p xml:id="i-2QN4AT2sJbZRHZv5br39uV">
            "Men om skadeståndsskyldigheten hade varit annorlunda utformad
            tror jag att elleverantörerna skulle få mycket starkare incitament
            att se till att bristande leveranssäkerhet inte blir det problem
            som den är för mottagaren och betalaren."
          </p>
          <p xml:id="i-WAU2b9caG7fYr2SFuEyRgc">
            Vi är många i landet som får mycket häftiga elräkningar. Det
            drabbar säkert också den nya chefen för Samhällsbyggnadsdepartementet.
            Elräkningen känns ofta som en smärre chock och uppskattas ingalunda
            till sitt innehåll eller sin slutsumma av de flesta. Det uppfattas
            inte som häftigt att behöva betala elräkningen, allra minst om
            det inte kommer något ur de två hålen i väggen.
          </p>
          <p xml:id="i-4NRFiuTM8TjSpNUJDahz8k">
            Elektricitet i dag är en högt skattad vara. Det finns goda skäl
            för att beskatta just konsumtionen av energi i olika former. Samtidigt
            gör i dag många elproducenter och elleverantörer goda vinster,
            inte minst statliga Vattenfall. Det är glädjande. Vinstrika företag,
            också statliga, är företag på vilka man kan ställa höga krav,
            inte minst på miljösidan. Förlustverksamheter skapar alltid problem,
            särskilt ofta på miljöområdet.
          </p>
          <p xml:id="i-5SN58hbqjnfVARPzpcB1jo">
            Men den goda lönsamheten inom elbranschen, särskilt eldistributionssidan,
            måste därför, enligt mitt förmenande, föranleda att skadeståndsskyldigheten
            ses över. Skadeståndsskyldigheten inom eldistributionsområdet
            skiljer sig inte till arten från andra försäkringsområden; viktigt
            är därför att bedöma att skadeståndsskyldigheten förhåller sig
            proportionellt till skadan.
          </p>
          <p xml:id="i-Dmuebfta1QQpTjdD6cwYAS">
            Det finns skäl att misstänka att de låga skadestånden från elleverantörerna
            till enskilda och andra inte står i proportion till skadornas
            verkliga omfattning, vare sig för enskilda, företag eller myndigheter.
          </p>
          <p xml:id="i-8yfRupFp2ksgiPhuzEZj3a">
            Regeringen har, såvitt känt är, inte sett över skadeståndsskyldigheten
            gentemot köpare av elektricitet på flera år. Att så sker är själva
            nyckeln till mycket snabbare investeringar i driftsäkerheten.
          </p>
          <p xml:id="i-CbWE7bWxJxxJEct1qJRgqF">
            Strömavbrott får aldrig löna sig.
          </p>
          <p xml:id="i-D5z7WjPfqZoHzWjKqE2qTd">
            Jag hoppas att vi kommer att kunna se fram emot en ljus framtid
            också när vädrets makter är omilda. Då krävs att elproduktions-
            och eldistributionsbranschen förmår tillgodose kundernas krav
            och önskemål om tryggade elleveranser. Det krävs också att staten
            i sina krav på företagen är teknikneutral men tydlig vad gäller
            konsumenternas rätt att köpa elektricitet även när det blåser
            snålt eller rentav stormar i en omfattning som gränsar till det
            oförutsebara.
          </p>
        </div>
        <div type="ipQuestion">
          <p xml:id="i-L7eQpmSh9crFra6WU1nfgK">
            Mot ovanstående bakgrund anhåller jag om att till statsrådet
            och chefen för Samhällsbyggnadsdepartementet få framställa följande
            frågor:
            <list rend="unordered">
              <item>
                1. Vilka åtgärder har statsrådet vidtagit sedan den 27 januari
                2004 inom eldistributionsområdet?
              </item>
              <item>
                2. Vilka medel kommer statsrådet att nyttja för att säkerställa
                att elkonsumenternas krav på ökad leveranssäkerhet möts av kundrelaterade
                åtgärder från elproduktions- och eldistributionsföretagens sida?
              </item>
            </list>
          </p>
        </div>
      </div>
    </body>
  </text>
</TEI>
