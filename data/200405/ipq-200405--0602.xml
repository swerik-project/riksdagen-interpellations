<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0602">
  <teiHeader>
    <fileDesc>
      <titleStmt>
        <title>konfirmationsundervisning som elevens val</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konfirmationsundervisning som elevens val till statsrådet Ibrahim Baylan om konfirmationsundervisning som elevens val</title>
          <idno type="rdwebb">GS10602</idno>
          <ref type="dokument_url_text">http://data.riksdagen.se/dokument/GS10602/text</ref>
          <ref type="dokument_url_html">http://data.riksdagen.se/dokument/GS10602</ref>
          <ref type="dokumentstatus_url_xml">http://data.riksdagen.se/dokumentstatus/GS10602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-REFoo9UV5u7x3kEoHM5EMC" corresp="i-SKjAmNScZ7eZ3a8Xy1J8hs">
          <date when="2005-05-18"/>
        </correspAction>
        <correspAction type="received" xml:id="i-W3DAPNUk1xnbPXRyyMoq4g" corresp="i-A6T9WoUzRwW8LUK52znHwX">
          <date when="2005-05-18"/>
        </correspAction>
        <correspAction type="answered" xml:id="i-TYAW6m84QfUoN8m7bhynVc" corresp="i-A6T9WoUzRwW8LUK52znHwX">
          <date when="2005-06-07"/>
        </correspAction>
        <correspContext corresp="i-TYAW6m84QfUoN8m7bhynVc">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">4 § Svar på interpellation 2004/05:602 om konfirmationsundervisning som elevens val</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9yko5v7MhkDfQKoiCHPq4A">
            Interpellation 2004/05:602 av Maria Larsson (kd) till statsrådet
            Ibrahim Baylan om konfirmationsundervisning som elevens val
          </p>
        </div>
        <div type="ipqSubmissionInfo">
          <p xml:id="i-QbpZuRV9hVa9xS6kvhMqin">
            den 18 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TpqCi2sjbszY3F5AzdhgZA">
            Flera skolor erbjuder i dag eleverna konfirmationsundervisning
            i samarbete med Svenska kyrkan som elevens val. Skolverket har
            ett flertal gånger påpekat att de anser att konfirmationsundervisning
            som elevens val inte är förenligt med läroplanens krav på att
            undervisningen ska vara icke-konfessionell.
          </p>
          <p xml:id="i-MgNboo5fbwMGgSwR3MKysf">
            Enligt läroplanen för den svenska skolan ska all undervisning
            i den offentliga skolan vara icke-konfessionell. Detta har samtliga
            riksdagspartier varit eniga om. Frågan om vad som menas med icke-konfessionell
            undervisning är dock inte helt oproblematisk. Det råder delade
            meningar om var gränsen ska dras när det gäller vad som är tillåtet
            och vad som inte är det. Det råder också delade meningar om vad
            religionsfrihet innebär.
          </p>
          <p xml:id="i-fAq7zQ83g5WBsLbMBAmJj">
            Statsrådet sade i en interpellationsdebatt den 11 april i år:
            "Enligt läroplanerna ska undervisningen vara saklig och allsidig.
            Det betonas att alla föräldrar med samma förtroende ska kunna
            skicka sina barn till skolan, förvissade om att de inte blir ensidigt
            påverkade till förmån för den ena eller andra åskådningen. Det
            är just detta som är själva utgångspunkten för att bedöma innebörden
            i begreppet icke-konfessionell undervisning."
          </p>
          <p xml:id="i-8HEmd9uPheak1VbGLSdoZA">
            Vidare sade statsrådet att: "det i många fall kan vara mycket
            positivt när skolan samverkar med det närliggande samhället, och
            i detta ingår ofta också religiösa samfund. Det är viktigt att.
            framhålla att själva undervisningen ska vara objektiv och allsidig.
            Det får inte ske en otillbörlig påverkan, varken från religiösa
            samfund eller från någon annan utomstående part."
          </p>
          <p xml:id="i-5Pj78SKDCCLuBtjRmExiqa">
            Religionen spelar en stor roll i många människors liv. Även om
            vårt samhälle kanske är världens mest sekulariserade så har kyrkor,
            synagogor, moskéer och andra religiösa samlingsplatser fortfarande
            stor betydelse i människors liv. Det märks inte minst när man
            går igenom olika former av kriser eller drabbas av sorg. Efter
            Estonias förlisning och senast efter tsunamikatastrofen blev kyrkorna
            i många fall den naturliga mötesplatsen för människor.
          </p>
          <p xml:id="i-EaZcJ8Ghrn2CGm4R1taGqZ">
            Det borde vara naturligt att ta till vara de religiösa samfundens
            kunskaper i den offentliga skolan utan att skolan eller kommunen
            ska anses bedriva konfessionell undervisning. Det kan till exempel
            handla om att en präst eller imam fungerar som resursperson för
            lärare och elever. De kan också komplettera kuratorer och skolpsykologer
            och vara ett stöd i arbetet med att förebygga och hantera mobbning
            och andra svåra problem genom att ingå i skolans krisgrupp.
          </p>
          <p xml:id="i-MviiBCa9AzTg7q556mLpEi">
            Det borde också vara naturligt att skolan ska respektera föräldrarnas
            rätt att bestämma över sina barns fostran och utbildning.
          </p>
          <p xml:id="i-CYPaAjE37RD3ULKzkawQvX">
            Att låta skolorna samarbeta med Svenska kyrkan eller andra trossamfund
            för att ordna konfirmationsundervisning inom ramen för elevens
            val borde vara möjligt även utifrån de kriterier som statsrådet
            beskrev i debatten den 11 april. Nämligen att alla föräldrar med
            samma förtroende ska kunna skicka sina barn till skolan förvissade
            om att de inte blir ensidigt påverkade till förmån för den ena
            eller andra åskådningen, att undervisningen ska vara allsidig
            och att eleverna inte ska utsättas för otillbörlig påverkan.
          </p>
          <p xml:id="i-KHBRucPRzFGnrskKE8KABu">
            Så länge som konfirmationsundervisningen sker inom ramen för
            elevens val är det upp till föräldrar och elev att besluta om
            deltagande i sådan undervisning som till viss del kan uppfattas
            som konfessionell. Detta rubbar inte förtroendet för skolans opartiskhet.
            Det skapar inte heller någon anledning till oro för att elever
            skulle utsättas för otillbörlig påverkan.
          </p>
          <p xml:id="i-8B8jcvdJpGnDdD8pMzhsNA">
            Jag vill därför fråga statsrådet:
          </p>
          <p xml:id="i-FnYVzGjpiK4hhc8vFBeYpf">
            Vilka åtgärder avser statsrådet att vidta för att de skolor som
            vill det även i fortsättningen ska kunna erbjuda konfirmationsundervisning
            som elevens val?
          </p>
        </div>
      </div>
    </body>
  </text>
</TEI>
