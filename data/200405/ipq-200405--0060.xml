<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0060">
  <teiHeader>
    <fileDesc>
      <titleStmt>
        <title>skäl för att avskaffa reklamskatten</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skäl för att avskaffa reklamskatten till finansminister Bosse Ringholm om skäl för att avskaffa reklamskatten</title>
          <idno type="rdwebb">GS1060</idno>
          <ref type="dokument_url_text">http://data.riksdagen.se/dokument/GS1060/text</ref>
          <ref type="dokument_url_html">http://data.riksdagen.se/dokument/GS1060</ref>
          <ref type="dokumentstatus_url_xml">http://data.riksdagen.se/dokumentstatus/GS1060</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-62bDUAERMfLhV6kEKL4RUs" corresp="i-XcAqMe3ntVBboWUxqACfz">
          <date when="2004-10-18"/>
        </correspAction>
        <correspAction type="received" xml:id="i-Eom2wG5CCAtXWsyP9xkjRk" corresp="i-A5R84cTmpky3NHJ7nLKaEt">
          <date when="2004-10-19"/>
        </correspAction>
        <correspAction type="answered" xml:id="i-6Xq5QeTBXcLYBSg789qWsW" corresp="i-HNvivTxAPySuVXe8X3z3LJ">
          <date when="2004-11-08"/>
        </correspAction>
        <correspContext corresp="i-6Xq5QeTBXcLYBSg789qWsW">
          <ref type="record" target="prot-200405--024">Riksdagens protokoll 2004/05:24 Måndagen den 8 november</ref>
          <ref type="recordSection" target="unsetDivId">8 § Svar på interpellationerna 2004/05:60 om skäl för att avskaffa reklamskatten och 61 om reklamskatt från ideella organisationer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VkCPcHNvV3ESXtVSgW5i13">
            Interpellation 2004/05:60 av Gunnar Andrén (fp) till finansminister
            Bosse Ringholm om skäl för att avskaffa reklamskatten
          </p>
        </div>
        <div type="ipqSubmissionInfo">
          <p xml:id="i-53GMtRPthPmGNya2Y6NpBA">
            den 18 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7RhSSKYQPePL7dFwdfTWy4">
            I flera år har riksdagen efter det att frågan beretts av skatteutskottet
            uttalat att regeringen bör lägga fram förslag till reklamskattens
            avskaffande.
          </p>
          <p xml:id="i-QuBtuTiBHdmKqb7FoxLzHN">
            Också i budgetpropositionen för 2005 har regeringen behandlat
            frågan men kommit till den bedömningen att ekonomiskt utrymme
            saknas för att uppfylla @ man kallar det finansiera @ riksdagens
            begäran.
          </p>
          <p xml:id="i-CgrzZovHA5yEMDZTqtXkbd">
            Det finns enligt min mening flera goda, och samverkande skäl,
            till varför det är viktigt att riksdagens begäran tillmötesgås.
          </p>
          <p xml:id="i-4nE9oiwW7vsK4cHuehEacm">
            Men utöver dessa, som jag återkommer till, vill jag anföra att
            underlåtenheten från regeringen att efterkomma riksdagens beslut
            i själva verket innebär att regeringen @ säkert utan att själv
            vilja detta, möjligen utan att ens förstå vad som händer @ uppmuntrar
            medieföretag att syssla med en i grunden extremt sidoordnad verksamhet,
            nämligen skatteplanering.
          </p>
          <p xml:id="i-CLBEvahyPmRu3vAenyM2zb">
            Det tar sig i dessa dagar uttryck i att praktiskt taget alla
            dagspressföretag divisionaliseras, så att annonsförsäljning, uteslutande
            av skatteskäl, läggs i ett separat bolag.
          </p>
          <p xml:id="i-MYcobRHw2dWVidroCgvCZk">
            Genom att konkurrensneutralitet numera saknas mellan olika medier
            @ och i allt större utsträckning bara drabbar de nyhets- och opinionsmedier
            som förser alla delar av samhället med just nyheter och intressanta
            åsikter @ har många tidningsföretag känt sig tvingade att ägna
            sig åt en verksamhet som de minst av alla skulle vilja befatta
            sig med, fiskal planering av hur intäkter från annonsförsäljning
            bokförs.
          </p>
          <p xml:id="i-82j3AFG8aqjiU9u1j9UK3z">
            Framväxten av nya annonsbolag och andra reklamföretag @ i det
            minst av allt dolda syftet att undgå att betala reklamskatt och
            därmed tvinga sina egna kunder att välja av statsmakten gynnade
            reklamskattebefriade medier @ är resultatet av statsmaktens oförmåga
            att inse konsekvenserna av sin egen skattepolitik.
          </p>
          <p xml:id="i-Ef5ikvdE9VhHs2HdPgxWrN">
            Inget dagspressföretag som jag känner till, och det är många,
            önskar i grunden behöva ägna sig åt skatteplanering för sina kunders
            räkning @ men genom att juridiska dispositioner medför att skattebelastningen
            för deras kundföretag blir mindre, genomförs de av konkurrensskäl.
          </p>
          <p xml:id="i-Tns6pWjMAcoQfzs5SDMfwf">
            Dagpressföretagen vill självfallet inte att deras kunder, annonsörerna,
            ska drabbas av en sämre skattesituation än vad som är absolut
            nödvändigt.
          </p>
          <p xml:id="i-P9ZQT1R3ggsLe1XmHBsJiY">
            Den konkurrenssnedvridande reklamskatten driver i dag annonsörer
            att välja annonsforum varifrån staten får vare sig skatteintäkter
            eller kan tillgodogöra sig god journalistik. Det är bara en dålig
            skattepolitik, från början till slut.
          </p>
          <p xml:id="i-Dcqo7uopWKdCvqf1LcdxR2">
            Redan detta är enligt min mening skäl nog att avskaffa reklamskatten,
            särskilt i den del som den betalas av allmänna nyhetstidningar,
            omkring 300 miljoner kronor. Varför så inte sker är oförsvarligt,
            obegripligt och i grunden också orättvist mot de tidningsutgivare
            som via annonsörer och prenumeranter ser till att vi i alla delar
            av landet har ett väl fungerande offentligt samtal.
          </p>
          <p xml:id="i-7vToADtgrGJAmyRkMrxKKu">
            Regeringen säger sig inför både 2003, 2004 och 2005 ha prövat
            om inte ens de allmänna nyhetstidningarna skulle kunna befrias
            från reklamskatten men funnit att så ej är möjligt. Det är en
            klen motivering för underlåtenheten att inte vidta konkurrensneutrala
            åtgärder mellan olika medier.
          </p>
        </div>
        <div type="ipQuestion">
          <p xml:id="i-PyYuSoFrtRuhvgKPCNCJUS">
            De tre bärande argumenten mot reklamskatten kan utöver detta
            sammanfattas sålunda:
            <list rend="unordered">
              <item>
                1.En punktskatt på annonser i allmänna nyhetstidningar strider
                mot tryckfrihetslagstiftningens anda.
              </item>
              <item>
                2.Reklamskatten är inte konkurrensneutral då den belastar vissa
                medier såsom dagstidningar och tidskrifter men inte andra som
                reklamradio, TV, Internet och direktreklam.
              </item>
              <item>
                3.Reklamskatten är rättsosäker, svårtillämpad och svårförutsägbar.
              </item>
            </list>
          </p>
          <p xml:id="i-GEasN95E587jozMmYyqBqU">
            Till detta kommer så att det presspolitiska motiv som en gång
            motiverade skattens införande, kopplingen till det selektiva presstödet,
            sedan länge är borta.
          </p>
          <p xml:id="i-VMnPJPfyzpZSKY4hJ551et">
            Den kraftiga nedgången av annonser i dagspressen under nu en
            följd av år @ och som lett till personalminskningar och ofrånkomlig
            sänkning av dagstidningars journalistiska bevakningsambitioner
            och möjligheter att publicera insändare och debattartiklar i de
            allmänna nyhetstidningarna @ gör det utomordentligt angeläget
            att reducera, för att sedan helt ta bort, reklamskatten.
          </p>
          <p xml:id="i-6UnBbqSo7rEtPWkutFKGZE">
            Det är från allmänna informationsspridningssynpunkter särskilt
            viktigt att den konkurrenssnedvridande del av reklamskatten som
            drabbar allmänna nyhetstidningar, "dagspressen", och därmed direkt
            den arena för det offentliga samtalet som våra 1@7-dagars allmänna
            nyhetstidningar utgör för nyhetsförmedling och åsiktsjournalistik.
          </p>
          <p xml:id="i-de7umEPJfQ2S6BrsewJn3">
            Men också tidskrifter av skilda slag och intresseinriktning utgör
            en viktig del av det offentliga samtalet. Det gäller allt från
            medlems- och föreningstidningar till intresse-, fack- och fackförbundstidningar.
            Upplagorna må ofta vara små eller begränsade, men betydelsen för
            informationsspridningen och debatten kan inte bara mätas i sådana
            siffror.
          </p>
          <p xml:id="i-KtWs6M3ZHVrqb2T4Q53aep">
            Tidningarna är ofta i själva verket den enda kanalen mellan läsaren
            och utgivaren, den senare må vara ett parti, förening, förbund
            eller samfund.
          </p>
          <p xml:id="i-Etsh4DrjZHQVnhWsPgrU3Q">
            Riksdagen beslutade 1971 att skatt på annonser skulle införas
            för att finansiera ökat statligt stöd till dagspressen. Folkpartiet
            motsatte sig annonsskattens införande av flera skäl men på principiella
            grunder särskilt därför att en punktskatt @ i motsats till mervärdesskatt
            @ riktar sig direkt mot yttrandefriheten och, om ofärdstider skulle
            inträffa, skulle kunna användas för att kväsa obehagliga åsikter.
          </p>
          <p xml:id="i-9VRWvqrpJRwMzCFWQ7ppzC">
            Denna konstitutionella invändning kvarstår och är enligt min
            mening den allra tyngst vägande invändningen mot reklamskatten.
          </p>
          <p xml:id="i-MUgagjav1R1fBYmmusZhof">
            I en demokrati ska inte statsmakten på annat sätt än via brottslagstiftning
            kunna inskränka den meddelarfrihet och åsiktsfrihet som förutsätter
            tryckfrihet.
          </p>
          <p xml:id="i-Ep3GocZaMhcRHY1aHDREXa">
            År 1972 föreslog majoriteten i 1967 års reklamutredning (K 1967:43)
            att en allmän reklambeskattning skulle införas (SOU 1972:6 och
            7). Riksdagens beslut blev att en skatt på annonser och reklam
            skulle införas från den 1 november 1972.
          </p>
          <p xml:id="i-W7KdTKJjXUwXU4ZCyycsbV">
            Det ideologiska motiv som motiverade annonsskatten var att tillmötesgå
            den opinion som ansåg att reklam var fördummande och förledande
            @ men intet visste om förutsättningarna för det fria ordets fortbestånd
            och utveckling. Reklam kom i detta avseende att jämställas med
            information: att en vara finns tillgänglig, ett möte hålls, att
            något inträffat, utan sådan information skulle vår gemensamma
            kunskapsbas i samhället vara mycket mindre till allas förfång.
          </p>
          <p xml:id="i-GZzPz8nFWjR18A3x87FuSJ">
            Ekonomiskt starka och av statsmakterna fristående medieföretag
            som erbjuder arenor där medborgarna gemensamt kan ta del av både
            nyhets- och åsiktsjournalistik samt kommersiellt grundade meddelanden
            @ alltså annonser @ är enligt min mening den bästa garanten för
            en allsidig och demokratisk nyhetsförmedling och opinionsbildning.
          </p>
          <p xml:id="i-48LxdnVsjCCEkj3N3maVBy">
            Sedan införandet 1972 har reklamskatten förorsakat tillämpningsproblem
            för både skattskyldiga och skatteadministrationen. Lagstiftningen
            har varit föremål för ett antal ändringar. Problemen har dock
            kvarstått, inte minst sedan nya annonsfinansierade @ och ofta
            utlandsbaserade @ medier etablerat sig i Sverige.
          </p>
          <p xml:id="i-QHk4CVG2prmWcDrdn36HPW">
            Skattens konkurrensneutralitet har därmed inte kunnat upprätthållas
            genom att reklamen i nya medier inte träffas av någon skatt.
          </p>
          <p xml:id="i-CYPUAwASLhB8oBtuTctDYG">
            Orättvisan har under senare år ökat och snedvrider nu allvarligt
            konkurrensvillkoren, till nackdel för just den nyhets- och opinionsbildande
            dagspress som presstödet en gång syftade till att särskilt stödja.
            Den en gång så goda avsikten har förvandlats till ett hot mot
            just det goda syfte som fanns och därför måste reklamskatten avskaffas.
          </p>
          <p xml:id="i-E5U3HwG8MyWiwTc7yjC1FS">
            Dagstidningarnas och tidskrifternas läsare och annonsörer är
            i dag missgynnade gentemot både annonsfinansierade etermedier
            och Internetannonsering.
          </p>
          <p xml:id="i-LBy6jXZpK18qUFiqWViU4f">
            Detta missförhållande kräver omgående hantering eftersom denna
            punktskattediskriminering utgör ett hot mot hela den offentliga
            debattarena som dagstidningarna och tidskrifterna med sina nyheter
            och sitt åsiktsmaterial, inte minst från läsarnas sida, utgör.
          </p>
          <p xml:id="i-9EteZHtntzAume7vUSAuxN">
            År 1988 lade 1986 års reklamskatteutredning fram sina förslag
            (SOU 1988:17). Enligt direktiven skulle reklamskattelagen anpassas
            så att den inbegrep reklam i nya @ och kommande @ reklammedier
            samt reklammeddelanden som framställts genom ny teknik. 1986 års
            reklamskatteutredning, vars uppgift också var att förenkla beskattningen
            och skatteadministrationen, ledde inte till förslag från regeringen
            och därmed ej heller riksdagsbeslut.
          </p>
          <p xml:id="i-8cK6pFe3J2746DiFqzswWP">
            År 1996 tillsattes en ny reklamskatteutredning. Dess förslag
            blev att reklamskatten borde avskaffas i sin helhet (SOU 1997:53).
            Skatten framstod, enligt utredningen, "genom sin konstruktion
            och genom omvärldsutvecklingen som omodern och orättvis".
          </p>
          <p xml:id="i-8HjNN8FEWpGLxSBzo49yGT">
            Ett viktigt konstaterande från utredningen var att det saknas
            förutsättningar att uppnå konkurrensneutralitet genom utvidgad
            beskattning av TV- och radioannonsering. Som helt ogörligt ansågs
            vara att beskatta reklam i datakommunikationssystem.
          </p>
          <p xml:id="i-L6DXr5o4eGE7P86jwzjjiJ">
            Mot denna bakgrund beslutade 1997/98 års riksdag (prop. 1997/98:150,
            bet. 1997/98:FiU20) att från den 1 januari 1999 avskaffa reklamskatten
            på reklamtrycksaker. Motivet var att den var svår att tillämpa,
            likaså att kontrollera.
          </p>
          <p xml:id="i-JSDag8FncizmxzDpNJWTbk">
            I sitt yttrande till finansutskottet påminde skatteutskottet
            (1997/98:SkU4y) om att enighet föreligger om att reklamskatten
            bör avskaffas. Utskottet anförde vidare att det delade regeringens
            mening att det vid just denna tidpunkt saknades ekonomiskt utrymme
            att helt avskaffa reklamskatten. Orättvisorna fick därför kvarstå.
          </p>
          <p xml:id="i-XNwoUjj1cqFnerrSFJenaK">
            Skatteutskottet har därfter vid sex tillfällen i rad för regeringen
            klargjort en oförändrad åsikt @ reklamskatten bör avskaffas:
          </p>
          <p xml:id="i-3H6p2j5m33Z8q3BnibGMri">
            1998/1999:SkU13
          </p>
          <p xml:id="i-4BHAXPLmQMHRSGDG1tt7pR">
            1999/2000:SkU16
          </p>
          <p xml:id="i-5iMCz1ShGmJ5esPDieyH7c">
            2000/2001:SkU17
          </p>
          <p xml:id="i-892bZpeTTpyiu6nGZVngXe">
            2001/2002:SkU20
          </p>
          <p xml:id="i-Be98ud15aocsJWTZJrzE7E">
            2002/2003:SkU11
          </p>
          <p xml:id="i-7UhfKS3wWCBdsCbgqrfCeD">
            2003/2004:SkU1y
          </p>
          <p xml:id="i-7SVGxA4kdEiDGbD5XGD3ks">
            Skatteutskottets uttalanden om reklamskatten börjar alltmer likna
            en följetong, men även följetonger mår bäst av att få ett slut.
          </p>
          <p xml:id="i-L64RkVrtMhoFH5LzL8r536">
            Det för skatteutskottet uttalade målet, reklamskattens avskaffande,
            kombineras dock alltid av utskottsmajoriteten med den förstående
            inställningen att statsfinansiella skäl talar för att reklamskatten
            bör vara kvar i avbidan på bättre statsfinansiellt utrymme.
          </p>
          <p xml:id="i-QHkbEpwVxmBweP1uSRf2QX">
            Det ligger enligt min mening i farans riktning att också för
            2005 kommer regeringens prioritering, att inte tillmötesgå riksdagens
            beslut, bli såväl majoritetens i skatteutskottet som majoritetens
            i riksdagen beslut.
          </p>
          <p xml:id="i-LNv4n6cPqHKRXxWtmfCDgd">
            Detta bör enligt min mening oroa chefen för Finansdepartementet,
            kanske inte främst av statsfinansiella skäl utan därför att skatteutskottets
            motivering siktar in sig främst på den konkurrenssnedvridning
            reklamskatten medför. Det förtjänar noteras att från Europeiska
            kommissionens generaldirektorat för konkurrens har den 28 april
            ställts frågor @ via Sveriges ständiga representation i Bryssel
            vid Europeiska unionen (ärende nr H2/BF [2003], A34330 [2004],
            D 164) @ om regeringens syn på reklamskatten.
          </p>
          <p xml:id="i-D5Efwg7X8RCG37fow6TUZW">
            Med den inställning som regeringen och dess stödpartier @ Vänsterpartiet
            och Miljöpartiet @ har till reklamskatten, kommer denna förmodligen
            aldrig att tas bort så länge dessa partier har majoritet i riksdagen.
          </p>
          <p xml:id="i-HX7jagPVUcPA9RqzB24Lj7">
            Att reklamskatten inte är en stor intäktskälla i statsbudgeten
            jämfört med andra intäkter framgår av regeringens egna beräkningar,
            som de redovisats för riksdagen, för varje kalenderår:
          </p>
          <p xml:id="i-89ELX4xVCKchejYjUqKnGr">
            År Beräknad intäkt
          </p>
          <p xml:id="i-QeL8AtMRdqFe4GJ8r2Yd3U">
            2002 1 173 miljoner kr
          </p>
          <p xml:id="i-S4bi5ThRmAKDVNBiaoobhh">
            2003 827 miljoner kr
          </p>
          <p xml:id="i-BZmiiqiy4isyiYJ2aVTvy4">
            2004 886 miljoner kr
          </p>
          <p xml:id="i-Ux6rxeVjxPYB9AesLxLHrw">
            2005 951 miljoner kr.
          </p>
          <p xml:id="i-G25CUH2W1FfAkh1DTzhXvv">
            Allt detta bör vara skäl nog att redan till den 1 januari 2005
            vidta lättnader i reklambeskattningen för allmänna nyhetstidningar.
            Att denna skattereduktion måste sättas i relation till andra viktiga
            skattesänkningar och statsutgifter är jag fullt medveten om.
          </p>
        </div>
        <div type="ipQuestion">
          <p xml:id="i-SNDjjpjyRYFfBp6UEuUMpi">
            Mot denna bakgrund vill jag fråga finansministern:
            <list rend="unordered">
              <item>
                1.När avser finansministern att ta första steget mot att tillgodose
                riksdagens begäran att avskaffa reklamskatten?
              </item>
              <item>
                2.Hur ser finansministern på att Europeiska kommissionens generaldirektorat
                för konkurrens börjat intressera sig för den bristande rättvisan
                i den svenska reklamskatten?
              </item>
            </list>
          </p>
        </div>
      </div>
    </body>
  </text>
</TEI>
