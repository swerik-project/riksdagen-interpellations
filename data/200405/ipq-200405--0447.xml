<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0447">
  <teiHeader>
    <fileDesc>
      <titleStmt>
        <title>etik och moral i Sveriges agerande på lantbruksområdet</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>etik och moral i Sveriges agerande på lantbruksområdet till statsrådet Lena Sommestad om etik och moral i Sveriges agerande på lantbruksområdet</title>
          <idno type="rdwebb">GS10447</idno>
          <ref type="dokument_url_text">http://data.riksdagen.se/dokument/GS10447/text</ref>
          <ref type="dokument_url_html">http://data.riksdagen.se/dokument/GS10447</ref>
          <ref type="dokumentstatus_url_xml">http://data.riksdagen.se/dokumentstatus/GS10447</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LXUEH5A9C8yzrD9i2HZcg8" corresp="i-N9Pi9YpD4nvtCEsVp2CGcX">
          <date when="2005-03-08"/>
        </correspAction>
        <correspAction type="received" xml:id="i-PebN5kFuVDFoMbCMQuo7C3" corresp="i-4f2bAEUboRxqAf7W8Ybmzm">
          <date when="2005-03-08"/>
        </correspAction>
        <correspAction type="answered" xml:id="i-UA8Nh1dHrmTwXCK2koJbcC" corresp="i-HhkgRHGRURfXTuftg1jHSf">
          <date when="2005-04-12"/>
        </correspAction>
        <correspContext corresp="i-UA8Nh1dHrmTwXCK2koJbcC">
          <ref type="record" target="prot-200405--103">Riksdagens protokoll 2004/05:103 Tisdagen den 12 april</ref>
          <ref type="recordSection" target="unsetDivId">13 § Svar på interpellation 2004/05:447 om etik och moral i Sveriges agerande på lantbruksområdet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4E5CiBPXzZVnUunddcGWWu">
            Interpellation 2004/05:447 av Staffan Danielsson (c) till statsrådet
            Lena Sommestad om etik och moral i Sveriges agerande på lantbruksområdet
          </p>
        </div>
        <div type="ipqSubmissionInfo">
          <p xml:id="i-6nSbfDkmrdaZmsWmFPrccW">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5d4eLinakbh9NTHUMvzd23">
            Människan har i alla tider varit allätare. Människan jagar, och
            människan håller djur för att erhålla föda eller för andra ändamål,
            till exempel ull eller skinn.
          </p>
          <p xml:id="i-D8LxxPb1ne5ne8SRKVZrR3">
            Så är fallet i Sverige, inom EU, i Europa och i världen.
          </p>
          <p xml:id="i-NaaqGYzZtN4i9aCCT8dRK6">
            Självfallet ska allt hållande av djur och uppfödning av djur
            ske med så goda förhållanden för djuren som möjligt. Sverige ligger
            här i den internationella täten, djuren har det bättre i Sverige
            än på de allra flesta andra håll. Detta gäller till exempel för
            kor och grisar, för kycklingar och höns, samt även för pälsdjur.
          </p>
          <p xml:id="i-UAZYeA2yxU6Mo8FqEyKv3g">
            Djurens villkor utanför Sveriges gränser är sannolikt på väg
            att förbättras, men det går långsamt och på många håll är avståndet
            till den svenska verkligheten långt.
          </p>
          <p xml:id="i-E7UCu8HWNXrsd5m7oGm8SP">
            Sverige är med i EU, och där sker ett arbete för att lyfta minimikraven
            för djurhållning från till exempel djurskyddssynpunkt. Detta är
            mycket bra, och här är och ska Sverige vara mycket starkt pådrivande.
          </p>
          <p xml:id="i-7F3myWZsxwBJ22gPN1kUdb">
            Samtidigt har vi en alarmerande utveckling där den svenska livsmedels-
            och lantbruksproduktionen är oerhört pressad av den hårda konkurrensen,
            och där produktionen har minskat och riskerar att minska ytterligare
            kraftigt. EU:s jordbruksreform frikopplar ersättningarna från
            kravet på produktion. Samtidigt ger de svenska regelverken en
            dyrare produktion och tillsammans med det svenska allmänna kostnadsläget
            leder detta till att lönsamheten pressas och till att alltfler
            lägger ned sin produktion.
          </p>
          <p xml:id="i-Fq3vTGtLVW765M4jruy1FD">
            I Sverige är vi överens om att den svenska djurhållningen ska
            ligga i den internationella täten. Om våra producenter lyckas
            öka sin produktion och sina andelar på marknaderna ökar djurens
            välfärd i världen. Och tvärtom, om den svenska djurhållningen
            minskar och tappar marknadsandelar så minskar djurens välfärd.
            Därtill ökar i så fall också det internationella jordbrukets miljöpåverkan,
            eftersom det svenska jordbruket ligger långt framme även på det
            området. Självklart innebär också en minskning av det svenska
            lantbruket att det öppna landskapet hotas, liksom att sysselsättning
            och skatteintäkter minskar i Sverige.
          </p>
          <p xml:id="i-HwpjDHJ8MUupPpRaBLyVa2">
            Regeringen arbetar nu tillsammans med sina stödpartier för att
            förbjuda den svenska pälsdjursuppfödningen. Detta kan ske genom
            förbud, eller genom att sätta upp så höga djurskyddskrav att uppfödarna
            drivs i konkurs eller till att upphöra med sin produktion. Även
            den svenska produktionen av ägg och kycklingar har högre krav
            på sig än i vår omvärld, och även här riskerar nu den minskande
            produktionen och ökande importen att totalt sett försämra hönsfåglarnas
            situation i världen.
          </p>
          <p xml:id="i-7yJU1Paw5qUsJiYs6aCbUE">
            Om Sverige skulle välja att förbjuda pälsdjursuppfödning eller
            att på annat sätt driva den ur landet, eller om vi sätter upp
            så ambitiösa regler för hönsen att uppfödningen kraftigt minskar,
            vad blir då resultatet?
          </p>
          <p xml:id="i-QcdvjCvDcLtUt7pmHgXUap">
            Kommer svenskarna att förbjudas att inhandla pälsar, eller förbjudas
            att köpa finska ägg eller thailändska kycklingar?
          </p>
          <p xml:id="i-Rz2gwzJB82UYCW8TET9GWf">
            Nej, sannolikt är detta varken möjligt eller kanske önskvärt.
          </p>
          <p xml:id="i-HwVbsQwUJKaEAB1M4fuQho">
            I stället kommer importen att öka, i stället för svenska pälsar
            kommer importerade pälsar att ta över marknaden, och i stället
            för svenska höns och kycklingar riskerar importen att ta över
            alltmer av marknaden.
          </p>
          <p xml:id="i-U5RCzEx8nZtZ9EsNmFvVho">
            Samma utveckling riskerar också framöver att ske vad gäller andra
            djurslag.
          </p>
          <p xml:id="i-SgPWBXfqxvKYGt9Cf8WuR2">
            Självfallet skulle Sverige förlora mycket produktion och sysselsättning
            på landsbygden och i förädlingsindustrin om vi själva driver fram
            en förbjuden eller minskad lantbruksproduktion i olika avseenden.
          </p>
          <p xml:id="i-D7SrHrWaP9QkHUF6jFXFmV">
            Jag lämnar detta nu därhän och vill i stället diskutera etiken
            i en sådan här utveckling.
          </p>
          <p xml:id="i-BcFV1DbQymsFW8J7ihkErP">
            Vad är själva poängen med att förbjuda eller minska en djurhållning
            i Sverige som ligger främst i världen, samtidigt som konsumtionen
            i Sverige fortsätter som tidigare, fast nu importerad från uppfödningar
            i Europa, Sydamerika eller Asien där djuren lever under avsevärt
            sämre villkor?
          </p>
          <p xml:id="i-2TDsy8kEPXU1wkdm3LADJb">
            Uppenbarligen kommer det man vill förändra i Sverige att leda
            till att en uppfödning med stränga djurskyddsregler slås ut eller
            minskar, samtidigt som marknaden ökar för en uppfödning på andra
            håll i världen där djuren hålls under sämre villkor. Ett svenskt
            agerande som ger dessa effekter försämrar således den totala situationen
            för de djur vars förhållanden man säger sig vilja förbättra.
          </p>
          <p xml:id="i-Y3vwd6by7aU4wiJpMZ7Qtu">
            Kan det vara en god etik att vilja förbättra något om resultatet
            blir det helt motsatta?
          </p>
          <p xml:id="i-EbQokdHNS1ekgHWH9VqzwA">
            Borde inte i stället ansträngningarna inriktas på att med all
            kraft inom EU och internationellt driva fram bättre regelverk
            för djurskyddet, eller ett eventuellt totalförbud för viss uppfödning
            om den bedömningen görs?
          </p>
        </div>
        <div type="ipQuestion">
          <p xml:id="i-CUDoRkyVZqYH8CbEBpiuzj">
            Jag vill fråga statsrådet:
            <list rend="unordered">
              <item>
                1.Avser statsrådet att vidta åtgärder för att med förbud eller
                skärpta regelverk driva pälsdjursuppfödningen ur Sverige?
              </item>
              <item>
                2.Avser statsrådet i så fall att vidta åtgärder för att förbjuda
                användningen eller importen av berörda pälsar i och till Sverige?
              </item>
              <item>
                3.Om statsrådet delar bedömningen att pälsdjur och hönsfåglar
                får det totalt sett sämre när importen ersätter eller tränger
                tillbaka den svenska produktionen, vilka åtgärder avser i så fall
                statsrådet att vidta inom EU och globalt för att förhindra detta?
              </item>
            </list>
          </p>
        </div>
      </div>
    </body>
  </text>
</TEI>
