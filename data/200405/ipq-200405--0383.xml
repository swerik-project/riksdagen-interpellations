<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0383">
  <teiHeader>
    <fileDesc>
      <titleStmt>
        <title>USA:s terrorbekämpning</title>
        <author>Özurkut, Sermin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>USA:s terrorbekämpning till utrikesminister Laila Freivalds om USA:s terrorbekämpning</title>
          <idno type="rdwebb">GS10383</idno>
          <ref type="dokument_url_text">http://data.riksdagen.se/dokument/GS10383/text</ref>
          <ref type="dokument_url_html">http://data.riksdagen.se/dokument/GS10383</ref>
          <ref type="dokumentstatus_url_xml">http://data.riksdagen.se/dokumentstatus/GS10383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BcpdUKhPbeES19rexxtwyD</idno>
            <persName>Sermin Özürküt</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JhkCx7wuaX9UwykpSGdkmb" corresp="i-BcpdUKhPbeES19rexxtwyD">
          <date when="2005-02-15"/>
        </correspAction>
        <correspAction type="received" xml:id="i-9PfrD6NSYX9CtrkbjV6nYs">
          <date when="2005-02-15"/>
        </correspAction>
        <correspAction type="answered" xml:id="i-KMPMuznM7dsmo5Q5vekBXh">
          <date when="2005-03-22"/>
        </correspAction>
        <correspAction type="received" xml:id="i-FwQptitve96us7YRRneDD2" corresp="i-4CwyNH4xXJhZj5wdBAzmSY">
          <date when="2005-02-15"/>
        </correspAction>
        <correspAction type="answered" xml:id="i-719aDdrMZB8SnJnecqRaDU" corresp="i-4CwyNH4xXJhZj5wdBAzmSY">
          <date when="2005-03-22"/>
        </correspAction>
        <correspContext corresp="i-719aDdrMZB8SnJnecqRaDU">
          <ref type="record" target="prot-200405--094">Riksdagens protokoll 2004/05:94 Tisdagen den 22 mars</ref>
          <ref type="recordSection" target="unsetDivId">6 § Svar på interpellation 2004/05:383 om USA:s terroristbekämpning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CemXKTRXeWJ5EJQT6yE5Jj">
            Interpellation 2004/05:383 av Sermin Özürküt (v) till utrikesminister
            Laila Freivalds om USA:s terrorbekämpning
          </p>
        </div>
        <div type="ipqSubmissionInfo">
          <p xml:id="i-KL9v1cSXeGrXZGk9n3PRny">
            den 15 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KBMW8Ngu4FzzvCrzTwvdhd">
            Över hela världen har fängslandet av Gerardo Hernández Nordelo,
            Ramón Labañino Salazar, Antonio Guerrero Rodríguez, Fernando González
            Llort och René González Sehwerert, i USA för deras avslöjande
            av terrorism riktad mot Kuba väckt internationell uppmärksamhet
            och bestörtning.
          </p>
          <p xml:id="i-Fq7792robZCDTSGD2yf3iQ">
            De arresterades av FBI i Miami den 12 september 1998. 17 månader
            i sträck hölls de i total isolering. Efter att de nordamerikanska
            advokaterna misslyckats med att få rättegången flyttad till en
            plats där högerextremistiska och terroristiska exilkubanska organisationer
            och medier inte på samma sätt som i Miami skulle kunna skrämma
            och påverka jurymedlemmarna, dömdes de fem i december 2001 till
            långa straff. Hernandéz till två gånger livstid plus 15 år, Labañino
            till livstid plus 18 år, Guerrero till livstid plus 10 år, Fernando
            Gonález dömdes till fängelse i 19 år och René González till 15.
          </p>
          <p xml:id="i-R4KjGKU5aV1UAwcbTUmEB8">
            De som följt detta fall vet att de fem genom infiltration avslöjade
            högerextremistiska terrororganisationer i Miami och skaffade information
            om terrorverksamhet riktad mot Kuba. De har gjort på samma sätt
            som USA när det gällt att skydda sitt hemland mot terrorism. Olika
            US-administrationer har haft stort överseende med extremistiska
            organisationer som bedrivit terrorverksamhet riktad mot Kuba,
            ibland till och med understött sådana.
          </p>
          <p xml:id="i-B22dcV9wpWP1kWQrFaJHmX">
            När Kuba i juni 1998 försåg det nordamerikanska FBI med omfattande
            information om terrororganisationernas aktivitet svarade FBI med
            att i stället för att arrestera terroristerna arrestera de som
            avslöjade dem.
          </p>
          <p xml:id="i-AW6BNRP9GHT5cnhGNfzHpD">
            De nordamerikanska försvarsadvokaterna, bland vilka den framträdande
            och sedan rättegången kring Pentagonpapperen välkände Leonard
            Weinglass ingår, har unisont och entydigt deklarerat att det inte
            bara är så att de utdömda straffen är absurda i förhållande till
            anklagelserna, utan de fem är oskyldiga till det de anklagats
            för. De anklagade har dessutom fått utstå en så brutal behandling
            att den rimligen bör betraktas som tortyr. I dag pågår en överklagandeprocess,
            med sikte på att få till stånd en ny rättegång på annan ort än
            Miami.
          </p>
          <p xml:id="i-Byh68izvsx28iAH6MGFodm">
            Kravet att de fem ska ges en ny rättegång har rönt stöd på många
            håll i världen. Så har till exempel en grupp på 112 ledamöter
            i det brittiska parlamentet, inklusive förre utrikesministern
            Robin Cook, rest kravet att de fem ska få en ny rättegång på annan
            plats än Miami. Flera brittiska parlamentsledamöter riktar också
            kritik mot straffen och anklagelserna.
          </p>
          <p xml:id="i-AXGfpRrdmhYB7mkvQRK68c">
            De fem kunde inte beslås med en enda handling som kunde klassificeras
            som spioneri. Tre av dem anklagades och dömdes därför för "konspiration
            syftande till spioneri", och fick sina livstidsstraff på denna
            grund. Gerardo Hernández, dömdes till livstid för "konspiration
            till mord av första graden", därför att det kubanska försvaret
            skjutit ned två flygplan, tillhörande en högerextrem organisation
            under ledning av José Basulto, en exilkuban med terrorism på sin
            meritlista. Flygplanen var på väg mot Havanna, och vägrade ändra
            kurs trots det kubanska försvarets uppmaningar. Nedskjutningen
            var för det första inte något mord. För det andra hade Hernandéz
            på intet sätt något med denna nedskjutning att göra. För det tredje
            klistrade man på denna mordanklagelse först efter det de fem suttit
            häktade i åtta månader.
          </p>
          <p xml:id="i-BZ35pTCz8U3jSPbjkagdAP">
            Det torde vara uppenbart att president Bushs "krig mot terrorismen"
            inte handlar om att bekämpa någon konsekvent utan om en selektiv
            kamp mot terrorism. Viss terrorism ska bekämpas med en annan anses
            godtagbar.
          </p>
          <p xml:id="i-YZxwvoDkzL36BZoSnsp2QN">
            Jag har tidigare ställt frågan (2003/04:934) vilka initiativ
            utrikesministern avsett att ta för att förmå USA:s regering att
            upphöra med sitt stöd till terrorverksamhet riktad mot Kuba, samt
            om utrikesministern avsett att försöka förmå USA att, i enlighet
            med vad de mänskliga rättigheterna föreskriver, ge de fem kubanerna
            en anständig behandling.
          </p>
          <p xml:id="i-R4AvJcuzhFnCyz1qcq2RYM">
            Sedan utrikesministern avgav sitt svar (den 24 mars 2004), och
            i detta inte deklarerat några avsikter, utan endast påpekade att
            en överklagandeprocess pågår, har inget hänt. Något beslut om
            att en ny rättegång ska hållas har inte heller meddelats. Levererar
            Sverige ingen kritik mot USA kan detta tolkas som att Sverige
            godtar president Bushs selektiva tolkning av terrorbekämpning.
          </p>
        </div>
        <div type="ipQuestion">
          <p xml:id="i-LGezSXWHcxeB8w3Vjkr7qH">
            Jag vill följaktligen fråga utrikesministern:
            <list rend="unordered">
              <item>
                1. Avser utrikesministern att uttala någon kritik mot det politiskt
                grundade justitiemordet mot de fem kubaner som avslöjat terrororganisationer
                verksamma i USA?
              </item>
              <item>
                2. Avser utrikesministern i sina kontakter med USA-administrationen
                att klargöra hur Sverige ser på förhållandet mellan terrorbekämpning
                och folkrätt?
              </item>
              <item>
                3. Avser utrikesministern att på något sätt agera mot USA-administrationen
                för dess stöd till terrorverksamhet mot grannlandet Kuba?
              </item>
            </list>
          </p>
        </div>
      </div>
    </body>
  </text>
</TEI>
