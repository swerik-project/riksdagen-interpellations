<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0243">
  <teiHeader>
    <fileDesc>
      <titleStmt>
        <title>rättslig reglering av de politiska partiernas valfinansiering</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättslig reglering av de politiska partiernas valfinansiering till finansminister Bosse Ringholm om rättslig reglering av de politiska partiernas valfinansiering</title>
          <idno type="rdwebb">GS10243</idno>
          <ref type="dokument_url_text">http://data.riksdagen.se/dokument/GS10243/text</ref>
          <ref type="dokument_url_html">http://data.riksdagen.se/dokument/GS10243</ref>
          <ref type="dokumentstatus_url_xml">http://data.riksdagen.se/dokumentstatus/GS10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QMKT6Bkn8M3acRnVDd5S9g" corresp="i-Ry3pP9VZKrW87Vcxq73jQG">
          <date when="2004-12-07"/>
        </correspAction>
        <correspAction type="received" xml:id="i-SjNxdGG64xk7Wo18aiwD7W">
          <date when="2004-12-07"/>
        </correspAction>
        <correspAction type="answered" xml:id="i-5Ve3SYr3ErykktRnYgZuAh">
          <date when="2005-01-20"/>
        </correspAction>
        <correspAction type="received" xml:id="i-VcS2eq13LVHei7PZaey2Dj" corresp="i-A5R84cTmpky3NHJ7nLKaEt">
          <date when="2004-12-07"/>
        </correspAction>
        <correspAction type="answered" xml:id="i-LjmusbiXN2HKPazJxtjFz1" corresp="i-A5R84cTmpky3NHJ7nLKaEt">
          <date when="2005-01-20"/>
        </correspAction>
        <correspContext corresp="i-LjmusbiXN2HKPazJxtjFz1">
          <ref type="record" target="prot-200405--061">Riksdagens protokoll 2004/05:61 Torsdagen den 20 januari</ref>
          <ref type="recordSection" target="unsetDivId">6 § Svar på interpellation 2004/05:243 om rättslig reglering av de politiska partiernas valfinansiering</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XsrNwZwSGSsYzG85emmLRh">
            Interpellation 2004/05:243 av Carl B Hamilton (fp) till vice
            statsminister Bosse Ringholm om rättslig reglering av de politiska
            partiernas valfinansiering
          </p>
        </div>
        <div type="ipqSubmissionInfo">
          <p xml:id="i-LrY3yNb3a7XCkaptBmCPSJ">
            den 7 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BgBFrxLuEj5jELXhZKuUdx">
            Det räcker inte med bra idéer för att vinna val. Dessutom krävs
            resurser i form av pengar och folk som kan göra en insats i valarbetet.
            En valseger underlättas om partiet har stora ekonomiska resurser
            till sitt förfogande. Det öppnar för missbruk och korruption.
          </p>
          <p xml:id="i-UpaZ3S9y4Jkxekzf2xKWo6">
            I Danmark ska varje politiskt partis ledning underteckna en försäkran
            om att inga intäkter undanhålls i partiets räkenskaper. Alla som
            ger bidrag över 20 000 kr under räkenskapsåret ska uppges med
            namn och adress, liksom varje anonymt bidrag över 20 000 kr, och
            summan av alla anonyma bidrag. Brott straffas med fängelse för
            partiledningen eller böter för partiorganisationen. Den norska
            lagstiftningen är snarlik den danska. I Finland ska alla partier
            som får offentligt partistöd anmäla samtliga kostnader och hur
            dessa finansierats när det gäller kommunal- och riksdagsvalen.
            Donationer behöver dock inte namnges (se SOU 2004:22, kap. 9,
            särskilt avsnitt 9.5).
          </p>
          <p xml:id="i-KT8FurVuXj7VhjZn7Tqxxp">
            Europarådet beslöt 2003 om en rekommendation om nationella regler
            för att stävja korruption vid finansiering av partier och valrörelser.
            Den gäller bland annat extern finansiering av partier, kandidater,
            kostnadsredovisning av kampanjer, öppenhet, tillsyn och kontroll.
            Sveriges riksdag bör sålunda, enligt Europarådsrekommendationen,
            säkerställa att regler finns här hemma som motverkar intressekonflikter,
            skapar öppenhet beträffande bidrag, förhindrar hemliga bidrag
            och undviker att skapa partiskhet i de politiska partiernas agerande.
            Enligt konventionen bör bidrag till politiska partier offentliggöras,
            och det bör finnas regler som begränsar bidragens storlek. Bidrag
            från juridiska personer, till exempel fackliga organisationer,
            bör bokföras i räkenskaperna hos den juridiska personen. När det
            gäller företag bör aktieägare och "bolagsmän" ha laglig rätt att
            informeras om bidrag till politiska partier.
          </p>
          <p xml:id="i-U2tzabYQPEp3pot4Xhz9iL">
            Men inget sådant finns i Sverige. Det har till nyligen inte ens
            funnits någon rimligt tillförlitlig information om det icke-offentliga
            partistödets storlek. Nu har bilden i någon mån klarnat, främst
            genom Utredningen om offentlighet för partiers och valkandidaters
            intäkter (SOU 2004:22). Även mina egna undersökningar, med hjälp
            av riksdagens utredningstjänst, RUT, av LO och dess förbund, centralt
            och lokalt, LO-sfären, om stöd till Socialdemokraterna kan nämnas
            (se interpellation 2002/03:23 av Carl B Hamilton, fp, till statsminister
            Göran Persson, http://www.riksdagen.se/debatt/fragor/ip.asp?rm=0203&amp;nr=23).
          </p>
          <p xml:id="i-k966cbv7furUF7yQaUNHG">
            I sin brist på rättslig reglering är Sverige sålunda ett undantagsland.
          </p>
          <p xml:id="i-AxGaHQwv7JwR9yoyGPSy3n">
            Remissvaren på SOU 2004:22 har inkommit för cirka två månader
            sedan. Det har blivit dags för regeringen att visa om den har
            viljestyrka i denna fråga och ange sin position i frågan om det
            forsatta arbetet med rättslig reglering av allmänhetens insyn
            i partiers och valkandidaters valfinansiering i form av pengar,
            arbetskraft med mera.
          </p>
          <p xml:id="i-y8NY8CWPQpGnPuHhAxkgC">
            Bristen på rättslig reglering av detta område i Sverige hänger
            enligt min mening samman med de jämförelsevis mycket stora, och
            sedan många decennier delvis hemliga, resursöverföringarna från
            LO till det socialdemokratiska partiet. Arbetarrörelsen, som suttit
            vid makten mesta tiden, har haft föga intresse av öppenhet eller
            minoritetsskydd, det vill säga att personer inte via medlemsavgiften
            ska behöva betala till ett visst politiskt parti bara för att
            de är fackligt anslutna. Även det andra större partiet, Moderaterna,
            får betydande stöd utifrån, och har inte heller visat något stort
            intresse av ökad insyn i partifinansieringen. Partisekreteraren
            (m) har sålunda förespråkat att ovannämnda utredning förpassas
            till papperskorgen.
          </p>
          <p xml:id="i-BnMrVLzK9mAhpENXSqXbRY">
            Nu föreslås äntligen en rättslig reglering av partifinansieringen
            i Sverige, dock med det för vårt land typiska undantaget att inga
            sanktioner skulle finnas mot dem som bryter mot reglerna. Låt
            oss först se närmare på LO:s stöd till regeringspartiet.
          </p>
          <p xml:id="i-3XV6yRzUNSz3sTGGkM3p9q">
            Penningbidragen från LO till Socialdemokraterna
          </p>
          <p xml:id="i-912zMyHpTnK8UUmXE8BSKU">
            Uppgifter om LO:s stöd finns i tre olika källor.
          </p>
          <p xml:id="i-2MfDuvD5nTrrZk3ALeVyPi">
            1. RUT. Mina egna undersökningar av penningbidragen från LO är
            baserade på uppgifter från LO-sfären och det socialdemokratiska
            partiet till riksdagens utredningstjänst (RUT). Enligt dessa uppgifter
            låg det sammanlagda, under mandatperioden 2000@2004, stödet från
            LO (inklusive förbunden) till Socialdemokraterna någonstans mellan
            75 och 85 miljoner kronor, för användning i valrörelsen 2002 (Dnr
            2002:144).
          </p>
          <p xml:id="i-FR6inzN2cdHRQasXiqNVvC">
            2. SOU 2004:22. Utredningen innehåller intressant och viktig
            ny information om alla riksdagspartiers totala intäkter åren 2001
            och 2002. Räknat på samma sätt som ovan skulle de fackliga bidragen
            till Socialdemokraternas valkampanj 2002 uppgå till 67 miljoner
            kronor. Till detta kommer fackliga bidrag till socialdemokratiska
            fonder (bland annat Kampfonden) som för 2001 förefaller ha varit
            5,5 miljoner kronor, och 0,6 miljoner kronor 2002. Utslaget över
            mandatperioden och räknat på i princip samma sätt som ovan blir
            detta approximativt 17 miljoner kronor ytterligare i penningbidrag
            till valkampanjen. Sammanlagt betyder detta att den fackliga rörelsen
            bidrog med ungefär 84 miljoner kronor till Socialdemokraternas
            valkampanj.
          </p>
          <p xml:id="i-PDxuaW64NHFru51f79cbQb">
            3. Tidningarnas Telegrambyrå. TT uppskattade LO:s penningstöd
            till Socialdemokraterna i 2002 års valrörelse till ca 98 miljoner
            kronor (TT-telegram den 29 mars 2002). LO uppgav själva till TT
            ett lägre tal, ca 70 miljoner kronor ("Utöver de tio miljoner
            kr som [vår]kampanjen kostar satsar LO 60 milj. kr i stöd till
            socialdemokraterna i valet", TT-telegram den 6 april, 2002).
          </p>
          <p xml:id="i-TMUm2zpYu9He5oCFwWEpzk">
            Stöd i form av personella resurser
          </p>
          <p xml:id="i-4hgSUXnKcFxDQyiqJJecYn">
            Till LO-sfärens penningbidrag bör läggas andra former av resursstöd,
            framför allt värdet av personella resurser att användas kostnadsfritt
            för Socialdemokraterna i valrörelsen. Under nedan redovisade mycket
            försiktiga antaganden uppskattar jag värdet av arbetsinsatserna
            under valåret 2002 av dels LO-anställda, dels av socialdemokrater
            som samtidigt var fackliga förtroendevalda, till totalt 436 miljoner
            kronor.
          </p>
          <p xml:id="i-YUW5KyfDGtDswUVG7ayxQQ">
            Anställda
          </p>
          <p xml:id="i-3kfCrt5RJdPCqbiFR6HnuA">
            LO och dess förbund har totalt nära 4 000 anställda (1999). Dessa
            måste vara troende socialdemokrater och arbeta för Socialdemokraterna
            i valrörelser, enligt en på sin tid av LO-ordföranden Stig Malm
            införd regel.
          </p>
          <p xml:id="i-rVtuRo9Ha4wAJsTGs8xXA">
            Vad är värdet av de personella resurser som LO ställer till Socialdemokraternas
            förfogande ett valår som 2002? Vi använder här en gängse värderingsmetod,
            som också förespråkas i SOU 2004:22, nämligen det belopp som det
            skulle kostat att på marknaden köpa motsvarande tjänster.
          </p>
          <p xml:id="i-M5pknuad6CY3QMgykoKBRs">
            För att uppskatta den genomsnittliga månadslönekostnaden för
            dessa personer tog jag uppgifter ur större förbunds och LO:s verksamhetsberättelser.
            Med hjälp av dessa uppgifter har jag räknat fram ett vägt genomsnitt
            av lönekostnaden för fackligt anställda i LO, Kommunal, Grafiska,
            Transport, Elektrikerförbundet, Livs och SEKO. Det var 40 500
            kr per månad år 2002, vilket med sociala avgifter med mera om
            40 % motsvarar en månadslön på 28 900 kr.
          </p>
          <p xml:id="i-V22ydCcK49fzfdwdEUHDXv">
            Arbetsgivaren LO indelar sina anställda i fyra kategorier: funktionärer,
            lokalfunktionärer, tjänstemän och övriga. Låt oss försiktigtvis
            anta att funktionärer, lokalfunktionärer och tjänstemän under
            hela 2002 arbetat i genomsnitt bara 2,5 månader heltid för en
            s-seger i valet. Kategorin övriga antas arbeta hälften så mycket
            för en valseger. Det blir 1 845 + 1 010 = 2 855 arbetsmånader
            på heltid. De fackligt anställdas arbetstid innebär ett resurstillskott
            till Socialdemokraternas valrörelse som är värt minst 2,5 x 2
            855 x 40 500 = 289 miljoner kronor.
          </p>
          <p xml:id="i-T7DRGsPkwtPs139YX9nQbv">
            Fackligt förtroendevalda
          </p>
          <p xml:id="i-FC2uTb2hP4DXi2tcHYgeqt">
            Till ovan ska läggas värdet av den arbetsinsats för en s-seger
            som utförs av "fackliga förtroendemän". Dessa har rätt till ledighet
            utan löneavdrag för uppgifter som "fordras för det fackliga uppdraget".
            Det betyder att de utför arbetet på arbetsgivarens bekostnad.
            Låt oss göra det försiktiga antagandet att endast den minoritet
            av fackliga förtroendepersoner @ ca 35 000 personer @ som också
            är s-partimedlemmar arbetar för en s-seger medan övriga ca 185
            000 LO-funktionärer inte gör ett handtag för en socialdemokratisk
            valseger, vilket naturligtvis är en underskattning. Antag vidare
            att dessa 35 000 fackliga förtroendevalda som också är s-medlemmar,
            avsätter en tiondel av heltid för en s-seger, och att de gör detta
            enbart under perioden efter sommarsemestrarna valåret, det vill
            säga under den sista intensiva fasen i valrörelsen 1,5 månader
            före valet. Dessa personers lönekostnad kan uppskattas till i
            genomsnitt 28 000 kr per månad (år 2002). Med 40 % sociala avgifter
            med mera motsvarar det en månadslön på 20 000 kr.
          </p>
          <p xml:id="i-PQaS5bAPjgujr8okWcNb4K">
            Under denna räcka av försiktiga förutsättningar blir värdet av
            den arbetsinsats för socialdemokratins valseger, som LO-facket
            ställer till partiets förfogande och som arbetsgivarna tvingas
            betala, värd ca 147 miljoner kronor (35 000 personer x 28 000
            kr i månadslönekostnad x 0,1 arbetstid x 1,5 månad).
          </p>
          <p xml:id="i-CDVc5Lk7ntwMtEBKS5Y9s3">
            En allvarlig brist i den för övrigt informativa och välskrivna
            Utredningen om offentlighet för partiers och valkandidaters intäkter
            (SOU 2004:22), är att facket inte velat hjälpa utredningen med
            en realistisk uppskattning av de personella resurser LO-sfären
            hjälper Socialdemokraterna med. Därför finns i utredningen bara
            den löjeväckande låga uppgiften att LO-sfären skulle ha ställt
            4,2 årsarbeten till Socialdemokraternas förfogande 2002 (SOU 2004:22,
            s.53).
          </p>
          <p xml:id="i-6TmnTHiAbTsLX5EqQSiiL4">
            Totalkalkyl för LO-stödet som avser 2002 års valrörelse
          </p>
          <p xml:id="i-95pRAbqnmdZMYgSCNvKYfB">
            Låt oss enligt försiktighetsprincipen utgå från att penningbidragen
            inte understeg 75@85 miljoner kronor. När man till detta lägger
            värdet av fackligt anställdas insatser (289 miljoner kronor) och
            värdet av den arbetstid som lagts ned av fackliga förtroendevalda
            som samtidigt är organiserade socialdemokrater (147 miljoner kronor)
            blir summan 516 miljoner kronor, det vill säga en halv miljard
            kronor efter avrundning nedåt.
          </p>
          <p xml:id="i-HES7Dij7u86JSEuJUCgXjt">
            LO stöder men andra betalar
          </p>
          <p xml:id="i-UsTmN3Mu6fk2nkbT13QPJA">
            Men vem är det som i sista hand betalar LO-sfärens bidrag till
            Socialdemokraternas valkampanjer? Jo, det är LO:s medlemmar @
            men bara med drygt hälften. Resten står skattebetalarna och privata
            arbetsgivare för.
          </p>
          <p xml:id="i-LmB3oNb1JhHtsDbvayUKrV">
            Vi kan börja med de 147 miljoner kronor som betalas av de fackligt
            förtroendevaldas arbetsgivare. Antag att dessa personer i stället
            för att verka för en socialdemokratisk valseger hade ägnat sig
            åt reguljärt arbete hos arbetsgivaren (privata företag, stat,
            kommun, etcetera). När det gäller privat sektor hade dessa fackligt
            aktiva personer dragit in pengar till företaget minst så mycket
            att det räckt till deras lön. Offentliga arbetsgivare hade behövt
            färre anställda, och hade därmed kunnat minska sina utgifter.
            Låt oss anta att de sparade offentliga utgifterna motsvarar lönen.
            Med dessa antaganden hade högre privata vinster än eljest plus
            sparade offentliga utgifter uppgått till minst 147 miljoner kronor.
            Vi vet från LO-statistik att proportionen är att 68 % av LO:s
            medlemmar arbetar i privat sektor. Av de 147 miljoner kronorna
            hänför sig alltså ca 68 % till utebliven vinst, det vill säga
            ca 100 miljoner kronor. Av denna vinst hade ungefär 28 miljoner
            kronor gått i bolagsskatt. Skattebetalarna stod alltså för stöd
            till Scialdemokraterna med 28 miljoner kronor i utebliven skatt
            och privata arbetsgivare för 72 miljoner kronor i utebliven vinst
            (efter skatt). Den offentliga sektorns arbetsgivare, det vill
            säga skattebetalarna, bidrog med resten, det vill säga 47 miljoner
            kronor. Totalt: alla skattebetalare: 75 miljoner 28+47), och privata
            arbetsgivare 72 miljoner kronor.
          </p>
          <p xml:id="i-NFi6ykAqv7hSS5KqHj8gA2">
            För det andra, fackliga avgifter är avdragsgilla hos den enskilde
            medlemmen. Precis som vilken annan skattelättnad som helst innebär
            det att skatterabatten på avgiften i slutändan delvis belastar
            offentliga sektorn, skattebetalarna, som kollektiv. Det rimliga
            hade varit att enskildas bidrag till politiska partier, liksom
            bidrag till andra föreningar, hade betalats med beskattade inkomster.
            Men eftersom LO-bidragen till Socialdemokraterna går via facket
            är bidragen avdragsgilla hos medlemmarna, och betalas därför inte
            bara av givaren, utan också av staten, skattebetalarna. Rätten
            till skattebefrielsen för fackavgift innebär, under antagande
            om 25 % avdrag hos LO-medlemmar, att fackavgifter belastar LO-medlemmar
            bara med 75 % av den avgift som står på medlemmens inbetalningskort
            (uppgift från RUT, Dnr 2004:822).
          </p>
          <p xml:id="i-EKDMgMFBQipRnhe5iG1kFa">
            Sammantaget betyder detta att den resursöverföring om drygt en
            halv miljard kronor som LO beviljar det socialdemokratiska partiet
            står LO:s medlemmar för bara strax över hälften, ca 54 %. Nära
            hälften betalas av alla skattebetalare @ företag och privatpersoner,
            etcetera @ (32 %), och privata arbetsgivarna (14 %); se tabell.
          </p>
          <p xml:id="i-TNQPFmfJjKqV9p2nwN7oo5">
            Det statsbärande partiet har fixat det för sig att skattebetalarna
            och privata företag finansierar knappt hälften av Socialdemokraternas
            valrörelse. I Socialdemokraternas Sverige finansierar företagen
            det rep i vilket man själv ska hängas.
          </p>
          <p xml:id="i-R82po3DEguGH5bzrCsDPCP">
            LO söker maximal utomparlamentarisk makt
          </p>
          <p xml:id="i-7iGzMwrPofe9M7sgJf5U2T">
            "Socialdemokratin behöver LO", konstateras det nog så riktigt
            på LO:s hemsida. LO är väl medveten om sin oerhörda makt över
            riksdagen så länge som Socialdemokraterna sitter ensamma i regeringen.
            "Vi vet att det är LO:s medlemmar som bestämmer vilka som får
            bilda regering i det här landet." (LO:s valhandbok 2002). I varje
            skarpt politiskt läge kan LO trovärdigt hota med att undandra
            socialdemokratiska partiet sitt finansiella stöd. Av detta skäl
            måste varje s-regering anpassa sin politik till LO:s önskemål.
            Här är några exempel:
          </p>
          <p xml:id="i-79e41EZLeovqfBxZ1TGrrs">
            Nej till arbetskraftsinvandring. "Att prata om arbetskraftsinvandring
            för att möta rekryteringsbehoven i ett läge då tusentals människor
            fortfarande går arbetslösa är djupt osolidariskt" (Wanja Lundby-Wedin,
            pressmeddelande med anledning av hennes förstamajtal i Karlstad
            2002). "Arbetskraftsinvandring måste vara hårt reglerad och bygga
            på lika rättigheter för alla som arbetar i Sverige, om den inte
            ska fungera som högerns murbräcka mot välfärden" (Thord Pettersson,
            integrationsansvarig på LO). Den här kallas också med en förskönande
            omskrivning för "ordning och reda på arbetsmarknaden". I samband
            med debatten om övergångsregler för nya EU-medborgare våren 2004
            fick sålunda LO acceptans för flera nygamla krav på mera makt
            åt facket. Med statsrådet Hans Karlsson, som agerar som LO-ombud
            i regeringen, ser vi hur LO:s synpunkter upphöjs till svensk lag
            och framförs som svensk position när det gäller förhandlingar
            om EU-direktiv.
          </p>
          <p xml:id="i-7Cff49W12Xu7xTRnAsbJDK">
            Avdragsrätt för fackföreningsavgiften. LO-förbundens intäkter
            från medlemmarna år 2002 var ca 4,46 miljarder kronor. Skattebetalarna
            avstående genom avdragsrätten är för LO värd ca 1,65 miljarder
            kronor.
          </p>
          <p xml:id="i-DQoQRizqA4sPK88tDRnYwu">
            Höjning av taket i a-kassan med mera enligt LO:s modell.
          </p>
          <p xml:id="i-PQz68bEKCFRPjNz4mH9QxW">
            Kompetenskonton.
          </p>
          <p xml:id="i-pKNQtVSjcbg5GxEbERRXg">
            LO:s linje beträffande kompetenskonton blev bestämmande för regeringen.
            "Näringsminister Mona Sahlin böjer sig för LO och satsar på en
            försäkring som ska hjälpa arbetslösa LO-medlemmar att få nya jobb.
            Detta istället för att använda de avsatta miljarderna till kompetensutveckling
            för alla svenskar" (DN-artikel den 20 februari, 2002).
          </p>
          <p xml:id="i-Kq5idpihqGSF8ceHDz7Yn9">
            I praktiken veto mot alla förändringar i arbetsrätten. "Med tanke
            på s-regeringens ideologiska bindning till LO har jag mycket svårt
            att se att vi skulle göra några nya förändringar i arbetsrätten"
            (dåvarande statsrådet Margareta Winberg i Dagens Industri den
            1 april 1998). LO:s agerande under 2004 bekräftar bilden.
          </p>
          <p xml:id="i-XJt26VSyVnwaUYZcBkdAah">
            Vetorätt i regeringsfrågan
          </p>
          <p xml:id="i-KykSm8mCP729JKKLdEvRWV">
            LO:s inflytande har i decennier varit ett strukturellt hinder
            för samarbete över den politiska blockgränsen. Från tid till annan
            kommer förslag om sådant samarbete, men lika regelmässigt ignorerar
            naiva statsvetare, debattörer, och ledarskribenter den vetoroll
            som LO alltid har så länge som det sitter en s-regering vid makten.
          </p>
          <p xml:id="i-VuvCxViKyettK1MqCeyQNU">
            Reflexioner och slutsatser
          </p>
          <p xml:id="i-PF8HvjFYxKgjzZ3kfJUoD7">
            Bland de demokratiska problemen i Sverige är kanske det mest
            olustiga och ouppmärksammade regeringspartiets ekonomiska sammanflätning
            med ett specifikt starkt särintresse, LO. Svenska Socialdemokraterna
            bör aldrig ses som ett självständigt politiskt parti eftersom
            det alltid i sista hand tvingas underordna sig sin finansiär,
            LO, i alla för LO viktiga frågor. Money talks, och både socialdemokraterna
            och LO är väl medvetna om förhållandet.
          </p>
          <p xml:id="i-Qakt29g4sfQtw2hq1FTmKh">
            Det olustiga i situationen fördjupas av det faktum att, som vi
            sett, en stor del av finansieringen faktiskt sker med andras pengar.
            Trots att dessa alls inte alla är socialdemokrater används deras
            resurser för att finansiera Socialdemokraterna. Som Sverige fungerar
            innebär detta de facto en tvångsuttaxering till Socialdemokraternas
            partikassor via skatteavdrag och privata företags avtal med LO.
            Många skattebetalare tvingas alltså finansiera valrörelser och
            politik vars udd är riktad mot dem själva, deras värderingar och
            deras egenintressen.
          </p>
          <p xml:id="i-12MjssCYecGn4QHAWAUqS6">
            Djup olustigt är också decenniers hemlighetsmakeri beträffande
            partifinansieringen. Särskilt anmärkningsvärt och kränkande är
            att inte ens LO-fackets egna medlemmar själva vet, eller får veta,
            hur mycket resurser som deras organisation slussar till det socialdemokratiska
            partiet, eller hur mycket arbetstid som facket gratis ställer
            till socialdemokraternas förfogande för en s-seger.
          </p>
          <p xml:id="i-NreLdeR6wDrFqL1YRgUGxt">
            De förslag till regler för Sverige som presenteras i Utredningen
            om offentlighet för partiers och valkandidaters intäkter (SOU
            2004:22) påminner om de regler som gäller i Danmark och Norge.
            De bör genomföras som ett första steg. Ökad insyn, offentlighet
            och legitimitet måste säkerställas beträffande svenska partiers
            och kandidaters finansiering och utgifter. Den öppenhet i offentligt
            beslutsfattande och förvaltning som Sverige i andra sammanhang
            berömmer sig av, och söker exportera till andra länder, borde
            Sverige redan ha genomfört hemma. Då skulle Sverige dessutom upphöra
            att bryta mot Europarådets konvention, och regler mot korruption.
          </p>
          <p xml:id="i-BhjLhYbjge6L2ujXenHNv3">
            Dessutom bör det i svensk lag, som i Danmark och Norge, finnas
            angivet stränga sanktioner mot personer och partier som bryter
            mot reglerna. Det ska finnas möjlighet att döma till fängelse
            (personer) och böter (partier). På denna punkt finns en oacceptabel
            svaghet i ovannämnda utrednings förslag.
          </p>
          <p xml:id="i-RhvGcNCTxLJDK9c673pbHQ">
            Det finns, till sist, en jättestor blind fläck hos svenska medier
            när det gäller partifinansiering. Redaktioner ägnade stora resursinsatser
            åt kampanjfinansieringen vid euroomröstningen hösten 2003. När
            får vi se samma engagemang och kunniga grävande i partifinansieringsfrågan
            i riksdagsvalsrörelser? Utredningen (SOU 2004:22) ger ambitiösa
            journalister mycket stoff och en hygglig start till att fördjupa
            sig i frågan. Inspiration kan dessutom hämtas från kolleger i
            andra länder som från tid till annan gör grava avslöjanden som
            leder till politikers fall, och valrörelser som ändrar kurs på
            grund av avslöjanden om otillåtna eller olämpliga kampanjbidrag
            med tillhörande bindningar. Antagligen har valkampanjen i till
            exempel USA 2004 givit upphov till fler svenska inslag och artiklar
            om partifinansiering i USA än samma medier och tidningar gjort
            om samma sak i Sverige. Här finns en risk för att vi silar mygg
            och sväljer kameler: regelvidrigt avdragna taxikvitton, krognotor
            och andra oacceptabla beteenden nagelfars med stora redaktionella
            resursinsatser medan de pengamässigt långt större partibidragen
            slinker igenom, mutrisker uppmärksammas inte eller ignoreras.
            "Sådant händer inte här ."? förefaller vara en något naiv frånstötningsmekanism
            i medierna inför frågan om bidrag till politiska partier.
          </p>
          <p xml:id="i-AKHLqq9d7LiudEhVxdXvjz">
            Dock, det är oacceptabelt i ett samhälle som vill berömma sig
            av att ha samhällskritiska medier att medierna som luft behandlar
            resursöverföringar som i andra länder skulle betecknas som muldoftande
            kampanjbidrag till regeringspartiet. Detta är dock inget för ministern
            att hantera.
          </p>
          <p xml:id="i-76JBuh3EvZxZ5ktBWKodiL">
            Frågor:
          </p>
          <p xml:id="i-KkvEQcrEQs9TCAL9coqBrP">
            Hur kommer ministern att agera för att Sverige snarast ska upphöra
            att bryta mot Europarådets rekommendation beträffande partifinansiering,
            beskrivet i SOU 2004:22?
          </p>
          <p xml:id="i-RcXmNFscNNyEtjWmz1fEyj">
            Vad är ministerns position i frågan om det fortsatta arbetet
            med rättslig reglering av allmänhetens insyn i partiers och valkandidaters
            valfinansiering i form av pengar, arbetskraft med mera?
          </p>
          <p xml:id="i-EiJLtiDHvHbUYynGHSX7H3">
            Kommer ministern att verka för förslag om lagstiftning i linje
            med det som föreslås i SOU 2004:22, och när kommer ett sådant
            förslag?
          </p>
          <p xml:id="i-ARDP2LYKPEchiZHwnVgxc7">
            Kommer ministern att verka för förslag om lagstiftning utöver
            det som föreslås i SOU 2004:22?
          </p>
          <p xml:id="i-MSa7vZjwMJhKGA8oJ8oTHn">
            Avser ministern att följa Danmarks och Norges goda exempel och
            föreslå skarpa sanktioner (böter och fängelse) mot de personer
            och partier som bryter mot en ny lag om partifinansiering i enlighet
            med Europarådets rekommendation?
          </p>
        </div>
      </div>
    </body>
  </text>
</TEI>
