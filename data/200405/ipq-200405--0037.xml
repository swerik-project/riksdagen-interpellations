<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0037">
  <teiHeader>
    <fileDesc>
      <titleStmt>
        <title>DHB:s verksamhet</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>DHB:s verksamhet till socialminister Berit Andnor om DHB:s verksamhet</title>
          <idno type="rdwebb">GS1037</idno>
          <ref type="dokument_url_text">http://data.riksdagen.se/dokument/GS1037/text</ref>
          <ref type="dokument_url_html">http://data.riksdagen.se/dokument/GS1037</ref>
          <ref type="dokumentstatus_url_xml">http://data.riksdagen.se/dokumentstatus/GS1037</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Inger Lundberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6F9Kx2Nu2EDaWiNX5ZZNPc" corresp="i-NzHKC9iUGaf1xUAcp3VKCA">
          <date when="2004-09-28"/>
        </correspAction>
        <correspAction type="received" xml:id="i-AXvWTYLVmVVZYjHeEiLHzn" corresp="i-LdbVtbdPx3MQxR6GEgCqax">
          <date when="2004-09-28"/>
        </correspAction>
        <correspAction type="answered" xml:id="i-N6zVBWZ8zwdrMF4hM7b7Xv" corresp="i-LdbVtbdPx3MQxR6GEgCqax">
          <date when="2004-10-12"/>
        </correspAction>
        <correspContext corresp="i-N6zVBWZ8zwdrMF4hM7b7Xv">
          <ref type="record" target="prot-200405--012">Riksdagens protokoll 2004/05:12 Tisdagen den 12 oktober</ref>
          <ref type="recordSection" target="unsetDivId">13 § Svar på interpellation 2004/05:37 om DHB:s verksamhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E4jR1dRJFTSVm44MhsLF21">
            Interpellation 2004/05:37 av Inger Lundberg (s) till socialminister
            Berit Andnor om DHB:s verksamhet
          </p>
        </div>
        <div type="ipqSubmissionInfo">
          <p xml:id="i-57HcaxWhmQYhSRmqcZghnc">
            den 28 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QukDqJYaW61npFYfhcgep6">
            Förändrade statsbidrag till handikapporganisationer ställer Riksförbundet
            för Döva, Hörselskadade och Språkstörda barn (DHB) inför stora
            svårigheter. Från att förbundet 2004 har ett statsbidrag om 1
            948 000 kr bedöms statsbidraget för år 2005 begränsas till ca
            900 000.
          </p>
          <p xml:id="i-Wi3jM6BvZuudhvgeGrVG9M">
            De förändrade statsbidragen betyder att ledningen för riksförbundet
            står inför att avveckla en redan liten personalstyrka och att
            förbundet får mycket stora svårigheter att klara sin verksamhet.
            Bakgrunden till att statsbidraget för DHB mer än halveras är att
            riksdagen för några år sedan fattade beslut om omläggning av statsbidragen.
            Omläggningen innebar bland annat att grundbidraget till respektive
            förbund skulle minska markant.
          </p>
          <p xml:id="i-EeuF7GgCyieW5RyAcvhK13">
            För DHB:s del bedöms grundbidraget minska från 1 000 000 kr om
            året till 550 000 kr. En omläggning av statsbidragen så att antalet
            medlemmar får mycket stor tyngd skapar svårigheter för den typ
            av föräldraförening som DHB är. Här har man i begränsad utsträckning
            livslånga medlemskap och är i stället väldigt starkt beroende
            av föreningen under den tid man har barn med olika former av hörselhandikapp
            och barnen befinner sig i barna- och tonåren. Medlemmarna är alltså
            färre än i flera andra förbund, men väldigt starkt beroende av
            verksamheten.
          </p>
          <p xml:id="i-3X4bU6H2qpxYRFAbNi88na">
            Samtidigt med förändringen av grundbidraget utformas merkostnadsbidraget
            så att föreningar som DHB i väldigt begränsad utsträckning får
            del av detta. Små förbund som DHB har i princip inte heller några
            andra inkomstkällor än statsbidragen och medlemsavgifter.
          </p>
          <p xml:id="i-CwZsuMfoNKZYHymXvGiAPS">
            För att överbrygga förändringarna av statsbidragen har DHB och
            ytterligare ett antal förbund fått överbryggande anslag under
            senare år. 2005 upphör dessa och då blir effekterna av ett sannolikt
            något förhastat riksdagsbeslut praktisk verklighet. Ett förbund,
            som i likhet med DHB drabbas hårt av omläggningen av statsbidragen
            är Föreningen Sveriges Dövblinda (FSDB), som arbetar för en mycket
            hårt utsatt, men också liten handikappgrupp.
          </p>
          <p xml:id="i-8nxoXH538baCFkZjA2xXmX">
            Jag har följt DHB:s verksamhet och vet vilken stor betydelse
            nära samarbete mellan föräldrar med barn med hörsel- och språkhandikapp
            har. Genom DHB får många föräldrar stimulans att själva stödja
            sitt barns språkutveckling samtidigt som organisationen spelar
            en viktig roll för utvecklingsarbetet inom bland annat de statliga
            specialskolorna.
          </p>
          <p xml:id="i-2jf7mo2bviSxWF29jHAHjh">
            Gemensamt för alla döva, hörselskadade och språkstörda barn är
            att handikappet kräver stort engagemang från barnets familj. Det
            finns ett nära samband mellan föräldrarnas kunskap om hur de utifrån
            barnets förusättningar ska stimulera barnens språkutveckling och
            det enskilda barnets språkliga förmåga.
          </p>
          <p xml:id="i-5pHLcdjoVYxiCLjYb9Su8h">
            Jag vill fråga socialministern om hon är beredd att vidta åtgärder,
            som förhindrar att en föräldraorganisation som DHB tvingas till
            drastiska förändringar av sin verksamhet.
          </p>
        </div>
      </div>
    </body>
  </text>
</TEI>
