<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0539">
  <teiHeader>
    <fileDesc>
      <titleStmt>
        <title>jämställdheten och sexuella trakasserier inom försvaret</title>
        <author>Berg, Heli (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdheten och sexuella trakasserier inom försvaret till försvarsminister Leni Björklund om jämställdheten och sexuella trakasserier inom försvaret</title>
          <idno type="rdwebb">GS10539</idno>
          <ref type="dokument_url_text">http://data.riksdagen.se/dokument/GS10539/text</ref>
          <ref type="dokument_url_html">http://data.riksdagen.se/dokument/GS10539</ref>
          <ref type="dokumentstatus_url_xml">http://data.riksdagen.se/dokumentstatus/GS10539</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9LE4uwYS8LySpZjtTwxjti</idno>
            <persName>Heli Berg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TKqkF2QFF6wuZD8ALTy2uC" corresp="i-9LE4uwYS8LySpZjtTwxjti">
          <date when="2005-04-20"/>
        </correspAction>
        <correspAction type="received" xml:id="i-Y54KcxSjcYkH5Qmnkfvzdv" corresp="i-CcdZckB2ErC625pmVtogZg">
          <date when="2005-04-20"/>
        </correspAction>
        <correspAction type="answered" xml:id="i-4Bc8DhNQUQgKaVvixFhL9W" corresp="i-CcdZckB2ErC625pmVtogZg">
          <date when="2005-05-09"/>
        </correspAction>
        <correspContext corresp="i-4Bc8DhNQUQgKaVvixFhL9W">
          <ref type="record" target="prot-200405--116">Riksdagens protokoll 2004/05:116 Måndagen den 9 maj</ref>
          <ref type="recordSection" target="unsetDivId">12 § Svar på interpellation 2004/05:539 om jämställdheten och sexuella trakasserier inom försvaret</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JGmDuw6XE59WSnRmr9ji2i">
            Interpellation 2004/05:539 av Heli Berg (fp) till försvarsminister
            Leni Björklund om jämställdheten och sexuella trakasserier inom
            försvaret
          </p>
        </div>
        <div type="ipqSubmissionInfo">
          <p xml:id="i-MZjLAasJeq1e7tZa2xk8hr">
            den 20 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EP9JyT6iFxjzSx7qn85UFW">
            Sverige kan skryta med att ha uppnått jämställdhet på många områden,
            men inte inom försvaret. Försvaret är fortfarande i stor utsträckning
            en extremt manlig miljö. Fortfarande lever attityder och traditioner
            kvar som grundlades när försvaret uteslutande inbegrep män. I
            försvaret vidmakthålls gamla värderingar som är strukturellt grundade.
            Dessa tar sig inte sällan uttryck i trakasserier och diskriminerande
            behandling.
          </p>
          <p xml:id="i-EdRy754q5ZZvQvs2gQXNX6">
            Jämställdhetsarbetet inom försvaret går trögt. Ambitionen finns,
            men det räcker inte. Allvarliga problem som diskriminering, till
            exempel genom löneskillnader, illustrerar det akuta behovet av
            att omsätta regeringens och Försvarsmaktens vackra ord om jämställdhet
            till konkret handling. Bland annat har Försvarsmakten fått i uppdrag
            av regeringen att upprätta strategier för att främja jämställdhet,
            öka mångfalden och för att skapa en miljö där alla individer,
            oavsett kön, ges samma möjligheter och goda bemötande. Trots goda
            föresatser ser verkligheten annorlunda ut.
          </p>
          <p xml:id="i-L7mx3qwt7DazxbsGrkLYue">
            Som en följd av försvarsbeslutet 2004 minskar också antalet kvinnor
            inom försvaret. Dessutom leder besparingarna till att resurserna
            för jämställdhetsarbetet inom Försvarsmakten blir betydligt mindre.
            Sammantaget betyder detta naturligtvis att arbetet för jämställdhet
            inom försvaret försvåras betydligt. Färre kvinnor inom försvaret
            betyder också att den gamla strukturen vidmakthålls.
          </p>
          <p xml:id="i-2rTCKk7rYYPyCT24rPMYny">
            Försvaret hotas dessutom av vite på 750 000 kr för att det inte
            lever upp till jämställdhetslagen. JämO menar att försvaret inte
            klarar lagens krav på lönekartläggning och analys av löneskillnader
            mellan kvinnor och män. Frågan hänger intimt samman med att försvaret
            fortfarande inte har presenterat en handlingsplan för jämställda
            löner, trots att man enligt JämO fått anstånd i hela två år.
          </p>
          <p xml:id="i-Xrwm18vt4ckcTagk8D4gFi">
            Folkpartiet liberalerna menar att det är av stor vikt att Sverige
            har ett jämställt försvar. Ett av hindren på vägen är förekomsten
            av sexuella trakasserier. 2002 angav 47 % av de kvinnliga officerarna
            att de någon gång känt sig sexuellt trakasserade, alltså närmare
            hälften. Undersökningen visar också att kvinnors beslut att lämna
            Försvarsmakten ofta hänger ihop med att de blivit utsatta för
            trakasserier eller den allmänna förekomsten av trakasserier. Fall
            av sexuella trakasserier inom försvaret tycks alltid vara aktuella,
            senast fallen med de båda officerarna som anmälts för sextrakasserier
            på en kadettbal. Trots anmälan har en av officerarna endast fått
            ledigt, och inte avstängts från sin tjänst.
          </p>
          <p xml:id="i-NLtRFqxWog4QE16CsMcQLx">
            Sexuella trakasserier ska anmälas till förbandschefen som vid
            kännedom ska göra en utredning och sedan anmäla saken till Försvarets
            personalansvarsnämnd. Ofta görs emellertid ingen anmälan till
            nämnden. En orsak är ofta inställningen bland förbandscheferna
            om att saken bäst sköts internt, följden blir att många fall av
            sexuella trakasserier tystas ned.
          </p>
          <p xml:id="i-MJXywfesQmN1XjJ4UWYdDn">
            En annan orsak är rädsla hos den som utsätts. Ett offentliggörande
            av problemet leder ofta till att situationen blir värre för den
            enskilde. Folkpartiet liberalerna menar därför att det organisatoriska
            stödet kring dem som drabbas måste förbättras, så att det finns
            en trygghet i att kunna anmäla sin förövare.
          </p>
          <p xml:id="i-4Zkfbow4J5VouokSiugoCT">
            Trots att det är så många som känner sig utsatta, anmäls bara
            ett fåtal fall per år av sexuella trakasserier till Försvarets
            personalansvarsnämnd. Detta är naturligtvis ett uttryck för att
            organisationen inte fungerar och att Försvarsmakten uppenbarligen
            inte tar problemet med sexuella trakasserier och diskriminering
            av kvinnor på allvar.
          </p>
          <p xml:id="i-NetEJoVfjvTzh6pdTngDUG">
            Personalansvarsnämnden har endast skyldighet att polisanmäla
            sexuella trakasserier i de fall där de är ett resultat av tjänstefel
            i myndighetsutövning och då man bedömer att påföljden skulle bli
            fängelse. Folkpartiet liberalerna menar att det är av stor vikt
            att de fall som kommer till nämndens kännedom och som bedöms vara
            sexuella trakasserier ska polisanmälas, oavsett bedömd påföljd.
          </p>
        </div>
        <div type="ipQuestion">
          <p xml:id="i-Rbw7kSJG6jqyUzds4tpCoD">
            Mot bakgrund av det ovan sagda önskar jag ställa följande frågor
            till försvarsministern:
            <list rend="unordered">
              <item>
                1. Avser försvarsministern att vidta några åtgärder för att motverka
                löneskillnader i försvaret mellan kvinnor och män, exempelvis
                arbeta för att Försvarsmakten ska upprätta en handlingsplan för
                jämställda löner?
              </item>
              <item>
                2. Vilka åtgärder avser försvarsministern att vidta för att jämställdhetsarbetet
                i försvaret inte ska bli lidande till följd av besparingar i försvarsbeslutet
                2004?
              </item>
              <item>
                3. Vilka åtgärder avser försvarsministern att vidta för att förbättra
                det organisatoriska stödet kring den som utsätts för sexuella
                trakasserier?
              </item>
              <item>
                4. Vilka åtgärder avser försvarsministern att vidta för att alla
                fall av sexuella trakasserier som kommer till personalansvarsnämndens
                kännedom ska polisanmälas?
              </item>
            </list>
          </p>
        </div>
      </div>
    </body>
  </text>
</TEI>
