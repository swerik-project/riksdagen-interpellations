<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0350">
  <teiHeader>
    <fileDesc>
      <titleStmt>
        <title>landsbygdens utveckling</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>landsbygdens utveckling till statsminister Göran Persson om landsbygdens utveckling</title>
          <idno type="rdwebb">GS10350</idno>
          <ref type="dokument_url_text">http://data.riksdagen.se/dokument/GS10350/text</ref>
          <ref type="dokument_url_html">http://data.riksdagen.se/dokument/GS10350</ref>
          <ref type="dokumentstatus_url_xml">http://data.riksdagen.se/dokumentstatus/GS10350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Uki87Kx2Q9zn96c8Bwo7wX" corresp="i-KtELEJ9HytY7HFgQExEzLq">
          <date when="2005-02-02"/>
        </correspAction>
        <correspAction type="received" xml:id="i-PjN2UqkbaahEARtWRGebWF" corresp="i-3kVCtR7mCK6mW2F6oaBMR5">
          <date when="2005-02-02"/>
        </correspAction>
        <correspAction type="answered" xml:id="i-P9uC7cvX2YEa4izazpeBYM" corresp="i-L7Ay5GaFaMutWEX7utMv62">
          <date when="2005-02-15"/>
        </correspAction>
        <correspContext corresp="i-P9uC7cvX2YEa4izazpeBYM">
          <ref type="record" target="prot-200405--076">Riksdagens protokoll 2004/05:76 Tisdagen den 15 februari</ref>
          <ref type="recordSection" target="unsetDivId">5 § Svar på interpellation 2004/05:350 om landsbygdens utveckling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FGRjCK4vdFNR2UMzkQtZzj">
            Interpellation 2004/05:350 av Sven Bergström (c) till statsminister
            Göran Persson om landsbygdens utveckling
          </p>
        </div>
        <div type="ipqSubmissionInfo">
          <p xml:id="i-8VggSausDU75pFjMJNjQNg">
            den 2 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4uZuNTXdaXrEKL8LaV9Qie">
            I en tid då stora delar av landsbygden i södra Sverige är hårt
            drabbade av de skador som stormen den 8@9 januari ställde till
            med har osäkerhet uppstått om regeringens syn på landsbygdens
            utveckling och framtid. Har regeringen rentav övergett alla ambitioner
            om att hela Sverige ska ges möjligheter att leva och utvecklas?
          </p>
          <p xml:id="i-RNk2FAufYFkUvcHDGQepRk">
            På annat sätt kan man knappast tolka statsministerns uttalande
            i partiledardebatten den 20 januari. Vid ett meningsutbyte med
            anledning av att 28 000 företag lagts ned eller flyttat ut ur
            landet under Socialdemokraternas senaste tio år vid makten svarade
            statsministern:
          </p>
          <p xml:id="i-8fyj1s2T1DgWUA4WHXHar8">
            "Det är i huvudsak jordbruk och småbutiker @ @ @ Vi har den typen
            av förändring i vårt samhälle. Jag beklagar den i och för sig
            inte, även om landsbygden blir lite dystrare och fattigare" (citat
            ur riksdagsprotokollet).
          </p>
          <p xml:id="i-SathvPjZhY31w3j8DYDXHK">
            Ett minst sagt häpnadsväckande uttalande av landets statsminister.
            Han har uppenbarligen inget emot att jordbruk och småbutiker försvinner
            på landsbygden, att livskraften förtvinar och servicen blir allt
            sämre.
          </p>
          <p xml:id="i-PyMn4XAmMYvGPEmxKQAChL">
            Uttalandet blir än mer anmärkningsvärt i ett känsligt läge där
            många småföretag inte minst inom jord- och skogsbruket i det stormdrabbade
            området utsätts för ytterst svåra påfrestningar. Det är dessvärre
            sannolikt att ett betydande antal konkurser kommer att följa i
            stormens spår.
          </p>
          <p xml:id="i-Y1eJQfTMevPPEURkeSqTnw">
            I ljuset av det som drabbat stora delar av landsbygden i södra
            Sverige framstår statsministerns uttalande som särskilt olyckligt.
          </p>
          <p xml:id="i-Lxys9Kischj9wefsWFe1aT">
            Utöver statsministerns uttalande i partiledardebatten finns ytterligare
            ett antal händelser som bidrar till bilden av en regering som
            steg för steg överger tanken på att hela Sverige ska ges möjligheter
            att leva och utvecklas.
          </p>
          <p xml:id="i-H26XVzpxKhkf5JVWfYJbus">
            De senaste åren har regeringen dragit ned statsbidraget till
            Folkrörelserådet @ byarörelsen med sina över 4 000 lokala utvecklingsgrupper
            över hela landet, från 9,5 miljoner kronor till 6 miljoner för
            2005. Det innebär påtagligt sämre förutsättningar att verka för
            dessa grupper med stor betydelse för att bygderna ska kunna leva
            och utvecklas.
          </p>
          <p xml:id="i-ULoMH3r5ogWvRjtgLAqMCZ">
            Att ge anslag till Folkrörelserådet är enligt min mening väl
            använda pengar ur samhällets synvinkel. Dessa medel fungerar som
            smörjmedel för ett mycket omfattande ideellt arbete lokalt. Verksamheten
            stärker självtilliten och betyder mycket för att en positiv utveckling
            ska vara möjlig. Det är människor tillsammans lokalt som kan göra
            stordåd för att bibehålla och utveckla såväl service som sysselsättning.
          </p>
          <p xml:id="i-Q4sRXL8S3po6BMQAm4v2hM">
            Ett annat exempel på regeringens syn på landsbygden är att regeringen
            under flera år valt att inte fullt utnyttja EU:s miljö- och landsbygdsutvecklingsstöd,
            vilket också lett till att dessa stöd minskats för svensk del.
            Om Sverige väljer att inte använda alla stödpengar som vi har
            rätt till för miljö, skogsbruk och landsbygdsutveckling innebär
            det självfallet att man missar möjligheter som skulle kunna förbättra
            förutsättningarna för företagande, jobb och utveckling.
          </p>
          <p xml:id="i-L7PFk9MEm9gdsxJ96ZRgD9">
            Som lök på laxen valde regeringen att senarelägga utbetalningen
            av EU-stöd till de svenska jordbrukarna till efter årsskiftet
            2004/05 vilket bidrog till en ännu besvärligare ekonomisk situation
            för redan hårt ekonomiskt pressade bönder.
          </p>
          <p xml:id="i-WxqxawsLEmrShAv2vzAF4o">
            Ytterligare ett exempel på regeringens landsbygdssyn är att regeringen
            i regleringsbrevet till Vägverket för 2005 tar bort 40 av de 700
            miljoner som riksdagen beslutat om i planeringsramen för det enskilda
            vägnätet. Detta vägnät som kan liknas vid det finmaskiga blodomloppet
            i samhällskroppen omfattar mer än dubbelt så många kilometer som
            det statliga och kommunala tillsammans.
          </p>
          <p xml:id="i-6EaZKB4VMsJvU2y9EEYnH8">
            Men de enskilda vägarna som sköts av vägföreningar i en tätort
            eller samfälligheter på landsbygden nonchaleras nu av regeringen,
            trots att en stor del av dessa vägar kan trafikeras av flera tusen
            fordon per dygn och har större betydelse än många allmänna vägar.
            Det som förenar de enskilda vägarna är dock att de bekostas av
            dem som bor utmed vägarna @ enskilda individer.
          </p>
          <p xml:id="i-T7P8xxzJGDGckrhTug6NiE">
            Mitt sista exempel är den indragning av 400 miljoner kronor för
            bredbandsutbyggnad som regeringen blåst kommunerna på för 2005.
            Det drabbar främst landsbygdskommuner där "marknaden" inte byggt
            bredbandsnät som i större städer och tätorter. Svenska Kommunförbundets
            ordförande Ilmar Reepalu betraktar regeringens indragning som
            ett avtalsbrott. På många håll avstannar nu bredbandsutbyggnaden
            och i de kommuner där man väljer att ändå fullfölja utbyggnaden
            så tvingas man ta pengar från vård, omsorg och skola.
          </p>
          <p xml:id="i-ECDeA2WdsTk2VJ9VZiPWB">
            Enligt min mening finns det anledning att känna stor respekt
            för det värdefulla arbete som utförs av många människor runtom
            i landet för att hela Sverige ska kunna leva. Det är lätt att
            se vilka betydelsefulla insatser de tiotusentals ideellt arbetande
            människorna i folkrörelser och föreningar utför. Detta är ett
            arbete som regering och riksdag, tvärtemot regeringens agerande
            på sistone, bör öka sitt stöd till.
          </p>
          <p xml:id="i-CCC1iBSr9X42JFRSfNzH8e">
            Utan lokal och regional tillväxt blir det heller ingen tillväxt
            för nationen Sverige. Därför bör hela landet ges möjligheter att
            leva och utvecklas och därför bör vi stödja byarörelsens arbete
            liksom alla vägföreningar och samfälligheter som håller vägnätet
            farbart och framkomligt. Inte minst jord- och skogsbruket som
            på många håll är motorn i den lokala utvecklingen måste ges rimligare
            villkor.
          </p>
        </div>
        <div type="ipQuestion">
          <p xml:id="i-75FnuGGdyagNYb73iQctiL">
            Mot bakgrund av vad som ovan redovisats vill jag fråga statsministern:
            <list rend="unordered">
              <item>
                1.Vilket synsätt har statsministern på landsbygdens framtid och
                möjligheter?
              </item>
              <item>
                2.Ser statsministern något mönster i de ärenden som redovisas
                ovan?
              </item>
              <item>
                3.Vilka förslag avser statsministern att lägga fram för att ge
                landsbygden rättvisa möjligheter att utvecklas?
              </item>
            </list>
          </p>
        </div>
      </div>
    </body>
  </text>
</TEI>
