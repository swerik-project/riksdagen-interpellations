<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0474">
  <teiHeader>
    <fileDesc>
      <titleStmt>
        <title>vapen- och fredsforskning</title>
        <author>Nordlund, Harald (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vapen- och fredsforskning till utbildnings- och kulturminister Leif Pagrotsky om vapen- och fredsforskning</title>
          <idno type="rdwebb">GS10474</idno>
          <ref type="dokument_url_text">http://data.riksdagen.se/dokument/GS10474/text</ref>
          <ref type="dokument_url_html">http://data.riksdagen.se/dokument/GS10474</ref>
          <ref type="dokumentstatus_url_xml">http://data.riksdagen.se/dokumentstatus/GS10474</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDRRRaXKabL6avxH1jYjid</idno>
            <persName>Harald Nordlund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QReBcWCPcyLngWJbD2Qkiq" corresp="i-PDRRRaXKabL6avxH1jYjid">
          <date when="2005-03-16"/>
        </correspAction>
        <correspAction type="answered" xml:id="i-XPFBiJHPxiebcAaXkwGRbB">
          <date when="2005-04-15"/>
        </correspAction>
        <correspAction type="received" xml:id="i-H1cyd5TJFWy1VZfiDQXWZB" corresp="i-V19ff9MeDZhTGpv5xEprbu">
          <date when="2005-03-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-X6mzbMexmPUgwTbRGXX56a">
            Interpellation 2004/05:474 av Harald Nordlund (fp) till utbildnings-
            och kulturminister Leif Pagrotsky om vapen- och fredsforskning
          </p>
        </div>
        <div type="ipqSubmissionInfo">
          <p xml:id="i-QLJKkEQYPZJrGCrByqJvnL">
            den 16 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q5Bjb2cRZ2Esn9t8Taf5Eo">
            Världens samlade militärutgifter minskade med en tredjedel efter
            kalla kriget fram till 1998. Därefter har kostnaderna åter börjat
            stiga. Ändå hävdades ofta att Sverige genomförde en kraftig nedrustning.
            I själva verket gav de minskade militära utgifterna fullt utslag
            först i fjol då utgifterna förutsågs ligga 10 % under 1999 års
            nivå, det vill säga en måttlig neddragning jämfört med andra västländer.
          </p>
          <p xml:id="i-F76GscbRxtiNNGTTdPH48B">
            Orsaken till detta står att finna i viljan att stödja svensk
            krigsmaterielindustri och att vi låst oss i stora och dyrbara
            vapenprojekt. En högre nivå kan inte motiveras med överhängande
            militära hot. En omstrukturering av försvaret är både nödvändig
            och naturlig när traditionella invasionshot ersätts av konflikter
            som inte längre har karaktären av mellanstatliga krig eller krigsoperationer.
            Denna förändring kan dock knappast sägas ha fått genomslag på
            forskningens område.
          </p>
          <p xml:id="i-HpKtAubXWqDtoh6vpmYCgH">
            Statliga anslag till militär forskning och utveckling ingår i
            statsbudgetens utgiftsområde 6, under anslag 6:2. För år 2005
            har 1 030 miljoner kronor anslagits för forskning och teknikutveckling.
            Anslaget omfattar bland annat ett antal tekniska demonstratorprojekt
            för till exempel NBC-ledningssystem, luftmålsraketen Abraham,
            syntetisk aperturradar (SAR) och simuleringsdemonstrator för informations-
            och ledningskrigföring. Vidare ingår forskning och teknikutveckling
            rörande ledningsförmåga i det nätverksbaserade insatsförsvaret,
            tekniker för samband och kommunikation, informationskrigföring,
            vapen- och sensorteknik och forskning inom det nationella flygtekniska
            forskningsprogrammet (NFFP).
          </p>
          <p xml:id="i-KMCVBX97RAA46RwhMQFEHh">
            En stor del av svensk försvarsmaterielforskning och -utveckling
            bekostas dock av försvarsindustrin. Det är svårt att få fram exakta
            och tillförlitliga uppgifter på hur mycket pengar industrin lägger
            ned på forskning och utveckling. Ett problem i sammanhanget är
            att nästan alla företag i försvarsindustribranschen även har civil
            produktion, och att gränsen mellan krigsmateriel, produkter med
            dubbla användningsområden och civila produkter är svår att dra.
            Som ett riktmärke kan anges att Saab AB:s investeringar i forskning
            och utveckling 2003 uppgick till drygt 20 % av dess omsättning,
            och att motsvarande siffra för den europeiska rymd- och flygindustrin
            samma år var 14,5 %. Svensk försvarsindustri (medlemsföretagen
            i Försvarsindustriföreningen) hade 2003 en sammanlagd omsättning
            på 32 566 miljoner kronor, försvarsmateriel svarade för 74 % av
            omsättningen.
          </p>
          <p xml:id="i-KgVzFjGpAjieYkErxoH4KG">
            Enligt en sammanställning från Statistiska Centralbyrån mottog
            svenska företag sammanlagt 3,2 miljarder kronor för forskning
            och utveckling av försvarsmateriel från militära myndigheter under
            2003.
          </p>
          <p xml:id="i-66E4ks4tsZm6hauKLdYFfN">
            I statsbudgeten finns också särskild post för forskning, utredningar
            och andra insatser som rör säkerhetspolitik och nedrustning. Anslaget
            finansierar verksamhet som främjar svensk utrikespolitik, framför
            allt vad avser nedrustnings-, ickespridnings- och säkerhetspolitik.
            Syftet är dels att ge stöd till organisationer för att främja
            nedrustnings- och säkerhetspolitiska frågor (ett exempel på en
            organisation som får sådant stöd är Svenska freds- och skiljedomsföreningen),
            dels att finansiera särskilda forskningsaktiviteter vid Utrikespolitiska
            institutet, Försvarshögskolan och Totalförsvarets forskningsinstitut.
            Stöd för information och studier om säkerhetspolitik och fredsfrämjande
            utveckling kommer från 2005 att disponeras och handläggas av Folke
            Bernadotteakademien. Det totala anslaget på området (5:6) för
            2005 är 29,24 miljoner kronor.
          </p>
          <p xml:id="i-RJ1GqvgZXAKRay62x3AQeW">
            Ett separat anslag bidrar till verksamheten vid Stockholms internationella
            fredsforskningsinstitut (Sipri). Syftet med forskningen är att
            bidra till förståelsen av förutsättningarna för fredliga lösningar
            av konflikter och för en stabil fred. För 2005 uppgår anslaget
            (område 5:7) till 26,727 miljoner kronor.
          </p>
          <p xml:id="i-Nu1fnMLFXLLy8ZS9PMvHBw">
            Dessutom tillkommer sådan forskning som bedrivs vid universitet
            och högskolor, till exempel vid Institutionen för freds- och konfliktforskning
            vid Uppsala universitet. Storleken på de sammanlagda anslagen
            är dock svår att uppskatta, eftersom den exakta fördelningen sker
            vid respektive universitet och högskola.
          </p>
          <p xml:id="i-MCw7AcmLgg7EMekeF2Tgbr">
            Forskning utgör själva grunden för kunskapsutvecklingen i samhället.
            Forskningen delar ideal och grundläggande värderingar med det
            demokratiska samhället. Forskning kan liknas vid en process som
            genom systematiskt arbete frambringar nya kunskaper och ett ökat
            vetande, säger regeringen på sin hemsida.
          </p>
          <p xml:id="i-Paa721XVbMeKBufrKBT2aJ">
            Behovet av ökad kunskap för att lösa konflikter med demokratiska
            medel och med ett minimum av våldsanvändning framstår allt tydligare
            i en globaliserad värld men våra värderingar styr inte forskningsanslagen
            fullt ut. De resurser som tilldelas freds- och konfliktforskningen
            är fortfarande små i jämförelse med vad som kommer vapen- och
            försvarsindustrin till del och proportionellt står de knappast
            i överensstämmelse med de förhoppningar om en fredlig utveckling
            av den internationella konflikthanteringen de flesta av oss när
            och bär.
          </p>
          <p xml:id="i-8CdKeurtAzBYUJu3RNMwbh">
            Mina frågor:
          </p>
          <p xml:id="i-EAkkowKTCDsdw6n3Hffeqe">
            Gör statsrådet bedömningen att nuvarande fördelning av resurser
            på vapen- respektive fredsforskning är rimlig?
          </p>
          <p xml:id="i-SeJbsfrP7z2iUFwHuny2nM">
            Vilka åtgärder vill statsrådet vidta för att öka användningen
            av fredsforskningens resultat när Sverige arbetar med konfliktlösning
            i EU och FN?
          </p>
        </div>
      </div>
    </body>
  </text>
</TEI>
