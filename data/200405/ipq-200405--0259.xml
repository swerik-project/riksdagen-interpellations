<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0259">
  <teiHeader>
    <fileDesc>
      <titleStmt>
        <title>introduktionen av fossilgas</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>introduktionen av fossilgas till samhällsbyggnadsminister Mona Sahlin om introduktionen av fossilgas</title>
          <idno type="rdwebb">GS10259</idno>
          <ref type="dokument_url_text">http://data.riksdagen.se/dokument/GS10259/text</ref>
          <ref type="dokument_url_html">http://data.riksdagen.se/dokument/GS10259</ref>
          <ref type="dokumentstatus_url_xml">http://data.riksdagen.se/dokumentstatus/GS10259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AsbqRHUZL4NYjphSkStjAu" corresp="i-N9Pi9YpD4nvtCEsVp2CGcX">
          <date when="2004-12-14"/>
        </correspAction>
        <correspAction type="answered" xml:id="i-Ex2Se98UJM8LyL7o8bfgon">
          <date when="2005-01-18"/>
        </correspAction>
        <correspAction type="answered" xml:id="i-QyNtd6zkd2oHB7ronEUz6n">
          <date when="2005-01-18"/>
        </correspAction>
        <correspAction type="received" xml:id="i-UgEabNDJdpczqPi3tDjc1w" corresp="i-GFJcxAB9fyzG2VN1HakscJ">
          <date when="2004-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HHCNLfT3E1R9tUE89wJk9a">
            Interpellation 2004/05:259 av Staffan Danielsson (c) till samhällsbyggnadsminister
            Mona Sahlin om introduktionen av fossilgas
          </p>
        </div>
        <div type="ipqSubmissionInfo">
          <p xml:id="i-8R9M6VgnH7GP1UhQZ2s9qk">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WqWRPjdX3oE5YeipainCCw">
            Riksdagen beslutade år 2000 om en ny naturgaslag. Enligt den
            ska koncession, tillstånd, för en naturgasledning beviljas av
            regeringen endast om den är lämplig från allmän synpunkt, vilket
            bland annat innebär prövning även utifrån energipolitiska förhållanden.
            Vid koncessionsprövningen ska miljöprövning ske enligt miljöbalken
            och miljökonsekvensbeskrivning göras.
          </p>
          <p xml:id="i-FApHqcq8SkYGjn4NCpotTo">
            I samband med beslutet, och i åtskilliga riksmöten före och efter
            den nya lagens tillkomst, har frågan om en storskalig introduktion
            av fossilgas @ naturgas@ diskuterats i näringsutskottet och i
            riksdagen. Bred enighet har rått om att en sådan utbyggnad inte
            bör ges tillstånd av regeringen. I en gemensam reservation 1999
            skrev till exempel den borgerliga oppositionen, frånsett centerpartiet,
            följande:
          </p>
          <p xml:id="i-cTniBHB7v3dmuV4qhwpbF">
            "Vi avvisar alla planer på en storskalig introduktion av naturgas,
            fossilgas. En sådan ökad användning av naturgasen skulle leda
            till en väsentlig ökning av koldioxidutsläppen och omintetgöra
            koldioxidmålet. Vidare skulle naturgasen endast i mycket begränsad
            omfattning komma att tjäna som utbyte för olja och kol eftersom
            dessa bränslen redan har ersatts av biobränslen. I stället blir
            det biobränsleanvändningen i de kommunala värmeverken i södra
            och mellersta Sverige som kommer att hotas."
          </p>
          <p xml:id="i-KybchdAB2EWgU1prhdfYYp">
            De tre partierna bakom den nuvarande energipolitiken @ s, v och
            c @ har också i ständiga skrivningar deklarerat att "det är inte
            aktuellt med en storskalig introduktion av naturgas eller en ny
            naturgasledning i Sverige" och att "användningen av fossila bränslen
            skall hållas på en låg nivå i enlighet med Sveriges åtaganden
            att uppfylla Kyotoavtalet".
          </p>
          <p xml:id="i-K3qc5pnhUm8sP78usHzbnp">
            De tre partierna presenterade i oktober i år en strategi för
            den fortsatta avvecklingen av kärnkraften, där visionen är att
            Sverige på lång sikt baserar hela energitillförseln på förnybar
            energi. Vad gäller fossilgasens roll är man eniga om följande:
          </p>
          <p xml:id="i-Bn3DrpeZRxhJXS14MnJJRt">
            "Naturgasen är från klimatsynpunkt det bästa fossila bränslet
            men den används i liten skala i dag. Vi bedömer att naturgasen
            kan ha betydelse under en omställningsperiod. Detta förutsätter
            dock att den används på ett sätt som leder till bättre utnyttjande
            av de samlade energiresurserna och minskad belastning på miljö
            och klimat. Därför bör naturgasen företrädesvis utnyttjas för
            kombinerad el- och fjärrvärmeproduktion i kraftvärmeverk och för
            att ersätta olja och kol. Naturgasen får inte förhindra den kraftfulla
            utvecklingen av biobränslen som nu sker."
          </p>
          <p xml:id="i-7rrGV39ouYkCMVjqzZbANZ">
            Läget känns således mycket betryggande för en vän av förnybara
            biobränslen, vilka sedan kärnkraftsomröstningen ökat med ca 50
            terawattimmar till ca 100 terawattimmar i Sverige, och där potentialen
            för kommande kvartssekel är av samma storlek som det som faktiskt
            skett under det gångna!
          </p>
          <p xml:id="i-Ud9oi1q7798LQ5UMmN6Atb">
            Ändå skriver jag denna interpellation, eftersom många tror att
            regeringen trots vad jag redovisat kan komma att bevilja E.On/Sydkraft
            koncession för en massiv gasintroduktion från Gislaved och genom
            hjärtat av Sveriges biobränslebälte @ världens kanske främsta
            @ i norra Götaland och Svealand. Jag vill inte tro detta, och
            vill nu ge regeringen genom den nya samhällsbyggnadsministern
            möjlighet att stå fast vid alla tidigare utfästelser.
          </p>
          <p xml:id="i-Hqq7KR4Y3Y53VjcpvFWLH7">
            Fossilgasreserverna i Europa bedöms med nuvarande förbrukning
            räcka kanske 60 år. Med den ökande förbrukning som förutses minskar
            tiden. Gasnätet är väl utbyggt på kontinenten, och där kan gasen
            betyda mycket ur klimatsynpunkt genom att ersätta delar av den
            mycket stora användningen av kol och olja, inte minst genom kondenskraftverk
            för elproduktion.
          </p>
          <p xml:id="i-Xmu5tCkiaRphmzEXw9vjnQ">
            I Sverige finns ett utbyggt gasnät i Skåne, längs västkusten
            och in i Småland, där utrymme finns för fortsatt gasexpansion.
            I Stockholm och längs ostkusten kan flytande gas @ LNG @ komma
            att spela en roll genom att tas in med båt.
          </p>
          <p xml:id="i-KyZCwYSEWfYa7EX39fdvUx">
            E.On/Sydkraft nöjer sig dock inte med detta utan ansöker nu om
            koncession för att i ett första steg bygga gasledningen vidare
            från Gislaved till Jönköping, och sedan vidare genom Östergötland
            och upp till Mälardalen och sannolikt senare genom västra Sverige
            och till Ryssland. Till Norrköping utlovar man till exempel offentligt
            att gasledningen är framdragen till år 2009. Planeringen pågår
            för högtryck längs den planerade sträckningen, och man utgår uppenbarligen
            ifrån att koncessionsansökan är en ren formalitet i själva grundfrågan,
            det vill säga regeringen kommer att säga ja, och de kommuner som
            motsätter sig en ledning tvingas att underkasta sig. Denna fråga
            vållar ofta en intensiv diskussion även lokalt, där åtskilliga
            kommuner motsätter sig en gasledning.
          </p>
          <p xml:id="i-M8be5cHmYcBWQ5eeZkPjzJ">
            Det är uppenbart att får man bygga en gasledning för åtskilliga
            miljarder genom hjärtat av Sverige, förutsätter det att man sedan
            kan leverera gas till industrier och värmeverk i mycket stor skala
            i området, och att priset måste sättas så att man får ut sin gas.
            Sveriges unika förutsättningar för att i Europa bidra till minskade
            koldioxidutsläpp genom sin stora och växande biobränsleanvändning
            hotas därmed mycket allvarligt, samtidigt som Sverige tar i anspråk
            en ändlig fossil resurs som ger i särklass bäst miljöutväxling
            genom användning på kontinenten.
          </p>
          <p xml:id="i-H5XijezyqgQvNSKJnSwURV">
            Konsekvenserna av en gasintroduktion har nyligen belysts av Naturvårdsverket
            och Energimyndigheten i uppdraget "kontrollstation Sverige" med
            prognoser över utvecklingen fram till år 2020. Enligt huvudscenariot
            fortsätter utvecklingen för biobränsle som hittills fram till
            2010 för att därefter stagnera eller gå baklänges. Gasanvändningen
            bedöms däremot öka med 50 % till ca 15 terawattimmar år 2010 och
            till 50 terawattimmar år 2020. Utsläppen av koldioxid beräknas
            härigenom öka med ca 6 miljoner ton de två decennierna fram till
            2020, vilket inte alls går i linje med Sveriges åtaganden enligt
            Kyotoavtalet. Sett i ett Europaperspektiv, där Sverige i stället
            för biobränslen använder fossilgas som annars skulle ersatt kol
            och olja på kontinenten, är miljökonsekvenserna ännu sämre.
          </p>
          <p xml:id="i-DyRdrByyFPjzc13Fzr5qw2">
            Det borde vara en självklarhet att prövningen enligt naturgaslagen
            först görs av den planerade gasutbyggnaden i sin helhet, och sedan
            eventuellt av de olika etapperna om nu tillstånd mot förmodan
            skulle ges. Det hävdar till exempel Naturvårdsverket och Boverket
            i sina remissvar. E.On/Sydkraft lär också planera att inkomma
            med sin strategiska miljöbedömning av hela den planerade utbyggnaden.
          </p>
          <p xml:id="i-V2A4r3nNP8Tv5fNomCMtai">
            I dagsläget föreligger dock endast en formell koncessionsansökan
            för sträckan Gislaved@Jönköping. Det vore mycket märkligt om regeringen
            skulle behandla de planerade delsträckorna var för sig och inte
            först avgöra den allmänna lämpligheten av hela den planerade ledningens
            effekter på ekonomi och miljö med mera. Växthuseffekten är i dag
            den i särklass största miljöfrågan för vår jord och därför bör
            regeringen också inför sitt beslut ge möjlighet till en djupare
            diskussion och förankring än vad det rätt smala remissförfarandet
            innebär.
          </p>
          <p xml:id="i-9vKgw1Sa39MEBFhicWVyB8">
            Klimatfrågan är i dag vad kärnkraftsfrågan var i går. Folkomröstningen
            för 24 år sedan och den djupa diskussionen då har lett till energieffektivisering
            och en stark utveckling av förnybara energikällor, till bred enighet
            om att kärnkraften ska avvecklas, till att Barsebäcksverket ska
            stängas nästa år och till att de svenska kärnkraftsverken är de
            säkraste i världen. Det är möjligt att en prioritering av avvecklingstakten
            av kärnkraften ökar behovet av fossilgasen som en energikälla
            i övergången till det framtida energisystemet, och vice versa.
            Även denna aspekt bör vägas in inför regeringens beslut i gasledningsfrågan.
          </p>
        </div>
        <div type="ipQuestion">
          <p xml:id="i-RjMzHZjSbJsjBPvxchiuqt">
            Jag vill mot denna bakgrund ställa följande frågor till samhällsbyggnadsministern:
            <list rend="unordered">
              <item>
                1. Avser statsrådet att se till att först pröva tillåtligheten
                av E.on/Sydkrafts planerade gasledning i sin helhet ?
              </item>
              <item>
                2. Avser statsrådets prövning den övergripande lämpligheten av
                den planerade gasledningen, eller handlar det främst om att fastställa
                de närmare villkoren för ledningsdragning i olika avseenden?
              </item>
              <item>
                3. Vilka åtgärder avser ministern att vidta för att inför sitt
                beslut förankra frågan på ett bredare sätt genom till exempel
                öppna möten centralt och lokalt, genom politisk dialog och så
                vidare?
              </item>
              <item>
                4. Vilka åtgärder avser att ministern vidta för att ett övergripande
                beslut om tillåtligheten av en mycket stor gasledning genom hjärtat
                av Sverige beslutas av riksdagen, eller åtminstone förankras där?
              </item>
            </list>
          </p>
        </div>
      </div>
    </body>
  </text>
</TEI>
