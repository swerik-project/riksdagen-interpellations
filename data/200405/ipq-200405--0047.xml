<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0047">
  <teiHeader>
    <fileDesc>
      <titleStmt>
        <title>Irans kärnvapenutveckling</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Irans kärnvapenutveckling till utrikesminister Laila Freivalds om Irans kärnvapenutveckling</title>
          <idno type="rdwebb">GS1047</idno>
          <ref type="dokument_url_text">http://data.riksdagen.se/dokument/GS1047/text</ref>
          <ref type="dokument_url_html">http://data.riksdagen.se/dokument/GS1047</ref>
          <ref type="dokumentstatus_url_xml">http://data.riksdagen.se/dokumentstatus/GS1047</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FD1ZScvaDfDPLzbYvJ1qST" corresp="i-Ybw8JnrmHGCsqpipBke8a7">
          <date when="2004-10-08"/>
        </correspAction>
        <correspAction type="received" xml:id="i-Hzu4zZuyY5vYgLHqcEsRi1" corresp="i-4CwyNH4xXJhZj5wdBAzmSY">
          <date when="2004-10-12"/>
        </correspAction>
        <correspAction type="answered" xml:id="i-VULYrUWAsr76HV3LPiap2V" corresp="i-4CwyNH4xXJhZj5wdBAzmSY">
          <date when="2004-10-22"/>
        </correspAction>
        <correspContext corresp="i-VULYrUWAsr76HV3LPiap2V">
          <ref type="record" target="prot-200405--019">Riksdagens protokoll 2004/05:19 Fredagen den 22 oktober</ref>
          <ref type="recordSection" target="unsetDivId">4 § Svar på interpellation 2004/05:47 om Irans kärnvapenutveckling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RbH8fYjGF7fcx7m8rE9EvS">
            Interpellation 2004/05:47 av Mikael Oscarsson (kd) till utrikesminister
            Laila Freivalds om Irans kärnvapenutveckling
          </p>
        </div>
        <div type="ipqSubmissionInfo">
          <p xml:id="i-LPwQY6Dqp3iaDWbuSJQ7Q5">
            den 8 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kcop4S2aXxwPqKgSyJpffQ">
            Den 20 september 2004 publicerade Middle East Media Research
            Institute (MEMRI) en rapport om Irans avsikter att bli en kärnvapenmakt,
            samt om de aktiviteter som USA, IAEA och EU vidtar för att stoppa
            den utvecklingen: (http://www.memri.org/bin/articles.cgi?Page=countries&amp;Area=iran&amp;ID=IA18904)
          </p>
          <p xml:id="i-12puHn826ZCBBz8FNJ5sLj">
            Det är en skrämmande bild som framträder. Uppgifter gör även
            gällande att Iran redan kan ha nått point of no return, eller
            kan nå den under år 2005. Det betyder att landet då har kommit
            så långt i sin nukleära framställning att det blir omöjligt att
            vända utvecklingen och stoppa Iran från att bli en kärnvapenmakt.
            Det blir därmed i praktiken även omöjligt att förhindra att Irans
            nyligen framgångsrikt testade långdistansmissiler Shihab-3 förses
            med kärnladdningar.
          </p>
          <p xml:id="i-14QkFKzEZqufjGauYiDan9">
            För att kunna fortsätta sitt kärnvapenprogram driver Iran två
            parallella spår: ett politiskt-diplomatiskt och ett som baseras
            på hot. Det politiskt-diplomatiska spåret bedrivs främst gentemot
            EU, som Iran ser som ett medel för att skaffa kärnteknologin och
            som sedan ska fungera som en nyckel för att legitimera den totala
            nukleära ambitionen.
          </p>
          <p xml:id="i-NCfNxVqGw3ovquFP2pmj7R">
            Det andra spåret syftar till att skapa en skräckbalans gentemot
            västvärlden med hot om att skada den. Rörande Israel handlar hoten
            om att förinta landet från jordens yta.
          </p>
          <p xml:id="i-9sMTLouHHWxzmaJXy4tGx9">
            I september i år meddelade Iran sin avsikt att förädla 37 ton
            av yellowcake, det vill säga uran som finns i Saghand söder om
            Teheran. Förädlingen uppges ska ske i Natanz-förläggningen sydost
            om Teheran.
          </p>
          <p xml:id="i-9YHku1XTTfwLnajSpn6yGr">
            Enligt källor inom IAEA hade Iran nyligen gått med på att tillfälligt
            upphöra med sina nukleära aktiviteter i syfte att förbättra sin
            diplomatiska ställning hos IAEA före septembermötet då hela Irans
            nukleära dossier skulle presenteras. Syftet var också att försöka
            förebygga att dossiern överlämnades till FN:s säkerhetsråd. EU
            var inledningsvis beslutsamt och ställde Iran inför ett ultimatum
            genom att kräva att den islamiska regimen omedelbart upphörde
            med uranförädlingen (plutoniumframställning). Kravet i den föreslagna
            europeiska resolutionen låg då nära den amerikanska policyn i
            frågan.
          </p>
          <p xml:id="i-LgNat6LBsvwDeKkno4Am5f">
            I slutändan valde EU emellertid ett mjukare förhållningssätt
            och backade tillbaka. Möjligen kan det bero på uttalanden och
            underliggande hot som Akbar Aalami nyligen fällde: "(Om frågan
            överlämnas till FN:s säkerhetsråd) skulle de europeiska länderna
            förlora mer än Iran @ @ @ Den europeiska ekonomin är känsligare
            än den amerikanska och den är beroende av olja @ @ @ Vi tror att
            européerna kommer att anta en sund politik och säkra deras nationella
            intressen." Aalami är vice talman i det iranska parlamentet (Majlis)
            och ledamot i det iranska utrikes- och säkerhetsutskottet.
          </p>
          <p xml:id="i-EpAawgrwaQUdAB8gW86yK2">
            Iran har även framfört andra mer prekära hot mot Europa, om vilket
            MEMRI presenterade i en annan rapport från juni i år: (http://memri.org/bin/articles.cgi?Page=archives&amp;Area=ia&amp;ID=IA18104)
          </p>
          <p xml:id="i-8ivG4TkQcodfikuGLTiiZw">
            Enligt den rapporten sade dr Hassan Abasi, teoretiker i det revolutionära
            gardets underrättelsetjänst och chef för det revolutionära gardets
            nationella säkerhet utanför Irans gränser, vid ett hemligt möte
            med Ansar-e Hizbollah aktivister att: "(Iran) har lokaliserat
            och spionerar på 29 känsliga platser i väst med syftet att bomba
            dem @ @ @ Vår avsikt är att 6000 amerikanska kärnladdningar ska
            detoneras i USA. Vi har lokaliserat dessa platser och överlämnat
            informationen till gerillaorganisationerna, och vi agerar via
            dem. @ @ @ Vi har etablerat en avdelning för Storbritannien också,
            och fört upp diskussionen om dess kollaps på vår agenda. Vi agerar
            även bland mexikanerna, argentinarna och alla de som har problem
            med USA."
          </p>
          <p xml:id="i-4oALghqS7cuEE2ts95EJy4">
            Abasi uppges också ha sagt, att: "Vi försvarar vårt våld och
            vårt krig mot det revolutionära Islams fiender. Jag är stolt över
            att mina handlingar ger amerikanarna ångest och skapar oro @ @
            @ Vi har en strategi för att förstöra den anglosaxiska civilisationen
            @ @ @ Våra missiler är redo att slå till mot deras civilisation,
            och så snart ordern från Ledaren (Ali Khamenei) kommer ska vi
            skicka våra missiler mot deras städer och installationer @ @ @
            Nu är vi ånyo redo att genomföra programmet @ @ @ Den otrogna
            globala fronten är en front mot Allah och mot muslimerna, och
            vi måste ta vara på allt vi har till hands och slå till mot denna
            front, genom självmordsattacker eller med våra missiler."
          </p>
          <p xml:id="i-96cUDZhKPAYLii2rYfKgKP">
            Den fria världen står här inför ett dilemma: Baserat på uttalanden
            av representanter från den Islamiska Republiken Iran kommer varje
            land som försöker stoppa dess kärnvapenframställning att "få sin
            hand avhuggen", vilket metaforiskt alltså innebär att de kommer
            att straffas.
          </p>
          <p xml:id="i-MzqyrvGjUbxrBuycyxxddq">
            Samtidigt är det förhållandevis enkelt att dra slutsatsen att
            det vore förödande om Iran tillåts bli en kärnvapenmakt med vetskapen
            om att landets regim sedan decennier tillbaka aktivt, praktiskt,
            ekonomiskt och ideologiskt understöder terrorgrupper som Hizbollah,
            Hamas, Islamiska Jihad och, sedan några år tillbaka, möjligen
            även Al-Qa'ida.
          </p>
          <p xml:id="i-NnMCuvDA7obhxLHPotabfC">
            Irans största fiender och främsta mål för angrepp är USA och
            Israel, som Iran även kallar Stora respektive Lilla Satan. Det
            är orimligt att tro att USA och Israel stillatigande kommer att
            se på hur Iran når sina nukleära rustningsmål när de iranska hoten
            uttryckligen och framför allt riktar sig mot dessa länder. För
            snart 25 år sedan (1981) stoppade Israel Iraks kärnvapenframställning
            genom ett flygangrepp mot kärnreaktorn Osirak. Det skedde till
            världens initiala förtret och efterföljande internationella fördömanden.
            Efter Gulfkriget 1991 visade det sig att Israel gjort världen
            en välgärning när det framkom hur långt Saddam Husseins Irak faktiskt
            hade kommit i sin kärnvapenframställning. Denna kärnvapenutveckling
            skedde inte bara under näsan på IAEA och världssamfundet, utan
            även under näsan på den irakiska samarbetsparten Frankrike, som
            hävdade att det i denna forskningsreaktor inte var möjligt att
            framställa några kärnvapen.
          </p>
          <p xml:id="i-Y6BrBd6MLXaqNLS4uMAcpk">
            Det finns skäl att anta att en motsvarande attack som den mot
            Osirak kan genomföras mot den iranska kärnreaktorn Busheir, eller
            mot någon av de andra nukleära installationerna som Iran har upprättat
            runtom i landet. Förutsättningen är att utvecklingen inte snabbt
            stoppas med andra metoder.
          </p>
          <p xml:id="i-HPGkYCcM7f8XcGzy9TqqeV">
            Ett israeliskt eller amerikanskt angrepp mot de iranska nukleära
            installationerna skulle däremot vara en farlig upptrappning i
            denna redan instabila region som Mellanöstern är. Om det är möjligt
            bör det självklart därför förebyggas. För att nå framgång i det
            tycks mycket ändå handla om hur enat den fria världen, eg USA
            och EU, förmår att agera gentemot Iran, som ser sig som en snar
            regional, eller till och med internationell, supermakt. Enligt
            MEMRI uppges Ali-Akbar Velayati, som är en inflytelserik rådgivare
            åt den iranske ledaren Ali Khamenei, nyligen ha sagt i ett tal
            vid hedrandet av den islamska revolutionära regimens martyrer,
            att: "Iran har potential att bli en regional och till och med
            en internationell makt @ @ @ Irans makt på den nivån skulle vara
            ganska oroande för amerikanarna, för israelerna och för några
            europeiska länder."
          </p>
          <p xml:id="i-P2c3Q2ECcRFH7rbmH3SCnf">
            Av Irans kärnvapenutveckling att döma, tillsammans med landets
            stöd åt globala terrororganisationer och regimens anspråk på att
            bli en regional eller till och med internationell supermakt, framträder
            bilden av en ytterst allvarlig situation som dagligen trappas
            upp @ än så länge retoriskt. Utvecklingen utgör ett uppenbart
            och farligt hot mot internationell fred och säkerhet. I detta
            utnyttjar härtill den islamiska regimen Europa som den svaga länken
            i den enhet som Iran betraktar västvärlden, vilken av regimen
            likaledes uppfattas som ett hot mot det revolutionära Islam.
          </p>
          <p xml:id="i-M5V6C3GvRN6nS4fLG72hXU">
            Det första steget att få en lösning på detta akuta problem är
            att frågan inom kort, men absolut senast i samband med att den
            iranska kärnvapendossiern ska presenteras för IAEA den 25 november,
            tas upp i FN:s säkerhetsråd, och att FN där ställer ett ultimatum
            till Iran med allvarliga konsekvenser som följd.
          </p>
          <p xml:id="i-XuUqisV4HNs5JTRwWG8ss2">
            Om EU vidhåller sin tillmötesgående inställning till Iran, förefaller
            alternativet bara vara att ge politiskt stöd åt de stater som
            kan se sig tvungna att agera i förebyggande självförsvar för att
            förhindra att Iran blir en kärnvapenmakt. På så sätt skulle ett
            växande kärnvapenhot mot inte bara Mellanösterns länder, utan
            även mot USA och Europa, elimineras.
          </p>
          <p xml:id="i-GtbAqig1VnkgMxHzt1EY8E">
            Min fråga till utrikesministern är:
          </p>
          <p xml:id="i-8pcUAKSpTDNZfTD4gFTcJW">
            Vilka åtgärder avser mininstern att vidta för att undanröja det
            iranska kärnvapenhotet?
          </p>
        </div>
      </div>
    </body>
  </text>
</TEI>
