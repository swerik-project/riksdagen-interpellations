<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0285">
  <teiHeader>
    <fileDesc>
      <titleStmt>
        <title>åtgärder mot ungdomsbrottslighet</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder mot ungdomsbrottslighet till justitieminister Thomas Bodström om åtgärder mot ungdomsbrottslighet</title>
          <idno type="rdwebb">GS10285</idno>
          <ref type="dokument_url_text">http://data.riksdagen.se/dokument/GS10285/text</ref>
          <ref type="dokument_url_html">http://data.riksdagen.se/dokument/GS10285</ref>
          <ref type="dokumentstatus_url_xml">http://data.riksdagen.se/dokumentstatus/GS10285</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-A2eUpgdnY526W271qxHAb5">
          <date when="2005-01-07"/>
        </correspAction>
        <correspAction type="sent" xml:id="i-3xNnqDFB37tnU1tMAGEJeC" corresp="i-PyYxwdbw2KYpXyCWKWHmmT">
          <date when="2004-12-21"/>
        </correspAction>
        <correspAction type="answered" xml:id="i-KnyruULGemk5LgeNRoG6Ky">
          <date when="2005-01-21"/>
        </correspAction>
        <correspAction type="received" xml:id="i-CQD6epZVaC2As8DWLuSvfK" corresp="i-STyFs6Gu3boin31eFp1bNM">
          <date when="2005-01-07"/>
        </correspAction>
        <correspAction type="answered" xml:id="i-AT6zyjthhdJQNe36HseUuf" corresp="i-STyFs6Gu3boin31eFp1bNM">
          <date when="2005-01-21"/>
        </correspAction>
        <correspContext corresp="i-AT6zyjthhdJQNe36HseUuf">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">15 § Svar på interpellation 2004/05:285 om åtgärder mot ungdomsbrottslighet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2MDV3Z2pRJepU8RaNuvKHo">
            Interpellation 2004/05:285 av Johan Pehrson (fp) till justitieminister
            Thomas Bodström om åtgärder mot ungdomsbrottslighet
          </p>
        </div>
        <div type="ipqSubmissionInfo">
          <p xml:id="i-NazGprHYvT7hDe7RY9FF1w">
            den 21 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AzavAbS24H7eKtXdujMwT1">
            Människor som vid upprepade tillfällen hamnar i brottslighet
            har en gång begått sitt första brott, ofta i betydligt yngre år.
            Det första brottet borde ha varit det sista. Men i stället fastnar
            många i ett kriminellt liv. När samhället misslyckas på detta
            sätt får det förödande konsekvenser för såväl den unge själv som
            för samhället i stort. Vi vet att problemet skär genom många olika
            områden i samhället. Det finns inte något enkelt recept mot ungdomsbrottsligheten
            men i grunden handlar det om kraftiga brottsförebyggande insatser
            och att vuxna människor tar sitt ansvar. Det är också hög tid
            att rättsväsendet kan använda alla rimliga åtgärder för att förhindra
            att fler ungdomar förstör sina egna och andras liv.
          </p>
          <p xml:id="i-QWB24AxnWAV7CMJvGcZpdP">
            Regelsystemet när det gäller unga lagöverträdare präglas av att
            det i första hand är socialtjänsten som ska kunna erbjuda insatser
            och stöd. Överlämnande till vård inom socialtjänsten kan till
            exempel innebära samtalskontakt med socialsekreterare, att en
            kontaktperson utses, att den unge ska genomgå ett program gällande
            brottets konsekvenser samt att han eller hon placeras på familjehem
            eller institution. Den vanligaste påföljden för ungdomar i åldersgruppen
            15@17 år är böter följt av just överlämnande till vård inom socialtjänsten
            @ trots att 70 % av de unga som döms till överlämnande återfaller
            i brottslighet efter tre år. Uppenbarligen är denna påföljd långt
            ifrån tillräcklig för att rycka bort unga brottslingar från fortsatt
            kriminalitet.
          </p>
          <p xml:id="i-S2xs4furG6bthSZ7BnghZ">
            År 1999 infördes tilläggspåföljden ungdomstjänst till vård inom
            socialtjänsten. Ungdomstjänst kan utdömas i lägst 20 och högst
            100 timmar. Påföljden kan innebära oavlönat arbete vid till exempel
            idrottsklubbar, ideella föreningar eller myndigheter. Den kan
            också bestå av annan särskilt anordnad verksamhet som deltagande
            i program om brottets konsekvenser, till exempel i samverkan med
            ideella organisationer som Unga Kriminellas Revansch i Samhället
            (Unga KRIS).
          </p>
          <p xml:id="i-EVEKievi4Hpc2StxoUrhkg">
            Enligt en undersökning från BRÅ (2002:19) kan dock endast hälften
            av landets kommuner erbjuda ungdomstjänst. Vilken påföljd den
            unge får kan alltså i praktiken bero på i vilken kommun han eller
            hon bor. Samhället kan inte garantera likhet inför lagen i dessa
            fall. Dessutom kan innehållet i ungdomstjänsterna många gånger
            ifrågasättas. Folkpartiet har, via riksdagens utredningstjänst,
            undersökt vilken typ av ungdomstjänst som kommunerna kan erbjuda.
            2003 visade det sig att majoriteten av kommunerna inte kunde erbjuda
            någon programverksamhet utan endast oavlönat arbete.
          </p>
          <p xml:id="i-TbKqv74jVGPHncTfXrMgT3">
            Det måste ske en skärpning @ så att fler kommuner erbjuder ungdomstjänst,
            men också att ungdomstjänst endast ska få användas i kombination
            med programverksamhet som återknyter till brott. Samarbete med
            ideella organisationer som erbjuder program, till exempel Unga
            KRIS, kan utökas. Samverkan med sjukvården kan vara bra för program
            där våldets effekter visas. Det ska också vara möjligt att den
            unge gör rätt för sig genom att i vissa fall reparera skadan,
            till exempel genom klottersanering. Ungdomstjänst, i kombination
            med programverksamhet, bör kunna utdömas som en fristående påföljd.
          </p>
          <p xml:id="i-KBPea7drnhLBPTk6CMYwCe">
            Folkpartiet menar att det finns betydande brister i dagens system,
            där kommunerna genom socialnämnd och socialtjänst ansvarar för
            insatserna när unga människor har begått brott. När det gäller
            åtgärder i samband med att den unge ska slussas ut från sluten
            ungdomsvård och hjälpen efter institutionsvistelsen, är det tveksamt
            om socialtjänsten klarar av sitt uppdrag. Ansvaret för insatser
            mot unga lagöverträdare skulle i stället kunna övergå till kriminalvårdens
            frivård i vissa fall. Till en början skulle frivården kunna ansvara
            för åtgärderna tillsammans med Statens institutionsstyrelse (SiS)
            i samband med frisläppande efter sluten ungdomsvård. Huvudmannaskapet
            för unga lagöverträdare kan i framtiden behöva bli en statlig
            angelägenhet. Under tiden måste åtgärderna från socialtjänstens
            sida skärpas när domstolen dömt till ett överlämnande för vård.
          </p>
          <p xml:id="i-E1qKUqRpnyQBh36i7XgDep">
            Många av ungdomarna har ägnat sig åt dold brottslighet en längre
            tid innan de blir dömda första gången och har ofta djupa problem
            i sin hemmiljö. Inte sällan tillhör de brottsliga gäng. Det behövs
            kraftfulla och snabba åtgärder för dessa unga människor. Fler
            och fler ungdomar under 15 år begår brott @ inte sällan uppmuntrade,
            lurade eller beordrade till brott av någon som är äldre. För att
            kunna ingripa tidigt kan det vara nödvändigt att sänka straffbarhetsåldern,
            exempelvis till 14 år.
          </p>
          <p xml:id="i-P9BsVoQx1QwXCreVBTE8Fo">
            Polisen och socialtjänsten arbetar på vissa håll i Sverige med
            tidiga ingripanden mot unga lagöverträdare. En modell, som utvecklats
            i Norge och Danmark, har börjat användas även här och kallas för
            bekymringssamtal samt bekymringsbrev. I korthet går detta ut på
            att så fort polisen, eller de sociala myndigheterna identifierar
            en ung människa i en olämplig miljö eller omgivning, kontaktas
            föräldrarna. Genom samtal eller brev informeras föräldrarna om
            var och när den unga människan befann sig i en miljö, som man
            bedömer som olämplig. Bekymringsbrevet eller samtalet kan alltså
            ske innan ett brott har hunnit begås.
          </p>
          <p xml:id="i-WS9Mfct7ZcoteUoFLJMkfa">
            Åtgärden kan också vidtas i snabb anslutning till ett brott,
            till exempel genom att polisen, första gången de får in en anmälan
            mot en ung människa, skickar anmälan till socialtjänsten som genom
            särskilda ungdomsteam genomför en samtalsserie med den unge och
            föräldrarna. Konsekvenserna av brottet diskuteras och den unges
            livssituation i skolan och på fritiden kartläggs. Dessa arbetsformer
            ställer stora krav på samarbete mellan främst polis och socialtjänst.
            Det kan exempelvis vara viktigt att några av socialtjänstens ungdomshandläggare
            har en arbetsplats på polisstationen. Detta gör att samarbetet
            underlättas. Fler modeller med exempelvis bekymringssamtal behövs
            runtom i landet.
          </p>
          <p xml:id="i-W1y3St5gRP783FWt7ncQoV">
            Ett annat sätt att arbeta mot grövre ungdomsbrottslighet som
            visat sig vara framgångsrikt, är genom polisens rånkommissioner.
            I exempelvis Stockholm arbetar polisen särskilt mot ungdomsbrottslighet
            i bland annat Västerort och Söderort. Sedan polisens arbete i
            Västerort organiserades med en rånkommission har de uppklarade
            fallen höjts från tidigare 7@12 % till 40@50 %. Det är vanligt
            att rån begås av unga brottslingar @ vid hälften av alla de butiksrån
            som begicks i Stockholms län 2003 var rånarna mellan 15 och 20
            år. Vid nästan hälften av alla rån användes någon form av skjutvapen.
            Det är viktigt att polisen kan arbeta i fler rånkommissioner runtom
            i landet.
          </p>
          <p xml:id="i-LarjzwqXf9UcyGrXK2CXB">
            Det är också viktigt att polisen kan använda sig av modern teknik
            i spaningsarbetet mot unga brottslingar. I polisens arbete med
            att kartlägga kriminella ungdomsgäng, har det visat sig varit
            viktigt att ha tillgång till lagring av bilder så att polisens
            spanare och människor som utsatts för rån och andra brott lättare
            kan identifiera gärningsmännen. I dagsläget är reglerna för detta
            snäva och medför orimliga konsekvenser. Liksom JO konstaterade
            (den 25 maj 2004, målnr 418-2003), är det därför önskvärt att
            Polisdatautredningen påskyndar sitt arbete.
          </p>
        </div>
        <div type="ipQuestion">
          <p xml:id="i-UG4LGSUXZPJCEKRuPf8JSW">
            Mot denna bakgrund vill jag fråga justitieministern:
            <list rend="unordered">
              <item>
                1. Avser ministern att vidta några åtgärder för att skärpa påföljden
                överlämnande till vård inom socialtjänsten?
              </item>
              <item>
                2. Avser ministern att vidta några åtgärder för att påföljden
                ungdomstjänst ska bli fristående och innehålla ett obligatoriskt
                krav på programverksamhet?
              </item>
              <item>
                3. Avser ministern att vidta några åtgärder för att ansvaret
                för unga lagöverträdare i vissa fall ska övergå till kriminalvårdens
                frivård?
              </item>
              <item>
                4. Avser ministern att vidta några åtgärder för att sänka straffmyndighetsåldern?
              </item>
              <item>
                5. Vilka åtgärder avser ministern att vidta för att säkerställa
                att polisen kan arbeta i fler rånkommissioner runtom i landet?
              </item>
              <item>
                6. Avser ministern att vidta några åtgärder för att polisen ska
                få en lagreglerad möjlighet att i vissa fall lagra bilder digitalt
                på misstänkta och gripna ungdomsbrottslingar?
              </item>
            </list>
          </p>
        </div>
      </div>
    </body>
  </text>
</TEI>
