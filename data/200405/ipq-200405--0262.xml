<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0262">
  <teiHeader>
    <fileDesc>
      <titleStmt>
        <title>äganderätten i EU:s jordbruksreform</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>äganderätten i EU:s jordbruksreform till justitieminister Thomas Bodström om äganderätten i EU:s jordbruksreform</title>
          <idno type="rdwebb">GS10262</idno>
          <ref type="dokument_url_text">http://data.riksdagen.se/dokument/GS10262/text</ref>
          <ref type="dokument_url_html">http://data.riksdagen.se/dokument/GS10262</ref>
          <ref type="dokumentstatus_url_xml">http://data.riksdagen.se/dokumentstatus/GS10262</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DW3nUMTcvQGYbs6VeK2fCE" corresp="i-N9Pi9YpD4nvtCEsVp2CGcX">
          <date when="2004-12-15"/>
        </correspAction>
        <correspAction type="received" xml:id="i-PbpHn3Y51VgSzE7dsmuhjb" corresp="i-STyFs6Gu3boin31eFp1bNM">
          <date when="2004-12-15"/>
        </correspAction>
        <correspAction type="answered" xml:id="i-USC12bgrpUuSw7WFP64Zhx" corresp="i-HhkgRHGRURfXTuftg1jHSf">
          <date when="2005-01-21"/>
        </correspAction>
        <correspContext corresp="i-USC12bgrpUuSw7WFP64Zhx">
          <ref type="record" target="prot-200405--062">Riksdagens protokoll 2004/05:62 Fredagen den 21 januari</ref>
          <ref type="recordSection" target="unsetDivId">18 § Svar på interpellation 2004/05:262 om äganderätten i EU:s jordbruksreform</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2iZQLuCs8Vr6LGhC9HPSec">
            Interpellation 2004/05:262 av Staffan Danielsson (c) till justitieminister
            Thomas Bodström om äganderätten i EU:s jordbruksreform
          </p>
        </div>
        <div type="ipqSubmissionInfo">
          <p xml:id="i-MgyLvpQUzqNLu7i4KZMuDG">
            den 15 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-99vFh2DtPpofigjEFLzTW5">
            EU:s jordbruksreform med frikoppling av arealersättningarna från
            kravet på produktion träder i kraft vid årsskiftet. Det finns
            en berättigad oro hos jordägarna för att de arealersättningar
            som sedan mer än 100 år @ först i form av tullskydd och sedan
            som ersättningar @ varit knutna till åker- och betesmarken och
            därmed till jordägaren @ nu av EU tilldelas den som år 2005 råkade
            arrendera marken.
          </p>
          <p xml:id="i-HjWQjBnYyB3NZdUoGxWqQF">
            Arealersättningarna föregicks av skyddstullar som höjde priserna
            på jordbrukets produkter över världsmarknadspriset. Under de två
            senaste decennierna har tullarna sänkts och ersatts av arealersättningar.
            Både de tidigare höjda produktpriserna och de senare arealersättningarna
            har tillfallit marken genom högre pris på odlad spannmål eller
            erhållande av arealersättning. I de fall jordägaren själv brukat
            marken har han eller hon själv uppburit dessa mervärden, om marken
            har varit utarrenderad har arrendatorn uppburit dem. För denna
            rätt att bruka marken och därigenom kunna odla och sälja produkter
            och uppbära arealersättningar har arrendatorn erlagt ett arrende
            till jordägaren.
          </p>
          <p xml:id="i-UY2VUfFtSk1CqKRRbUXc4R">
            Hade EU-reformen inneburit @ vilket bland annat lantbrukarnas
            organisationer arbetat för @ att arrendatorn alltjämt uppbär arealersättningarna
            men att dessa när arrendet upphör som tidigare kvarstannar på
            gården och hos jordägaren, att användas av en ny arrendator eller
            av jordägaren själv, hade allt varit gott och väl.
          </p>
          <p xml:id="i-BY8v7jexyDX2YUogxwxeEP">
            Nu har EU med aktivt stöd av Sverige beslutat att överföra äganderätten
            till de arealersättningar som alltid varit knutna till jorden
            från jordägaren och till arrendatorn.
          </p>
          <p xml:id="i-Ssym7HwdGZhNFKQkmBQvGL">
            Arrendatorn har alltså betalat arrende till jordägaren för rättigheter
            som han eller hon nu av EU plötsligt tilldelas äganderätten till.
            Arrendatorn kan härigenom ta med och sälja rätterna till andra
            gårdar, eller avstå från att utnyttja dem varvid de tillfaller
            staten, som kan ge dem till andra lantbrukare efter egna kriterier.
            Marknadspriset för stödrätterna kan hamna i intervallet 5 000@10
            000 kr per hektar, vilket för en 100-hektarsgård innebär ett totalt
            värde på en halv till en miljon kronor. Trots att arrendatorn
            betalat arrende för rätten att uppbära dessa ersättningar ges
            han eller hon nu full äganderätt till dem av EU, vilket egentligen
            innebär att de exproprierats från jordägaren och tilldelats arrendatorn.
            I alternativet att stödrätterna tillfaller staten, och jordägaren
            plötsligt äger jord utan stödrätter, blir den kapitaliserade förlusten
            av förlorade stödrätter av minst samma storleksordning, större
            ju längre de frikopplade ersättningarna består.
          </p>
          <p xml:id="i-DyDiJR96EozBbYjMipu3LM">
            Har jordägaren tur kan han eller hon så småningom eventuellt
            tilldelas nya stödrätter från statens nationella reserv. Det är
            dock oklart om den består och vilka som kan tilldelas stödrätter
            ifrån den. I varje fall tar det minst tre år innan en eventuell
            tilldelning kan bli aktuell, vilket bara det ger ett årligt stödbortfall
            på 1 100 till 2 300 kr per hektar.
          </p>
          <p xml:id="i-XgEEybR58N2ssBtmMz32EL">
            Hade jordägarna kunnat förutse risken för att EU skulle ändra
            sina arealersättningar från att alltid ha varit knutna till varje
            odlat hektar och därmed till varje gård, till att plötsligt ägas
            av arrendatorn, hade man självklart i arrendekontraktet inför
            utarrendering lagt in en punkt om att rätten till arealstöd vid
            upphörande av arrendet skulle överföras till näste brukare eller
            arrendator. Detta otänkbara har inte gått att förutse, ingen har
            kunnat tro att en rättstat eller en ansvarsfull union kan handla
            som man nu gör.
          </p>
          <p xml:id="i-XE2WQaFtXBTPT3KfR5toNv">
            Sveriges grundlag och rättssystem sätter äganderätten högt, och
            jag förundras över att en rättsstat som Sverige, och en union
            som EU, kan göra så här. Det förefaller solklart att denna del
            i jordbruksreformen innebär att betydande markvärden via stödrätterna
            i många fall exproprieras från jordägaren och överförs till arrendatorn
            eller staten, vilket kan leda till oöverblickbara rättstvister.
          </p>
        </div>
        <div type="ipQuestion">
          <p xml:id="i-5eBC94d3GQPoNWbC5T9pFu">
            Mina frågor till Sveriges justitieminister är därför:
            <list rend="unordered">
              <item>
                1.Vilka åtgärder avser justitieministern att vidta för att EU:s
                jordbruksreform inte ska medföra att betydande markvärden kan
                överföras från jordägaren och till arrendatorn eller staten?
              </item>
              <item>
                2.Vilka åtgärder avser justitieministern att vidta för att äganderätten
                inte ska överträdas?
              </item>
              <item>
                3.Vilka åtgärder avser justitieministern att vidta för att ta
                initiativ i Sverige eller i EU för att ändra eller förtydliga
                jordbruksreformen så att inte äganderätten riskerar att kränkas?
              </item>
            </list>
          </p>
        </div>
      </div>
    </body>
  </text>
</TEI>
