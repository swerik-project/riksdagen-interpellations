<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0045">
  <teiHeader>
    <fileDesc>
      <titleStmt>
        <title>etableringen av flygskolan i Linköping</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>etableringen av flygskolan i Linköping till försvarsminister Leni Björklund om etableringen av flygskolan i Linköping</title>
          <idno type="rdwebb">GS1045</idno>
          <ref type="dokument_url_text">http://data.riksdagen.se/dokument/GS1045/text</ref>
          <ref type="dokument_url_html">http://data.riksdagen.se/dokument/GS1045</ref>
          <ref type="dokumentstatus_url_xml">http://data.riksdagen.se/dokumentstatus/GS1045</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YB2YWQ4XTK4qmwFfn3H7J2" corresp="i-Ybw8JnrmHGCsqpipBke8a7">
          <date when="2004-10-08"/>
        </correspAction>
        <correspAction type="received" xml:id="i-BjeaHJCFNmMK44ZUoqYYxV" corresp="i-CcdZckB2ErC625pmVtogZg">
          <date when="2004-10-12"/>
        </correspAction>
        <correspAction type="answered" xml:id="i-JhuTu4LPpFBYntWrr6ZPHE" corresp="i-CcdZckB2ErC625pmVtogZg">
          <date when="2004-10-29"/>
        </correspAction>
        <correspContext corresp="i-JhuTu4LPpFBYntWrr6ZPHE">
          <ref type="record" target="prot-200405--023">Riksdagens protokoll 2004/05:23 Fredagen den 29 oktober</ref>
          <ref type="recordSection" target="unsetDivId">8 § Svar på interpellation 2004/05:45 om etableringen av flygskolan i Linköping</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WvtTLtm87JfsGKSWh2JWVB">
            Interpellation 2004/05:45 av Mikael Oscarsson (kd) till försvarsminister
            Leni Björklund om etableringen av flygskolan i Linköping
          </p>
        </div>
        <div type="ipqSubmissionInfo">
          <p xml:id="i-JWaT7ckwhKScKxZ93YQkuX">
            den 8 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JsAZWUYQF9sfiEDnHuzJdj">
            Försvarsmaktens hela flygutbildning ska styras från Uppsala.
            F 20 i Uppsala byter namn till Flygvapnets Luftstridsskola. Det
            står klart i Göran Perssons försvarsproposition som kom i fredags.
            Det sjuka är att regeringen framhärdar i att själva flygskolan
            ska vara förlagd till Linköping. Flygskolan i Linköping ska alltså
            styras 26 mil bort @ från Uppsala!
          </p>
          <p xml:id="i-CWqgqYwAtkbgoWGcc2PQqk">
            Våren 2001 fanns ett väl underbyggt förslag om lokalisering av
            flygskolan till Uppsala. Genom ett bedrövligt taktikspel i försvarsutskottet
            avstyrktes propositionen. F 16, som dåvarande försvarsministern
            och ÖB varit överens om skulle vara navet i flygvapnet, skulle
            helt plötsligt läggas ned. Majoriteten snickrade i stället ihop
            ett dåligt underbyggt förslag som sedan visade sig vara ogenomförbart.
            Det gick nämligen inte att förlägga flygskolan till någon av de
            kvarvarande flottiljerna.
          </p>
          <p xml:id="i-7aVSaAdYQwj4VNJJwh9Zre">
            Till sist beslutade regeringen att flygskolan skulle förläggas
            till Linköping. Men miljöprövningen, som skulle ha varit färdig
            våren 2003, är ännu inte klar. Och innan miljöprövningen är klar
            kommer inte investeringarna att sättas i gång.
          </p>
          <p xml:id="i-UHoYFrXCLNUtMUsv7SUaiR">
            I en interpellationsdebatt i december 2003 fick försvarsministern
            frågan av undertecknad vad kostnaden blir för lokaliseringen av
            flygskolan till Malmen. Högst 174 miljoner kronor, sade försvarsministern.
            Detta besked upprepade försvarsministern i en frågestund i riksdagen
            i april 2004. Det visar sig nu vara galen beräkning. Leni Björklunds
            eget försvarsdepartement säger nu i utredningen Försvarsmaktens
            grundorganisation att kostnaden att förlägga flygskolan till Linköping
            blir 250 miljoner.
          </p>
          <p xml:id="i-CSRZM4H2ChGQdBCDeJmD69">
            Samtidig kan vi konstatera att allt som krävs för flygskolan
            finns i Uppsala. Uppsala har haft flygskolor i 50 år. Dessutom
            finns närheten till Arlanda vilket är positivt för dem som reser
            till och från andra delar av Sverige. Norrut har Uppsala samma
            möjligheter som Söderhamn, dit regeringen nu märkligt nog säger
            att man vill ha den gemensamma europeiska flygskolan inom åtta
            år. I Uppsala har Flygvapnet ännu kvar den gamla konsessionen
            där det finns tillräckligt med start och landningar för att kunna
            inrymma flygskolan. Arbetet med konsessionsansökan för en flygskola
            lades på is.
          </p>
          <p xml:id="i-RymfgJKGTakzoNwBcEbThv">
            Kostnaderna för att låta flygskolan vara i Uppsala är ca 20 miljoner
            för investeringar och 20 miljoner för underhållsåtgärder, det
            vill säga ofantligt mycket mindre än Malmenalternativet.
          </p>
          <p xml:id="i-8Ga3kcPKxm4ExS3psuCJDU">
            Det finns anledning att påminna om att riksdagsbeslut har ändrats
            förut med hänvisning till att kostnaderna blivit för stora. År
            2000 skulle till exempel "specialflyg" flyttas från Malmen till
            Uppsala. Men när det visade sig att prislappen blev 200 miljoner
            kronor, det vill säga betydligt dyrare än vad man förutsett, ändrade
            man riksdagsbeslutet med hänvisning till bland annat kostnadsaspekten.
          </p>
          <p xml:id="i-7Tq7ADVkp2NprqLdYUFZPt">
            Låt mig till sist påminna om den 11 september. Från Uppsalas
            flygflottilj till Stockholm är under ordinarie beredskap bara
            några få minuter just på grund av den korta distansen. Om någon
            av de kvarvarande flottiljerna har beredskapen är bara anflygningstiden
            uppåt en halvtimme. Detta ställdes på sin spets dagen efter att
            det otänkbara hänt i USA den 11 september 2001, när F 16 i Uppsala
            fick order om att sätta upp extra incidentberedskap med jaktflyg.
          </p>
          <p xml:id="i-5vMHDyFVeQ9Fa17PRhosP6">
            De fruktansvärda terrordåd som genomförts i USA är en påminnelse
            om att vi behöver ett starkt försvar. Inklusive ett luftförsvar
            av Mälardalen. Något annat blir mycket svårt att förklara för
            kommande generationer. Om vi förlägger flygskolan i Uppsala får
            vi möjlighet till en snabb incidentberedskapsbasering eftersom
            det kommer redan i utgångsläget finnas tillräckligt med teknisk,
            räddnings- och fälthållningskapacitet på plats.
          </p>
          <p xml:id="i-2YCAGWvS1UxMF6QyCb7a8D">
            Därför uppmanar jag försvarsministern att åter pröva möjligheten
            att placera flygskolan i Uppsala. Här finns över 200 miljoner
            att spara! Jag tror att att regeringen skulle få en bred majoritet
            i riksdagen för detta. Än är det inte för sent att låta förnuftet
            segra i denna fråga.
          </p>
          <p xml:id="i-7FxHH7eycjYpLXUJXEjqVj">
            Mina frågor till försvarsministern är:
          </p>
          <p xml:id="i-LabF2PW6T8nZdpsVXSsYPT">
            Vad kommer den totala kostnaden för etablering av flygskolan
            på Malmen i Linköping att bli inklusive kringkostnader?
          </p>
          <p xml:id="i-AEYHFsSR5z3izTziP4Hpo1">
            Kan försvarsministern tänka sig att ompröva beslutet att förlägga
            flygskolan på Malmen till förmån för F 20 i Uppsala?
          </p>
        </div>
      </div>
    </body>
  </text>
</TEI>
