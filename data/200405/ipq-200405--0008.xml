<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0008">
  <teiHeader>
    <fileDesc>
      <titleStmt>
        <title>stopplagen och det kommunala självstyret</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stopplagen och det kommunala självstyret till statsrådet Ylva Johansson om stopplagen och det kommunala självstyret</title>
          <idno type="rdwebb">GS108</idno>
          <ref type="dokument_url_text">http://data.riksdagen.se/dokument/GS108/text</ref>
          <ref type="dokument_url_html">http://data.riksdagen.se/dokument/GS108</ref>
          <ref type="dokumentstatus_url_xml">http://data.riksdagen.se/dokumentstatus/GS108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FBWJTA8uFGqR6wbnjHH6AY" corresp="i-EANGVQ7bBDvQLJRQXHptPX">
          <date when="2004-09-16"/>
        </correspAction>
        <correspAction type="answered" xml:id="i-ToRUYE9ZV2HvR1yNGThomz">
          <date when="2004-10-12"/>
        </correspAction>
        <correspAction type="received" xml:id="i-13hUpVkjgTGGMMYWuCbrKF" corresp="i-SZKUTdtCrCo58yNCQsH76">
          <date when="2004-09-17"/>
        </correspAction>
        <correspAction type="answered" xml:id="i-RaWarUWL4rtKumrnwu24D5" corresp="i-SZKUTdtCrCo58yNCQsH76">
          <date when="2004-10-12"/>
        </correspAction>
        <correspContext corresp="i-RaWarUWL4rtKumrnwu24D5">
          <ref type="record" target="prot-200405--012">Riksdagens protokoll 2004/05:12 Tisdagen den 12 oktober</ref>
          <ref type="recordSection" target="unsetDivId">8 § Svar på interpellationerna 2004/05:6, 7, 8, 9 och 10 om stopplagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9gAYmtYBQWSzNpQb8eLCPz">
            Interpellation 2004/05:8 av Kenneth Johansson (c) till statsrådet
            Ylva Johansson om stopplagen och det kommunala självstyret
          </p>
        </div>
        <div type="ipqSubmissionInfo">
          <p xml:id="i-WqoFYV3ckyeC1nD3uxbQ2g">
            den 16 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KmhU1K6qj5yHyx5ip3X7WZ">
            Regeringspromemorian om överlämnande av ansvar för driften av
            sjukhus till privata entreprenörer, den så kallade stopplagen,
            har mottagits av nästan enstämmigt negativa reaktioner under remissrundan.
            Vårdförbundet, LO, flera landsting och flertalet statliga myndigheter
            har bestyrkt den kritik som sedan länge riktats mot förslaget
            från Centerpartiet och flera andra partier i riksdagen. Sakskälen
            mot förslaget att på statlig nivå införa starka restriktioner
            mot privata och andra alternativ inom den offentligfinansierade
            hälso- och sjukvården är många. En ökad mångfald inom hälso- och
            sjukvården är en viktig förnyelsekraft med stor potential att
            bidra till högre kvalitet, större effektivitet, bättre arbetsvillkor
            för personalen och en ökad anpassning till patienters och medborgares
            behov.
          </p>
          <p xml:id="i-97g6Sq4Qjs8CxwWzYKvEoJ">
            Den aspekt som jag särskilt vill lyfta fram i denna interpellation
            är huruvida förslaget är förenligt med en viktig princip i Sveriges
            författning, nämligen det kommunala självstyret.
          </p>
          <p xml:id="i-9gVuc6DnUGQQ44jzgaKi2">
            Hälso- och sjukvårdslagen § 3 stadgar att det är landstingen
            som är ansvariga för att medborgarna får den hälso- och sjukvård
            de behöver samt för organisationen av hälso- och sjukvården.
          </p>
          <p xml:id="i-T2hARPqshyuG8JtwTCvrEA">
            Hur vården ska organiseras @ eller vilka driftsformer som ska
            väljas @ är knappast frågor som är lämpliga att reglera i lag.
            Landstingen står inför stora ekonomiska påfrestningar under kommande
            år och ny centralstyrning underlättar knappast möjligheterna att
            klara dessa. Ska sjukvårdshuvudmännen klara uppgiften att erbjuda
            medborgarna en god hälso- och sjukvård som också är kostnadseffektiv,
            är det viktigt att de inte är bundna till en enda driftsform för
            sjukhusen.
          </p>
          <p xml:id="i-YS77rgMH2amreeeTBZLbGu">
            Det kommunala självstyret har ett stort värde. Ur demokratisk
            synpunkt är det värdefullt att beslut fattas nära medborgarna.
            Närhet skapar större känsla av delaktighet och ansvar än central-
            eller expertstyre. Att just hälso- och sjukvården är föremål för
            ett regionalt beslutsfattande bidrar till ökade kunskaper och
            en bättre anpassning av verksamheten efter medborgarnas önskemål
            och behov. I en tid när den politiska strävan är att få en utveckling
            mot "närvård" och stärkt förebyggande arbete är förankringen i
            den lokala och regionala miljön sannolikt särskilt viktig.
          </p>
          <p xml:id="i-TjoXFXzVGEUkEr5xcE1JwK">
            Eftersom hälso- och sjukvården är en sektor som befinner sig
            i betydande problem @ inte minst i perspektivet av den demografiska
            utvecklingen @ kan det vara frestande att se lösningen i en centralplanerad
            och expertstyrd vårdsektor. Det är dock en farlig väg som sannolikt
            skulle medföra att den fortlöpande dialogen mellan medborgare,
            personal och beslutsfattare om vården skulle upphöra. Demokratisk
            förankring är inte mindre viktig utan viktigare i en tid av påfrestande
            utmaningar. Varje ingrepp i självstyret, och dessa har under den
            socialdemokratiska regeringsperioden varit många, skapar emellertid
            oklarhet om var ansvaret ligger. Härigenom försätts regionala
            politiska företrädare i en allt svårare situation @ eftersom de
            får stå som ansvariga för en verksamhet där deras handlingsfrihet
            hela tiden kringskurits @ samtidigt som medborgarnas frustration
            växer.
          </p>
          <p xml:id="i-PamJBzAnGVjzUxq5vjh25g">
            Landstingens självstyre har också ett stort värde i att verksamheten
            kan anpassas efter växlande behov, att olika lösningar kan prövas
            och utvinnandet av erfarenheter därigenom flerdubblas jämfört
            med vad som skulle vara fallet vid ett centralstyre. Försöken
            med privata och alternativa utförare av sjukvård i flera landsting
            är ett gott exempel på detta. Framgången för S:t Görans sjukhus,
            Simrishamns sjukhus, nyligen inledda försök inom Värmlands läns
            landsting etcetera ger kunskap och inspiration som sedan kan tillämpas
            i andra landsting @ alltefter lokala förhållanden och medborgarnas
            önskemål. Det är uppenbart att det är just denna utveckling underifrån
            som skrämmer regeringen. Goda exempel på att privata alternativ
            kan användas för att utveckla vården verkar upplevas som ett hot
            mot den socialdemokratiska maktbasen @ det vill säga att så många
            medborgare som möjligt ska uppfatta sin tillvaro som direkt beroende
            av de beslut som fattas i Regeringskansliet.
          </p>
          <p xml:id="i-RdzLXNoA22rCWm4hAWtVWX">
            Behovet av flexibilitet och möjlighet till olika lösningar är
            snarast större i svåra tider när det är svårt att få de ekonomiska
            resurserna att räcka.
          </p>
          <p xml:id="i-Dxd14WJeg1B9GvUQC7BP94">
            Med anledning av ovanstående är mina frågor till statsrådet:
          </p>
          <p xml:id="i-BAWxZKrhorX1tQRkr6Jw7o">
            Ämnar statsrådet lägga fram ett förslag i enlighet med departementspromemorian?
          </p>
          <p xml:id="i-PgJB2YR1vbi1KtHrf4csAJ">
            Har statsrådet gjort den bedömningen att förslaget är förenligt
            med det kommunala självstyret?
          </p>
          <p xml:id="i-25QzpDkECKpCk69dYT59PW">
            Har statsrådet gjort den bedömningen att förslaget underlättar
            för landstingets förtroendevalda att hantera den besvärliga situation
            som hälso- och sjukvården befinner sig i?
          </p>
          <p xml:id="i-UVwzaa3ctws4DyZqqM5Mvq">
            Har statsrådet gjort den bedömningen att förslaget underlättar
            för medborgarna att veta var det politiska ansvaret för hälso-
            och sjukvårdspolitiken kan utkrävas?
          </p>
        </div>
      </div>
    </body>
  </text>
</TEI>
