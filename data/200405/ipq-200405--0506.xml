<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0506">
  <teiHeader>
    <fileDesc>
      <titleStmt>
        <title>blyammunitionsförbudet</title>
        <author>Johansson, Bengt-Anders (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>blyammunitionsförbudet till statsrådet Lena Sommestad om blyammunitionsförbudet</title>
          <idno type="rdwebb">GS10506</idno>
          <ref type="dokument_url_text">http://data.riksdagen.se/dokument/GS10506/text</ref>
          <ref type="dokument_url_html">http://data.riksdagen.se/dokument/GS10506</ref>
          <ref type="dokumentstatus_url_xml">http://data.riksdagen.se/dokumentstatus/GS10506</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <persName>Bengt-Anders Johansson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LYyU3ZYzakCBj7xbe58Zzc" corresp="i-P2x4fiHNXrW2XTzJZRJeJJ">
          <date when="2005-04-01"/>
        </correspAction>
        <correspAction type="received" xml:id="i-2stCU752oSpfYsCz6CVwQr">
          <date when="2005-04-04"/>
        </correspAction>
        <correspAction type="answered" xml:id="i-MX7AVHHYvXCbmzzM9uSVQt">
          <date when="2005-04-15"/>
        </correspAction>
        <correspAction type="received" xml:id="i-RuyacXd8GiVsWwc7AhGXrA" corresp="i-4f2bAEUboRxqAf7W8Ybmzm">
          <date when="2005-04-04"/>
        </correspAction>
        <correspAction type="answered" xml:id="i-S5niw1rmCzW7UC2NwVmipc" corresp="i-4f2bAEUboRxqAf7W8Ybmzm">
          <date when="2005-04-15"/>
        </correspAction>
        <correspContext corresp="i-S5niw1rmCzW7UC2NwVmipc">
          <ref type="record" target="prot-200405--106">Riksdagens protokoll 2004/05:106 Fredagen den 15 april</ref>
          <ref type="recordSection" target="unsetDivId">12 § Svar på interpellation 2004/05:506 om blyammunitionsförbudet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BeceS1n4AfhK3eSLm9FTFE">
            Interpellation 2004/05:506 av Bengt-Anders Johansson (m) till
            statsrådet Lena Sommestad om blyammunitionsförbudet
          </p>
        </div>
        <div type="ipqSubmissionInfo">
          <p xml:id="i-NjVM1uUnjMgiyeYnqR8mTd">
            den 1 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3Lc2D8YJnmvh1miuA2yrqh">
            Regeringen och riksdagen har inom ramen för miljökvalitetsmålet
            Giftfri miljö beslutat att nyproducerade varor så långt som möjligt
            ska vara fria från bly senast år 2010.
          </p>
          <p xml:id="i-7uoJGyuf55NZdVA88VY6zz">
            Miljöministern har i sammanhanget konstaterat att en total avveckling
            av alla användningsområden för bly är svår att uppnå utan att
            konsekvenserna för samhället blir alltför stora.
          </p>
          <p xml:id="i-C64YQ5rW4BA4je36kLdKUQ">
            Metalliskt bly till kulor och hagel för handvapen har under lång
            tid varit föremål för en uppenbar särbehandling som påverkar aktiviteterna
            för ca 700 000 människor i vårt land och som fullt genomförd innebär
            stora konsekvenser av teknisk, ekonomisk och djuretisk natur.
          </p>
          <p xml:id="i-JaveTrGoYr46fA11cVd7N8">
            Regeringen har valt att som ett led i uppfyllandet av miljökvalitetsmålet,
            som enda applikation, avveckla bly i ammunition till 2008 genom
            att införa ett förbud enligt förordningen 1998:944 om förbud med
            mera i vissa fall i samband med hantering, införsel och utförsel
            av kemiska produkter. Denna förordning gäller vid sidan av förordningen
            1998:941 om kemiska produkter och biotekniska organismer.
          </p>
          <p xml:id="i-9V8LrAzGAVUb9qse4zKgbS">
            Som skäl för förbudet anger miljöministern att användning av
            ammunition som innehåller hagel och kulor av bly för jakt innebär
            en spridning av bly som är relativt stor i förhållande till användningsområdena
            för annat metalliskt bly. Vidare anförs också att spridningen
            sker direkt i miljön.
          </p>
          <p xml:id="i-94zWViTqgh3EeYz39DLup">
            De hälso- och miljörisker som kan uppstå i samband med användning
            av metalliskt bly i jaktammunition är enligt en samlad vetenskap
            i stort sett försumbara i relation till den naturliga förekomsten
            av bly i översta moränlagret, atmosfäriskt nedfall, övrig användning
            och den diffusa spridningen av metaller i jonform som sker från
            större samhällen.
          </p>
          <p xml:id="i-FcQLSv5zVnRW5GJ6gNtZLg">
            Som ett exempel kan nämnas att enbart vid fritidsfiske sprids
            större kvantiteter bly än vid jakt.
          </p>
          <p xml:id="i-NLTczfiHbTixoyt1mQuEFv">
            Ett förbud i fiskesammanhang skulle enkelt kunna genomföras utan
            några som helst problem av säkerhetsteknisk eller djuretisk natur,
            men här anses avvecklingen kunna ske på frivillig grund. Vidare
            är det fullt tillåtet att sälja gjutmetaller med över 80 % blyhalt
            som är avsedda att i hemmet användas av barn för tillverkning
            av tennsoldater och dylikt, oaktat OECD:s deklaration C(96)42/Final.
            Upplysningsvis kan i detta sammanhang nämnas att i OECD:s deklaration
            har endast åtgärder för att begränsa användning av blyhagel i
            våtmarker blivit genomförda.
          </p>
          <p xml:id="i-FDmMyFFLRrp2w2aF48iJdm">
            Detta visar med stor tydlighet att användning av metalliskt bly
            i ammunition, som ur allmän hälso- och miljösynpunkt inte skiljer
            sig från annat metalliskt bly när det gäller biotillgänglighet
            och risker, är föremål för en medveten särbehandling som direkt
            riktar sig mot en speciell grupp av medborgare. Miljöministern
            har hävdat att så inte är fallet då blyammunition, trots förbudet
            enligt lagen om kemiska produkter, inte skulle vara belastat med
            någon anmälningsplikt till produktregistret.
          </p>
          <p xml:id="i-FtpSBuif9z7pCS45yyFr7a">
            Detta är anmärkningsvärt då pulver och fjäll av bly finns upptagna
            i produktregistret och belagda med anmälningsplikt kan säljas
            och användas fritt. Samtidigt behöver blyammunition som är belagt
            med försäljnings- eller användningsförbud inte anmälas eller registreras.
            Trots att det enligt § 11 i samma förordning stadgas att produkter
            som kan hänföras till något av de varuslag som finns i bilagan
            ska anmälas till Kemikalieinspektionen för registrering.
          </p>
          <p xml:id="i-Rq136DPZ5ppnxkZiQ6VzcT">
            Frånvaro av registreringstvång och anmälningsplikt på en vara
            skulle kunna motiveras om varan vore totalförbjuden i alla tillverknings-
            och hanteringsled, det vill säga om varan inte existerar inom
            landet i någon applikation. Så är dock inte fallet utan blyammunition
            behandlas också på olika sätt beroende på vilken typ det handlar
            om.
          </p>
          <p xml:id="i-PGxRMLqZmnUPMXgpgCBrP2">
            Från den 1 januari 2006 får hagelammunition laddade med hagel
            av bly inte yrkesmässigt saluföras eller överlåtas. Däremot är
            yrkesmässig utförsel tillåten liksom överlåtelser för ammunition
            för samlarändamål. Med ledning därav kan förstås att det efter
            nämnda datum inte heller råder något tillverkningsförbud av blyladdad
            hagelammunition om det sker för exportändamål.
          </p>
          <p xml:id="i-XXtuq15D55te1fJkN5aP4v">
            Vad som komplicerar bilden är nomenklaturfrågorna. Blyhagel avsedda
            för patroner som ska exporters kan således köpas, tillverkas och
            hanteras utan restriktioner. Rundkulor eller hagel av bly avsedda
            för luftvapen faller under § 14 a i förordningen 1998:941 och
            är inte tillåtna att skjuta med om det inte sker mot ett miljökulfång
            eller tas om hand på ett annat ur miljösynpunkt tillfredsställande
            sätt. Om samma typ av hagel används för fiske är det ett sänke
            som för närvarande kan spridas fritt i naturen utan några restriktioner
            alls.
          </p>
          <p xml:id="i-VP2bh8QCJvtXJ1NfiVjZqy">
            För gevärs- och pistolammunition råder av vad som framgår av
            förordningen inga andra restriktioner än att de inte får användas
            för jakt eller skytte inom landet. Yrkesmässig försäljning eller
            överlåtelse är således i motsats till blyhagelammunition fullt
            tillåten.
          </p>
          <p xml:id="i-DtHuVPokzTeXKJqQKgAyRf">
            Kontrollen av bestämmelsernas efterlevnad förefaller något komplicerad.
            Vidare uppstår frågan om straffansvar för brott mot förordningen
            ska betecknas som spridning av miljöfarligt ämne eller olaga kemikaliehantering.
          </p>
          <p xml:id="i-7ToC2rRH9bwL2FnKF1uFgT">
            Ur allmän rättssynpunkt vore det orimligt att införa ett förbud
            mot spridning av metalliskt bly med hjälp av skjutvapen då det
            samtidigt är tillåtet att varje år sprida rötslam innehållande
            100 milligram bly per kilo torrsubstans. Eller i övrigt helt fritt
            kunna hantera och använda biotillgängliga blyföreningar i färg
            och dylikt där det för handen inte finns något alternativ, övrig
            användning av metalliskt bly oräknat.
          </p>
          <p xml:id="i-K7qQydhxyDs1MTgJv4meBp">
            Om man bortser från miljardkostnader för en stor befolkningsgrupp
            som uppstår i samband med behovet att pipa om eller byta ut hundratusentals
            vapen, något som strider mot samhällets önskan om att minska antalet
            civila vapen, kvarstår frågan om vilka djuretiska konsekvenser
            en övergång till alternativ ammunition kommer att innebära.
          </p>
          <p xml:id="i-zApVC9GFy7HVAAeMnjJxG">
            Att antalet skadkjutningar ökar markant vid användning av stålhagel,
            som ur kostnads och tillgänglighetssynpunkt är det enda realistiska
            alternativet, är klarlagt. Den maximala hagelstorlek som enligt
            internationella konventioner (C.I.P) kan användas i huvuddelen
            av hagelvapen som finns i Sverige räcker inte för att få effektiv
            verkan annat än på mycket korta avstånd.
          </p>
          <p xml:id="i-WmCTs5tQnmAnyUq3i1TqGW">
            Vad avser kulammunition måste det hävdas att solida kulor av
            koppar, mässing eller dylikt i praktiken är oprövade jaktmedel
            som rimligen borde underkastas en praktisk och etisk prövning
            innan de får användas för jaktbruk.
          </p>
          <p xml:id="i-G6DzbVv2gu2XnLTE4UgnZ8">
            Att utveckla och utvärdera verkan av alternativa kulor genom
            att på vanlig normal jakt skjuta på levande djur är i grunden
            etiskt oacceptabelt och borde klassas och hanteras som djurförsök.
            Särskilt mot bakgrund att definitionen för en viss kalibers användningsområde
            endast regleras av kaliber, kulvikt och anslagsenergi på ett visst
            avstånd från mynningen.
          </p>
          <p xml:id="i-Qbs2ypApkrb8Df4kTju3sT">
            I nuvarande föreskrifter från Naturvårdsverket finns endast anvisningar
            att kulor som ska användas på vilt från rådjur och uppåt ska vara
            konstruerade för att expandera.
          </p>
          <p xml:id="i-WWGLC5yVz3wbVjMxnM5ryR">
            Bestämmelserna grundar sig på långt över hundra års erfarenheter
            av hur mantlade blykulor uppför sig och fungerar vid jakt.
          </p>
          <p xml:id="i-Ut6A3XaSBy4iGVBExjzcfp">
            Den erfarenheten kan på inget vis överföras rakt av till monometallkulor
            eller andra konstruktioner av främmande art. Detta innebär i praktiken
            att toleransnivån om vad som efter den 1 januari 2008 är rimlig
            skottverkan och hänsyn till djurskyddsaspekterna vid jakt överlåts
            till varje enskild ammunitionstillverkare och jägare.
          </p>
        </div>
        <div type="ipQuestion">
          <p xml:id="i-TvbRwFpFiXG1hk5WCZWFrX">
            Med anledning av ovanstående vill jag ställa följande frågor
            till miljöministern:
            <list rend="unordered">
              <item>
                1. Vilka är skälen till att regeringen valt att negativt särbehandla
                en användargrupp av bly, nämligen vapenägare, på det sätt som
                beskrivits ovan?
              </item>
              <item>
                2. Vilka skäl anför statsrådet för att genomföra förbudet mot
                blyammunition givet den kunskap som finns om effekterna av ammunitionsbly
                vad gäller både giftighet och minskade mängder för fastmarksjakt?
              </item>
              <item>
                3. Vilka åtgärder avser statsrådet att vidta för att regelverken
                för hagel- respektive kulammunition av bly ska tydliggöras?
              </item>
              <item>
                4. Vilka åtgärder avser statsrådet att vidta för att motverka
                den ökade skadskjutning som ett förbud av ammunitionsbly kommer
                att föra med sig?
              </item>
              <item>
                5. Vilka är skälen för att statsrådet inte vill ta initiativ
                till en konsekvensutredning rörande det planerade förbudet mot
                blyammunition?
              </item>
            </list>
          </p>
        </div>
      </div>
    </body>
  </text>
</TEI>
