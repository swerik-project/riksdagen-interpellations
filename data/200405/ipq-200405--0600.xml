<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0600">
  <teiHeader>
    <fileDesc>
      <titleStmt>
        <title>rovdjursangrepp</title>
        <author>Gerdin, Viviann (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rovdjursangrepp till jordbruksminister Ann-Christin Nykvist om rovdjursangrepp</title>
          <idno type="rdwebb">GS10600</idno>
          <ref type="dokument_url_text">http://data.riksdagen.se/dokument/GS10600/text</ref>
          <ref type="dokument_url_html">http://data.riksdagen.se/dokument/GS10600</ref>
          <ref type="dokumentstatus_url_xml">http://data.riksdagen.se/dokumentstatus/GS10600</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MAjkY7TMfvfsiuE3eArFUA</idno>
            <persName>Viviann Gerdin</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9tBTrbqFxyhwGAQfdsVqsP" corresp="i-MAjkY7TMfvfsiuE3eArFUA">
          <date when="2005-05-18"/>
        </correspAction>
        <correspAction type="received" xml:id="i-LkzjuLaZcQ11FoAZzDgTq9" corresp="i-HhkgRHGRURfXTuftg1jHSf">
          <date when="2005-05-18"/>
        </correspAction>
        <correspAction type="answered" xml:id="i-2EW2qfe4JS4ndsym1PncLn" corresp="i-HhkgRHGRURfXTuftg1jHSf">
          <date when="2005-06-07"/>
        </correspAction>
        <correspContext corresp="i-2EW2qfe4JS4ndsym1PncLn">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">16 § Svar på interpellationerna 2004/05:592, 593, 600 och 612 om jaktlagstiftningen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QAuov3BnYk7nUnr5bQDatg">
            Interpellation 2004/05:600 av Viviann Gerdin (c) till jordbruksminister
            Ann-Christin Nykvist om rovdjursangrepp
          </p>
        </div>
        <div type="ipqSubmissionInfo">
          <p xml:id="i-6MWVjTYA2jkG8Jqe4Gc4dB">
            den 18 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-43Nhnmi6P6qtfHzFj6LH78">
            De senaste årens ökning av antalet rovdjur har förändrat levnadsvillkoren
            för människor i områden med en växande vargstam. De alltmer närgångna
            rovdjuren och det ökade antalet rovdjursangrepp på boskap och
            husdjur i kombination med en lagstiftning som inte tar hänsyn
            till djurskydd är ohållbart i längden.
          </p>
          <p xml:id="i-WrD5agMkku6y5SwywMHDTR">
            Efter de senaste dagarnas rovdjursangrepp i Värmland har två
            djurägare drabbats mycket hårt.
          </p>
          <p xml:id="i-CUv4fQNpDiUrPERSqXtfAL">
            Under två dygn förlorade den ene djurägaren 30 får, den andre
            förlorade en kalv samt ytterligare en kalv svårt skadad. Vid besiktningstillfället
            hittades flera lamm svårt sargade av varg, ett lamm hittades med
            struparna hängande utanför halsen, ett annat lamm med båda bakbenen
            avbitna och så vidare. Synen som mötte djurägarna var förfärlig.
          </p>
          <p xml:id="i-GzxuXJUzfz7jnYKMZ4vaLn">
            De fortsatta vargangreppen på tamboskapen föranleder mig att
            påminna jordbruksministern om riksdagens beslut att regeringen
            fått i uppdrag att göra en översyn av 28 §. Berörda djurägare
            är i dag mycket frustrerade och uppgivna över de fortsatta rovdjursangreppen
            och att de inte kan garantera en säker utomhusvistelse för sina
            djur. Rovdjurens framfart medför dessutom merarbete och ekonomiska
            konsekvenser som inte till fullo kompenserar dem. Exempelvis flera
            djurägare vittnar om att de tvingas vakta sina får och kor dygnet
            runt vid utomhusvistelse, samtidigt har de ett arbete som ska
            skötas. De är frustrerade och känner sig djupt svikna av regeringens
            oförmåga att inte kunna åstadkomma en förändring av reglerna som
            tillåter dem att skydda sina djur. De förebyggande åtgärder som
            vidtas kan lösa en del av problemen, men att stängsla in fåren
            ger ingen hundraprocentig säkerhet.
          </p>
          <p xml:id="i-Ps2QuXbK6ZMJm7goCjDkT6">
            Den förda rovdjurspolitiken saknar verklighetsförankring och
            utgör därför ett starkt skäl till att missnöjet växer ute i bygderna.
            Att inte kunna försvara sina djur vid rovdjursangrepp upprör djurägare,
            särskilt med hänvisning till att djurskyddslagen ålägger dem att
            ta väl hand om sina djur. Den förda rovdjurspolitiken får också
            negativa konsekvenser för djurägare som är anslutna till Krav,
            där fritt bete är ett måste för att kunna Kravmärka djuren. Rovdjursangreppen
            kan även leda till problem för markägare för beten som är anmälda
            för EU-bidrag.
          </p>
          <p xml:id="i-BETt29XVCk4nRMcjve6mr2">
            Det är väl känt att gällande lagstiftning har skapat stor förvirring
            och oro, det är också anledningen till att riksdagen har givit
            i uppdrag till regeringen att göra en samlad översyn av reglerna
            för att djurägaren ska kunna skydda sina djur från rovdjursangrepp.
            I syfte att förtydliga nuvarande regler lade Naturvårdsverket
            redan i mars 2004 fram ett förslag för att komma till rätta med
            en del av problemen, i till exempel 28 § i jaktförordningen. Flera
            instanser har också inkommit med förslag till förbättringar, men
            regeringen har inte reagerat! Trots ständiga påpekanden och välgrundade
            förslag till förändringar av 28 § så uppvisar regeringen en total
            oförmåga att åstadkomma en förändring som ger djurägarna rätt
            att skydda sina djur från rovdjursangrepp.
          </p>
          <p xml:id="i-MEyV1hqTyjSqRm6ibbuPzg">
            Flera uppseendeväckande fall där djurägare har dömts till grova
            jaktbrott har blivit konsekvensen av den förda rovdjurspolitiken.
            Laglydiga medborgare har genom att anmäla att de försökt försvara
            sina djur från rovdjursangrepp blivit dömda till grova jaktbrott
            där minimistraffet är sex månaders fängelse. Detta har skett med
            regeringens tysta medgivande beroende på en lagstiftning som skapat
            förvirring, men där det nu framkommit att det övergripande målet
            varit att freda vargen på bekostnad av andra arter.
          </p>
          <p xml:id="i-J34KMLkqCck694SfHxhgzn">
            Jag vill med hänvisning till ovan fråga:
          </p>
          <p xml:id="i-CYuJgv4iWaDifahCdjptyw">
            Har jordbruksministern för avsikt att infria riksdagens krav
            på en översyn av 28 § jaktförordningen?
          </p>
        </div>
      </div>
    </body>
  </text>
</TEI>
