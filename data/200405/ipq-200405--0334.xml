<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0334">
  <teiHeader>
    <fileDesc>
      <titleStmt>
        <title>FN-resolution 1325</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN-resolution 1325 till utrikesminister Laila Freivalds om FN-resolution 1325</title>
          <idno type="rdwebb">GS10334</idno>
          <ref type="dokument_url_text">http://data.riksdagen.se/dokument/GS10334/text</ref>
          <ref type="dokument_url_html">http://data.riksdagen.se/dokument/GS10334</ref>
          <ref type="dokumentstatus_url_xml">http://data.riksdagen.se/dokumentstatus/GS10334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5CEa5NsFAGT2DhrM6odyFT" corresp="i-43NmWWYd8vEgZrkoXWWCXx">
          <date when="2005-01-27"/>
        </correspAction>
        <correspAction type="received" xml:id="i-6UmYQyUFoYcNgBymFrr6FB" corresp="i-4CwyNH4xXJhZj5wdBAzmSY">
          <date when="2005-01-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W6koMm2ndfy2bkjr4JxxqL">
            Interpellation 2004/05:334 av Rosita Runegrund (kd) till utrikesminister
            Laila Freivalds om FN-resolution 1325
          </p>
        </div>
        <div type="ipqSubmissionInfo">
          <p xml:id="i-RCmzGMLfsgVGtssWxnZkqM">
            den 27 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wu2DpWha2fBMGHMqh7Gipy">
            Resolution 1325 (2000) är ett juridiskt bindande dokument som
            behandlar frågan om krigets påverkan på kvinnor och kvinnors deltagande
            i konfliktlösning och arbete för långsiktig fred. Den slår bland
            annat fast att det internationella samfundet måste uppmärksamma
            och ta speciell hänsyn till kvinnors utsatta situation under krig
            samt att FN:s medlemsländer måste verka för att involvera kvinnor
            i fredsförebyggande och konfliktlösande arbete.
          </p>
          <p xml:id="i-YKCw6XsfnMm7dWpi6suzse">
            FN-insatsen i Liberia innefattar säkerställande av humanitärt
            stöd och främjande av mänskliga rättigheter. Särskild prioritet
            har riktats mot åtgärder för återanpassning av barnsoldater och
            offer för övergrepp, samt metoder för att stärka kvinnans ställning
            i det nya Liberia. Bland annat har man för avsikt att tekniskt
            bistå till upprättandet av ett särskilt ministerium för genderfrågor.
            FN:s åtgärder på dessa områden sker i enlighet med resolution
            1325 (2000) angående kvinnors roll och betydelse i arbetet för
            fred och säkerhet i före detta konfliktområden. Detta är synnerligen
            positivt.
          </p>
          <p xml:id="i-WKnhsKedNxEWnoY2Nf5ixB">
            Sri Lanka har sedan slutet av 70-talet lidit av den väpnade konflikten
            mellan regeringen och de tamilska tigrarna. Sedan konflikten inleddes
            har 60 000 dödsoffer skördats. Konflikten har också medfört svåra
            ekonomiska konsekvenser för landets ekonomi.
          </p>
          <p xml:id="i-T6UjBgh2t4M7oBEo67p95s">
            I över 40 år har Sverige haft utvecklingssamarbete med Sri Lanka.
            Enligt regeringens egen hemsida är Sverige "troligen en av de
            mest engagerade givarländerna". Det svenska biståndet har de senaste
            åren fokuserat på fred, demokrati, mänskliga rättigheter, näringslivs-
            och kapitalmarknadsutveckling samt forskning och utbildning.
          </p>
          <p xml:id="i-8XEuNonVS9G1WF5jVTvsNN">
            Ovanpå den redan existerande krisen kom flodvågskatastrofen.
            Nästan 31 000 människor omkom i tsunamin på Sri Lanka den 26 december
            2004. Dessutom saknas över 5 600 och över 400 000 har blivit hemlösa.
          </p>
          <p xml:id="i-S98abZpXUDHHAm2twaeevg">
            Efter flodvågskatastrofen har hopp väckts om försoning mellan
            tamilerna i norr och srilankeserna i söder. Samtidigt fruktar
            många att den långdragna konflikten kommer att fortsätta och båda
            parterna anklagar varandra för att dra nytta av den vapenvila
            som råder för att rusta upp sina styrkor.
          </p>
          <p xml:id="i-GcoUkqm5QKTp5w8mNPeARY">
            Det är nu viktigare än någonsin att arbeta för att öka kvinnornas
            deltagande i krisens Sri Lanka, i enlighet med FN-resolution 1325.
          </p>
          <p xml:id="i-8k7ff8d84xYZjJgrjXZMF2">
            I regeringens skrivelse 2004/05:52 påtalar regeringen att humanitära
            kriser ofta påverkar kvinnors och barns levnadsförhållanden och
            förutsättningar på ett annat sätt än mäns, i synnerhet där väpnad
            konflikt råder. Det stora flertalet nödställda är ofta kvinnor
            och barn. Kvinnors förutsättningar att leda hushåll liksom deras
            kunskaper om befolkningars försörjningssätt, sociala mönster och
            andra lokala förhållanden kan då vara avgörande att tillvarata
            och understödja i utformandet av nödhjälps- och återuppbyggnadsinsatser.
          </p>
          <p xml:id="i-QpJx2fprEG5iGBFy6Jn6jJ">
            I skrivelsen framgår det vidare att i beslut om bidrag ska regeringen
            vara särskilt uppmärksam på äldres, kvinnors, barns och funktionshindrades
            särskilda förutsättningar i katastrofförhållanden. Den ska beakta
            värdet av att i synnerhet kvinnors kunskaper tillvaratas i utformandet
            av biståndsinsatser och i insatsernas stöd till upprätthållande
            av utsatta befolkningars försörjningsförmåga.
          </p>
          <p xml:id="i-EU9JdBjpcZUnLfefLPMSB3">
            Vilka åtgärder har utrikesministern vidtagit för att stärka kvinnornas
            roll i arbetet för fred och säkerhet i Liberia, Sri Lanka och
            andra konfliktdrabbade länder, i enlighet med FN-resolution 1325
            (2000)?
          </p>
          <p xml:id="i-NnRa6QeQenA7EL6kmxCAgP">
            Vad avser utrikesministern att vidta för åtgärder i syfte att
            stötta upprättandet av ett ministerium för genderfrågor i Liberia?
          </p>
          <p xml:id="i-JeHpg7pLDYnpuG1uutvsuo">
            Vad avser utrikesministern att göra för att uppmärksamma kvinnors
            särskilda förutsättningar i katastrofförhållanden, så som beskrivs
            i regeringens skrivelse 2004/05:52 och i enlighet med FN-resolution
            1325?
          </p>
          <p xml:id="i-pKCAx9rjfdMonMhQPgqXf">
            Avser utrikesministern att vidta åtgärder för att bidrag ska
            utformas så att kvinnors kunskaper tillvaratas, så som beskrivs
            i regeringens skrivelse 2004/05:52 och i enlighet med FN-resolution
            1325?
          </p>
          <p xml:id="i-2vddGekTA8sCi5CJjVUJg4">
            På vilket sätt avser utrikesministern att beakta värdet av att
            i synnerhet kvinnors kunskaper ska tillvaratas i utformningen
            av biståndsinsatser, så som beskrivs i regeringens skrivelse 2004/05:52
            och i enlighet med FN-resolution 1325?
          </p>
        </div>
      </div>
    </body>
  </text>
</TEI>
