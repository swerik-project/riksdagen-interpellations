<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0515">
  <teiHeader>
    <fileDesc>
      <titleStmt>
        <title>Sveriges företagsskatt</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges företagsskatt till finansminister Pär Nuder om Sveriges företagsskatt</title>
          <idno type="rdwebb">GS10515</idno>
          <ref type="dokument_url_text">http://data.riksdagen.se/dokument/GS10515/text</ref>
          <ref type="dokument_url_html">http://data.riksdagen.se/dokument/GS10515</ref>
          <ref type="dokumentstatus_url_xml">http://data.riksdagen.se/dokumentstatus/GS10515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4kEz9DZmAKVLoWQt7uyV3w" corresp="i-Ry3pP9VZKrW87Vcxq73jQG">
          <date when="2005-04-14"/>
        </correspAction>
        <correspAction type="received" xml:id="i-U4HtwjWyXVqxdUsZLaLo8X">
          <date when="2005-04-14"/>
        </correspAction>
        <correspAction type="answered" xml:id="i-PGcGs44KnGaiuK9JAx6kTu">
          <date when="2005-05-09"/>
        </correspAction>
        <correspAction type="received" xml:id="i-U2gK8DqmQcsChTg1rXv6MV" corresp="i-HNvivTxAPySuVXe8X3z3LJ">
          <date when="2005-04-14"/>
        </correspAction>
        <correspAction type="answered" xml:id="i-2zGNWezNzYfUpN8sjGfbfC" corresp="i-HNvivTxAPySuVXe8X3z3LJ">
          <date when="2005-05-09"/>
        </correspAction>
        <correspContext corresp="i-2zGNWezNzYfUpN8sjGfbfC">
          <ref type="record" target="prot-200405--116">Riksdagens protokoll 2004/05:116 Måndagen den 9 maj</ref>
          <ref type="recordSection" target="unsetDivId">10 § Svar på interpellation 2004/05:515 om Sveriges företagsskatt</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3eCe99qFv49SG1ycig4cMk">
            Interpellation 2004/05:515 av Carl B Hamilton (fp) till finansminister
            Pär Nuder om Sveriges företagsskatt
          </p>
        </div>
        <div type="ipqSubmissionInfo">
          <p xml:id="i-L5jZbiGneQdqUhRhpbkzUs">
            den 14 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2rwZqn8LNyZVNUcqg2wvRn">
            Fri rörlighet ska enligt EG-rätten gälla inom unionen. Den grundprincipen
            testas nu i ett antal mål på skatterättens område. Ett av flera
            för Sverige synnerligen viktiga mål är det så kallade Marks &amp;
            Spencer-målet.
          </p>
          <p xml:id="i-T2forc1PSaZZvjEMTMLKG7">
            Inledning
          </p>
          <p xml:id="i-7Xn8bjS1rkX9FuLx4Y6rDH">
            Sverige är en liten öppen ekonomi. Vårt välstånd sedan minst
            150 år bygger på en kontinuerlig anpassning av vår produktion
            till den ekonomiska omvärldens efterfrågan, ändrad internationell
            och nationellt utvecklad teknik, ändrade preferenser och relativa
            priser, men också omvärldens rätts- och skattesystem. Genom Sveriges
            efterkrigshistoria löper därför som en röd tråd förhandlingar
            om Gatt- och WTO-regler, OECD-överenskommelser, EEC-avtal, EG-
            och EES-avtalet och EU-medlemskapet.
          </p>
          <p xml:id="i-CR1kjphEy8fTeCab2jRfTe">
            De länder som är EU-medlemmar, eller har EES-avtal @ som Norge
            och Island @ har i höst sannolikt att anpassa sig till en ny viktig
            dom i EG-domstolen.
          </p>
          <p xml:id="i-2YDRVghh5nyS5Hp2xvRns3">
            Det är inte första gången, nota bene, som EG-domstolens utslag
            får en avgörande betydelse för Sverige. Domstolens vägran i början
            av 1990-talet att acceptera utanförstående EES-länders önskan
            om ett informellt, men ändå reellt, inflytande i EG:s beslutsprocess
            genom politisk "osmos" fick närmast dramatiska konsekvenser. I
            praktiken kan man säga att domstolen rev bort de illusionens slöjor
            genom vilka svenska beslutsfattare betraktat EG och dess rättgemenskap,
            och tvingade dem att se verklighetens och EG-rättens restriktioner
            på Sverige. Nu står våra företagsskatter inför ett liknande avgörande
            i EG-domstolen. I ett senare skede kommer frågan om exitbeskattning,
            som bland annat berör fastighetsägare som flyttar till Spanien.
            I dag måste de ta fram realisationsvinsten för beskattning vid
            utflyttningen. Ett förhandsmeddelande från EG-domstolen den 11
            mars 2005 innebär att så i framtiden sannolikt inte blir nödvändigt.
          </p>
          <p xml:id="i-DcZ5LWM71zZpF2ZHGtWaiB">
            Marks &amp; Spencer-fallet
          </p>
          <p xml:id="i-JDqGmL41EYDhNNLKUJ68s8">
            De grundläggande principerna i de svenska reglerna om resultatutjämning
            genom koncernbidrag och de brittiska reglerna om resultatutjämning
            genom group relief är likartade. Utgången i Marks &amp; Spencer-målet
            (C/446-03) har därför avgörande betydelse även för det svenska
            koncernbidragssystemet. Reglerna om koncernbidrag rör en mycket
            central del i det svenska företagsbeskattningssystemet; möjligheten
            till skattemässig resultatutjämning inom en företagsgrupp med
            i huvudsak helägda dotterföretag där både givare och mottagare
            av bidraget är skattskyldiga i Sverige. Marks &amp; Spencer-målet
            rör mer specifikt frågan om förlustutjämning över gränserna, det
            vill säga om en förlust i ett utländskt dotterbolag ska få dras
            av från en vinst i ett inhemskt moderbolag trots att vinsterna
            i det utländska dotterbolaget inte beskattas i moderbolagslandet.
          </p>
          <p xml:id="i-QumWYURtZGahcEKuwQCVAP">
            Muntlig förhandling i EG-domstolen hölls den 1 februari 2005.
            Generaladvokatens yttrande kom den 7 april 2005. Dom kommer sannolikt
            inte före sommaren utan någon gång under hösten 2005.
          </p>
          <p xml:id="i-6Zo5HRkuFJ48vfmyF82X9X">
            I yttrandet drar generaladvokaten slutsatsen att det inte är
            förenligt med gemenskapsrätten att ha en lagstiftning enligt vilken
            ett moderbolag som är etablerat i en medlemsstat inte har rätt
            till koncernavdrag på grund av att dess dotterbolag är etablerade
            i andra medlemsstater, om avdrag skulle medges om dotterbolaget
            fanns i moderbolagets medlemsstat. Generaladvokaten anförde dock
            att gemenskapsrätten inte hindrar att nationell lagstiftning uppställer
            krav på att förlusterna i dotterbolaget inte kan bli föremål för
            en motsvarande skattemässig behandling i sin hemviststat. Den
            skattemässiga behandlingen kan bestå i en överföring av förluster
            till en annan person eller att dotterbolaget självt kan skjuta
            upp förlusterna för att redovisa dessa under ett annat beskattningsår.
          </p>
          <p xml:id="i-7pgzg4DgcC1Wfb1yWX5MPw">
            Konsekvenser för Sverige
          </p>
          <p xml:id="i-77ugH1bkJEvkaND52JksgQ">
            Om den kommande domen går emot Storbritannien, Sverige och flera
            andra länder innebär det att svenska företag kan fördela sin verksamhet
            @ produktion, marknadsföring, distribution, FoU etcetera @ mera
            rationellt än i dag därför att man inte behöver välja en sakligt
            sett sämre lokalisering av enbart skatteskäl. En effektivare allokering
            av företagets eller koncernens verksamhet, kort sagt. Detta bör
            omedelbart betyda ökad lönsamhet; på kort sikt ökad tillväxt om
            den ökade lönsamheten utnyttjas på rätt sätt och på längre sikt
            fler jobb i en koncern med större lönebetalningsförmåga. På lång
            sikt blir de offentliga finanserna större i takt med att svenska
            internationella koncerner får bättre lönsamhet och expansionsmöjligheter.
            En fortsatt utveckling mot en alltmer skatteneutral europeisk
            marknad är också nödvändig för att stå sig i konkurrensen med
            marknader som exempelvis USA och Asien.
          </p>
          <p xml:id="i-7usegerjojTrqYAhHATopr">
            På kort sikt kan de offentliga finanserna komma att tillfälligt
            försämras genom att svenska moderbolag skulle få avdrag för förluster
            i utländska dotterbolag.
          </p>
          <p xml:id="i-EzrVgCHkxbLh11qshGMwWo">
            Alternativet att undvika hela frågan genom att avskaffa möjligheten
            att utnyttja resultatutjämning inom alla koncerner inom Sverige
            får @ rimligen @ anses utesluten, dels därför att svenskt näringsliv
            är mera multinationellt än de flesta länders och dels för att
            företag måste kunna organisera sin verksamhet på ett ändamålsenligt,
            transparent och marknadsmotiverat sätt. Denna insikt har för övrigt
            föranlett det brittiska finansdepartementet att uttala att man
            inte kommer att dra in den nationella kvittningsmöjligheten. Skattesystemet
            i ett land ska inte tvinga företag att inlemma dotterbolag i ett
            enda företag om det ur verksamhetens synpunkt är mer rationellt
            med dotterbolagskonstruktioner, till exempel i fråga om ansvarsutkrävande,
            styrning, fokus och verksamhetsinriktning etcetera.
          </p>
          <p xml:id="i-FEey3GUMJ3NWa7cGDTeedU">
            Tanken att olika skattekonstruktioner skulle speglas i långsiktiga
            rörelser i den svenska växelkursen tillhör dessutom mera läroboksvärlden
            än verkligheten med sina stora kapitalflöden. Minst 95 % av alla
            flöden saknar bindning till reala storheter som utrikeshandel.
          </p>
          <p xml:id="i-Wtzve1XmcWa4qpT2Amx2o9">
            En jämnare spelplan på företagsskatteområdet är både önskvärt
            och oundvikligt. En dom i M &amp; S favör kommer även att aktualisera
            frågan om mera samordnade skatteregler inom EU. Det blir närmast
            akut att få fram ett enhetligt vinstbegrepp och konkreta regler
            för hur "vinst" ska definieras och beräknas. Det naturliga steget
            därefter blir att bestämma regler för en konsoliderad företagsskattebas
            inom EU och EES, och konkreta anvisningar utarbetas för hur den
            ska användas vid beskattning.
          </p>
          <p xml:id="i-Hk7QUBys535Nwp1Gft6G5n">
            Frågor:
          </p>
          <p xml:id="i-N6jVE6sg6QVBgYyWbbJJuq">
            Vilka initiativ avser statsrådet att ta med anledning av generaladvokatens
            utlåtande?
          </p>
          <p xml:id="i-E6DETnUCcUtamLfLJnyF8W">
            Har statsrådet gjort beräkningar och gjort sig en uppfattning
            om de kortsiktiga, övergående, fiskala intäktsförändringarna för
            Sverige i det fall EG-domstolen följer generaladvokatens utlåtande?
          </p>
          <p xml:id="i-RFHapRCtrqDBztpjUkjiqg">
            Hur ska statsrådet främja målen om en god långsiktig resursallokering
            i näringslivet och rationell lokalisering av ekonomisk aktivitet
            genom att bejaka utfallet i en dom som går i M &amp; S favör?
          </p>
          <p xml:id="i-R2rPY3kQW2nURcsEDLxQcX">
            Vilka nya initiativ kommer statsrådet att ta för ett ökat svenskt
            engagemang för att få fram ett gemensamt vinstbegrepp inom EU,
            och en konsoliderad företagsskattebas inom EU?
          </p>
        </div>
      </div>
    </body>
  </text>
</TEI>
