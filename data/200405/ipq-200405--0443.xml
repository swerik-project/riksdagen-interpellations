<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0443">
  <teiHeader>
    <fileDesc>
      <titleStmt>
        <title>Nynäshamns infrastruktur</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nynäshamns infrastruktur till statsrådet Ulrica Messing om Nynäshamns infrastruktur</title>
          <idno type="rdwebb">GS10443</idno>
          <ref type="dokument_url_text">http://data.riksdagen.se/dokument/GS10443/text</ref>
          <ref type="dokument_url_html">http://data.riksdagen.se/dokument/GS10443</ref>
          <ref type="dokumentstatus_url_xml">http://data.riksdagen.se/dokumentstatus/GS10443</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2hUxhkR1AircVBgXg89pjK" corresp="i-6kLJbGLpwB9hYxDrVrkcqF">
          <date when="2005-03-07"/>
        </correspAction>
        <correspAction type="answered" xml:id="i-8CqhN73e2X3i3ATS7xCob4">
          <date when="2005-04-12"/>
        </correspAction>
        <correspAction type="received" xml:id="i-HeupsScCCFJsdrpttXLSgm" corresp="i-L7Ay5GaFaMutWEX7utMv62">
          <date when="2005-03-08"/>
        </correspAction>
        <correspAction type="answered" xml:id="i-6xjeRUXu3xt8yCSPisznEP" corresp="i-L7Ay5GaFaMutWEX7utMv62">
          <date when="2005-04-12"/>
        </correspAction>
        <correspContext corresp="i-6xjeRUXu3xt8yCSPisznEP">
          <ref type="record" target="prot-200405--103">Riksdagens protokoll 2004/05:103 Tisdagen den 12 april</ref>
          <ref type="recordSection" target="unsetDivId">6 § Svar på interpellation 2004/05:443 om Nynäshamns infrastruktur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-X2Jhtei7dNRWrDnLVax5rF">
            Interpellation 2004/05:443 av Karin Pilsäter (fp) till statsrådet
            Ulrica Messing om Nynäshamns infrastruktur
          </p>
        </div>
        <div type="ipqSubmissionInfo">
          <p xml:id="i-5oXesbZyoAydEXqpts993h">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NLascEsrUx8W3QxJRcCytq">
            Nynäshamn och Södertörn har fantastiska möjligheter. Det gäller
            att regeringen nu inte kväser dessa, utan låter den framtidstro
            som kan skapas ges praktiska förutsättningar genom avgörande infrastrukturinvesteringar
            och bättre generella villkor för företagande i regionen. Omstruktureringen
            och neddragningarna inom försvaret är nödvändiga. Det går aldrig
            att kedja fast företags verksamheter, vare sig i tid eller rum.
            Det är inte omlokaliseringar, subventioner eller särskilda stödåtgärder
            som är framtiden. Goda villkor för det nya att växa fram, de nya
            företag som kan ersätta dem som försvinner.
          </p>
          <p xml:id="i-UxsJknCwRMqhxR4P3q6jyn">
            Nynäshamns kommun har på mycket kort tid drabbats av en rad stora
            nedläggningar, där flyttning och neddragning av verksamheterna
            vid Berga Örlogsskola och Musköbasen utgör ett betydande tapp
            av kvalificerade jobb. Ericssons besked om neddragning av verksamheten
            för ca 450 personer, varav flertalet specialiserade och kvalificerade,
            är ett stort slag för Nynäshamn och östra Södertörn.
          </p>
          <p xml:id="i-56d4MyisqrpdXMqDHfq2Dj">
            Regeringen måste nu, utan ytterligare dröjsmål, ta sitt ansvar
            också för Nynäshamn som den senaste tiden drabbats hårt av Ericssons
            och försvarets nedläggningar.
          </p>
          <p xml:id="i-Y7vp1itaFeQbgTDu3j6kwx">
            Nynäshamn, och Södertörn, behöver inga särskilda subventioner
            eller stödåtgärder. Det behövs bara en, jämfört med andra, hyggligt
            rättvis behandling från statsmakten.
          </p>
          <p xml:id="i-WPkYGUZm2Bz8sBaRh93GRg">
            När Saab hotas, läggs vägplaner för hela landet om för att kunna
            skapa fungerande infrastruktur i Västsverige. Det är inte längre
            från Trollhättan till Göteborg än vad det är från Nynäshamn till
            Stockholm. Trots detta har regeringen uppvisat ett totalt ointresse
            för hur kommande försvarsnedläggningar drabbar sårbara småkommuner
            i Stockholmsregionens utkanter med dramatiska förluster av jobb.
            I Nynäshamn försvinner på mycket kort tid vart femte jobb. När
            staten inventerar varje möjlighet att stödja hårt drabbade kommuner
            ute i landet måste rimliga insatser nu också göras för Nynäshamn.
          </p>
          <p xml:id="i-YaAGJ8HLmXjtzapkFiKiAx">
            Järnvägen till Nynäshamn firade nyligen 100-årsjubileum. Restiden
            har på 100 år förlängts med ett par minuter. Sträckans sex mil
            passeras, när det fungerar!, på samma dryga timme som de 18 milen
            mellan Skövde och Göteborg i dag tar.
          </p>
          <p xml:id="i-An1LxaHY8e9HzGhVtvgHYe">
            Enligt Vägverket hade väg 73, även kallad Dödens väg, varit utbyggd
            för länge sedan om den hade legat i vilket annat län som helst.
            Dessa två infrastrukturinvesteringar, som alltså hade varit självklarheter
            varsomhelst annars i landet, är helt avgörande för att andra utvecklingssatsningar
            ska kunna genomföras med gott resultat.
          </p>
          <p xml:id="i-E4a1541JmWRuHdFBR8NjZ1">
            I stället har dessa investeringar dragits i långbänk av regeringen;
            är det inte pengarna som saknas eller flyttats till någon annan
            politiskt mera angelägen satsning i någon annan del av landet,
            så är det Miljödepartementet som sinkar miljöprövningen.
          </p>
          <p xml:id="i-LvnVfd61pKDpq8hBP2u75K">
            På samma sätt sinkas utvecklingen av Norvik av den statliga länsstyrelsen,
            som ställer hårdare krav än motsvarigheten i till exempel Göteborg.
          </p>
          <p xml:id="i-Ni73twMgghxXpB9haDAjC4">
            Uthamnen i Norvik blir en fantastisk möjlighet för Nynäshamn
            och Södertörn. Ett utvecklingsstråk mellan Stockholm och Nynäs
            kan få ny fart. Den innebär att en avsevärd förbättring av miljöskyddet
            i vår unika skärgård kan komma till stånd, liksom att miljöstörande
            och miljöskadlig verksamhet i Stockholms stadskärna kan minskas,
            liksom mycket tung lasttrafik i innerstaden. Väg 73 och järnvägen
            är ett nödvändigt villkor, men det faktum att Miljöpartiet i Stockholms
            stad blockerar frågan är oacceptabelt. Regeringen måste ta ansvar
            för regionen, utvecklingen för jobb och företagande såväl som
            för miljöskydd och minskad miljöförstöring genom att tillse att
            blockeringen av Norvik hävs.
          </p>
          <p xml:id="i-9uYrjpdBh6GsWVs58hNdCT">
            Det behövs ett fungerande helikopterstöd @ i civil eller militär
            regi @ tillgängligt i kustläge på Södertörn för att kunna agera
            i händelse av olyckor och katastrofer, enligt Sjöfartsverket.
            För att inte riskera ytterligare kapitalförstörelse, vilket har
            hänt förr!, måste Berga användas för detta ändamål. Berga är den
            enda plats där man med befintliga investeringar kan landa i såväl
            mörker som dåligt väder.
          </p>
          <p xml:id="i-CKikcLNiKjsKhuAdn3F8PA">
            Försvaret lämnar nu stora områden i skärgården. Förutsättningarna
            för Landsort som attraktivt besöksmål och en möjlighet för en
            växande turistnäring är stora. Fortet är det enda i sitt slag
            som är lämpligt och användbart som museum. När försvaret lämnar
            dessa områden måste möjligheten till företagande beaktas när marken
            avyttras.
          </p>
          <p xml:id="i-HE8BRM7kfA1RbcuQD7Tcvz">
            Givetvis måste landstinget och övriga länsmyndigheter ändra synsätt
            och i stället för att centralisera alltmer verksamhet till länets
            centrum pröva var verksamhet kan decentraliseras. Vid etablering
            av ny statlig verksamhet eller mer omfattande omstrukturering
            bör även kommuner som Nynäshamn få sin lämplighet som lokaliseringsort
            prövad.
          </p>
          <p xml:id="i-GTehUqpcdJrvK2PCDZ3kC4">
            För en vecka sedan gick överklagandetiden för arbetsplanen för
            väg 73 ut. Näringsdepartementet måste nu låta arbetet med att
            bearbeta dessa överklaganden ha absolut högsta prioritet, så att
            arbetet kan påbörjas i september. Sak samma gäller utbyggnaden
            av perronger och mötesplatser på järnvägen. Prioritering av anslagen
            måste ske på ett sådant sätt att dessa, sedan tidigare så många
            gånger uppskjutna, projekt verkligen verkställs.
          </p>
        </div>
        <div type="ipQuestion">
          <p xml:id="i-Am95nMz6YxRwkKu2ALQeje">
            Mot bakgrund av ovan vill jag fråga statsrådet:
            <list rend="unordered">
              <item>
                Kommer statsrådet att verka för att processen med arbetsplanen
                för väg 73 ges sådan prioritet att arbetet kan påbörjas i höst?
              </item>
              <item>
                Kommer statsrådet att se till att anslag för ett omedelbart igångsättande
                av kvarvarande vägsträcka på väg 73 liksom mötesplatser och perronger
                på järnvägen kan igångsättas omedelbart så att de kan slutföras
                under 2007?
              </item>
              <item>
                På vilket sätt avser statsrådet att agera för att utbyggnaden
                av Norvik till uthamn för särskilt containertrafiken kan påbörjas?
              </item>
              <item>
                Vilka övriga åtgärder planerar statsrådet för att ge Nynäshamn
                och Södertörn rimliga villkor för en god utveckling av jobb och
                företagande?
              </item>
            </list>
          </p>
        </div>
      </div>
    </body>
  </text>
</TEI>
