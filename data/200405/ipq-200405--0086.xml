<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0086">
  <teiHeader>
    <fileDesc>
      <titleStmt>
        <title>åtgärder mot mobbning</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder mot mobbning till utbildningsminister Thomas Östros om åtgärder mot mobbning</title>
          <idno type="rdwebb">GS1086</idno>
          <ref type="dokument_url_text">http://data.riksdagen.se/dokument/GS1086/text</ref>
          <ref type="dokument_url_html">http://data.riksdagen.se/dokument/GS1086</ref>
          <ref type="dokumentstatus_url_xml">http://data.riksdagen.se/dokumentstatus/GS1086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GSYXwfEJvUtyy7J17bGo2a" corresp="i-BUsYTbnmyQrtHXSA2gEp9T">
          <date when="2004-10-29"/>
        </correspAction>
        <correspAction type="answered" xml:id="i-URGb7cJiFro14QSVdAAVMB">
          <date when="2004-11-16"/>
        </correspAction>
        <correspAction type="received" xml:id="i-At4LfrPSFFgDM8Z8PENcPe" corresp="i-PzNviXpYSimQsvSkF9CmDz">
          <date when="2004-10-29"/>
        </correspAction>
        <correspAction type="answered" xml:id="i-R4p7JJjyZtQPdk2sitFePn" corresp="i-A6T9WoUzRwW8LUK52znHwX">
          <date when="2004-11-16"/>
        </correspAction>
        <correspContext corresp="i-R4p7JJjyZtQPdk2sitFePn">
          <ref type="record" target="prot-200405--030">Riksdagens protokoll 2004/05:30 Tisdagen den 16 november</ref>
          <ref type="recordSection" target="unsetDivId">12 § Svar på interpellation 2004/05:86 om åtgärder mot mobbning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XaGxJbr9EavhfPoAC8BWGw">
            Interpellation 2004/05:86 av Torsten Lindström (kd) till utbildningsminister
            Thomas Östros om åtgärder mot mobbning
          </p>
        </div>
        <div type="ipqSubmissionInfo">
          <p xml:id="i-7oLJ1RxcVd566qqiWzWt4T">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CNmVHBqBspFRitpfQE7MyA">
            Mobbning är ett trauma som tusentals och åter tusentals elever
            dagligen upplever. Det riskerar att slita sönder dem inifrån,
            rasera självkänslan och i det långa loppet leda till destruktiva
            beteenden. Varje fall av mobbning är en kränkning av människovärdet
            och det enda rimliga är därför nolltolerans mot all form av mobbning.
            Både elever, skolpersonal och föräldrar har ett ansvar för att
            vi ska komma till rätta med mobbningen. Genom samarbete, långsiktighet
            och ett tydligt värdegrundsarbete kan detta ske.
          </p>
          <p xml:id="i-txtsKLAWuFTjnkBaKLxB2">
            Trots många genomförda projekt mot mobbning och trots värdegrundsåret
            1999 ligger mobbningsfrekvensen på svenska skolor kvar på ungefär
            samma nivå som tidigare. I Brottsförebyggande rådets senaste nationella
            undersökning (Brottsförebyggande rådet, 2003) svarade 14 % av
            tillfrågade flickor och 11 % av tillfrågade pojkar att de blivit
            mobbade ofta eller ibland. Dessa siffror bekräftas av Barnombudsmannen
            som uppskattar antalet mobbade elever till ca 100 000, vilket
            motsvarar ungefär 10 % av eleverna. Detta är en siffra som varit
            konstant under längre tid.
          </p>
          <p xml:id="i-7RT6Nc68Cgm8CjzccGCcFq">
            Utvidgas begreppet mobbning till om eleverna har blivit illa
            behandlade under senaste året svarar uppemot hälften, 44 %, ja
            på den frågan. Vidare framkommer att 14 % av eleverna känner oro
            eller obehag av att gå till skolan. Fler än var fjärde elev har
            varit utsatt för verbala sexuella kränkningar och lika stor andel
            med invandrarbakgrund har blivit utsatta för kränkningar kopplade
            till deras ursprung. Var tionde elev har blivit kränkt genom skällsord
            och ryktesspridning kopplade till homosexualitet. Vissa grupper
            är alltså mer utsatta för kränkande behandling än andra vilket
            aldrig kan accepteras. En färsk utvärdering från Skolverket (NU
            -03) visar på brister i tillämpning av värdegrunden i den vardagliga
            skolverksamheten: Endast var fjärde elev uppger att lärare eller
            någon annan vuxen ingriper genast om en elev blir mobbad.
          </p>
          <p xml:id="i-Ukjfak7BHG3WDSPNQnchRJ">
            I grunden handlar mobbning om brist på empati och inlevelseförmåga
            i andra människors smärta. Därför behöver eleverna få bearbeta
            och utveckla sin kompetens på detta område. Detta hör nära samman
            med arbetet med skolans värdegrund som måste intensifieras. När
            de värderingar som finns i skolformernas läroplaner naturligt
            integreras i skolvardagen gynnas en trygg miljö där elever kan
            slippa den smärta som mobbning orsakar.
          </p>
          <p xml:id="i-YJdnTdnD3zRdewpRwExf2J">
            Mot bakgrund av det ovan anförda vill jag fråga statsrådet:
          </p>
          <p xml:id="i-7NCVqSwmr6uJ9sTDQoYCGB">
            Vilka åtgärder avser statsrådet att vidta för att motverka problemen
            med mobbning i den svenska skolan?
          </p>
          <p xml:id="i-9jrSQKsALFUwDzeEHK4Si1">
            Vilka åtgärder avser statsrådet att vidta för att stärka och
            utveckla arbetet med värdegrunden?
          </p>
        </div>
      </div>
    </body>
  </text>
</TEI>
