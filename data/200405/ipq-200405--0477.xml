<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0477">
  <teiHeader>
    <fileDesc>
      <titleStmt>
        <title>MEP-utbildningen på Dramatiska institutet</title>
        <author>Dinamarca, Rossana (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>MEP-utbildningen på Dramatiska institutet till utbildnings- och kulturminister Leif Pagrotsky om MEP-utbildningen på Dramatiska institutet</title>
          <idno type="rdwebb">GS10477</idno>
          <ref type="dokument_url_text">http://data.riksdagen.se/dokument/GS10477/text</ref>
          <ref type="dokument_url_html">http://data.riksdagen.se/dokument/GS10477</ref>
          <ref type="dokumentstatus_url_xml">http://data.riksdagen.se/dokumentstatus/GS10477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <persName>Rossana Dinamarca</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7h2d4weXk81p1mDQBLMPG9" corresp="i-7Gy2xwC7Jyimjy9QTKnQEf">
          <date when="2005-03-17"/>
        </correspAction>
        <correspAction type="received" xml:id="i-DeeK7omA3FG9WrPoEbbeZ2" corresp="i-V19ff9MeDZhTGpv5xEprbu">
          <date when="2005-03-17"/>
        </correspAction>
        <correspAction type="answered" xml:id="i-5iJpFApVG13G3Tr7cNc1bm" corresp="i-V19ff9MeDZhTGpv5xEprbu">
          <date when="2005-04-12"/>
        </correspAction>
        <correspContext corresp="i-5iJpFApVG13G3Tr7cNc1bm">
          <ref type="record" target="prot-200405--103">Riksdagens protokoll 2004/05:103 Tisdagen den 12 april</ref>
          <ref type="recordSection" target="unsetDivId">3 § Svar på interpellation 2004/05:477 om MEP-utbildningen på Dramatiska institutet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VS5xsvqCZdXU2b9DdD4uex">
            Interpellation 2004/05:477 av Rossana Dinamarca (v) till utbildnings-
            och kulturminister Leif Pagrotsky om MEP-utbildningen på Dramatiska
            institutet
          </p>
        </div>
        <div type="ipqSubmissionInfo">
          <p xml:id="i-AS81S1EjBJXaDKfaD6V6DV">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S5WxZUHa7QyurEqxJzEh5e">
            En pojke eller flicka som får en uppgift att exempelvis göra
            en kort film om ett geografiskt område eller en samhällelig företeelse
            kommer att lära sig mängder av saker under arbetets gång, såväl
            rent faktamässigt inom området som om teknikens möjligheter och
            om hur man kan få ett budskap att gå fram. Hon eller han kommer
            att lära sig hur och var man hittar fakta och också hur man kan
            forma det man hittar, ge det olika vinklingar, hur man kan påverka
            med film. Här ingår också hur ljud och musik kan användas, vilken
            musik som understryker vilket budskap, och hur korta texter kan
            formuleras och klippas in. Den kunskap man "upplever" på detta
            vis med hjälp av ett medieverktyg och de estetiska lärprocesserna
            kommer med största sannolikhet att fastna på ett alldeles speciellt
            sätt. I ett grupparbete på ett sådant tema kan de olika elevernas
            erfarenheter och begåvningar komma till nytta. För en nyligen
            invandrad elev finns det möjligheter att visa upp sina färdigheter
            i sådant som hon eller han annars inte ges tillfälle att visa,
            en annars "lågpresterande" pojke kan ge prov på kunskaper som
            ingen lärare kände till och en "duktig" flicka kan samtidigt få
            vara duktig och utvecklas vidare.
          </p>
          <p xml:id="i-RNu76v9KRLwgLJxfSEpLke">
            Detta är den form av pedagogik som programmet Media-Estetik-Pedagogik
            (MEP) på Dramatiska institutet (DI) lär ut. MEP-utbildningen fungerar
            i fyra led: DI utbildar lärarutbildare åt lärarhögskolorna, som
            utbildar lärare som i sin tur för dessa kunskaper vidare. Det
            innebär att en sådan DI-utbildning, eller en sådan utbildning
            var den än skulle ges, i sista ledet kommer många tusen elever
            till godo.
          </p>
          <p xml:id="i-XXhYazSDWBmdTwx5Cm1uS4">
            I en fråga till utbildningsministern den 18 november 2004 undrade
            jag vad ministern var beredd att göra för att tillgodose behovet
            av mediepedagogisk utbildning av lärare sedan DI beslutat sig
            för att lägga ned sin så kallade MEP-utbildning.
          </p>
          <p xml:id="i-PexFkZw9wdUveJBN2vjFQT">
            Ministern svarade att det är DI som prioriterar sina resurser.
          </p>
          <p xml:id="i-8FT9qKznYrAnkGQL82cbeh">
            Givetvis prioriterar DI sina resurser @ inom de ramar som staten
            ger i och med budgeten men också i och med regleringsbrevet där
            uppdraget formuleras. Frågan var också formulerad så att det inte
            nödvändigtvis måste vara genom DI som står för utbildningen. Men
            givetvis är det ekonomiskt fördelaktigt att ta till vara den kompetens
            som redan byggts upp inom ramen för DI och i det nätverk som utbildningen
            ingår i.
          </p>
          <p xml:id="i-EA32ViXCGGxVErW9XRWzsG">
            En annan utbildning som lagts ned på DI (2004) är den som handlar
            om interaktiva medier och som inneburit ett samarbete mellan KTH
            och DI. Här var den bärande idén att pedagoger, tekniker och konstnärer
            utbildades tillsammans för att utveckla nya konstnärliga, pedagogiska
            och tekniska tillämpningar. Denna utbildning understöddes och
            fick ett särskilt anslag under förra utbildningsministerns tid.
            När det gäller MEP läggs den ned efter sommaren. Sverige vill
            ligga i framkant vad gäller IT. Enligt intentionerna med det nya
            departementet ska utbildning och kultur samverka bättre än hittills.
            Att då samtidigt lägga ned dessa båda utbildningar känns minst
            sagt kontraproduktivt.
          </p>
          <p xml:id="i-FEo5kfXoQZ71tuXDaP8yT8">
            Det finns en risk med att tala om mediekunskap som kunskap om
            medierna. Det handlar i dag om något mycket större, om hur man
            bygger kunskap i dagens värld med hjälp av medierna och de estetiska
            lärprocesserna. Om vi åter är på väg mot en rent teknisk tolkning
            av behovet av IT i skola och lärande, då är det givetvis en tillbakagång.
          </p>
          <p xml:id="i-VnFe7jAecLW39xiP9XEAYx">
            I regeringens IT-politiska strategigrupps delrapport från juni
            2004 står att läsa:
          </p>
          <p xml:id="i-4nqC1NoKjvpAyzTitkpGtR">
            "Informationssamhällets kunskapsbehov och arbetsmetoder påverkar
            i hög grad skolan och lärandet i alla stadier av livet. IT som
            pedagogiskt verktyg är därför centralt i utvecklingen av innovativa
            läraprocesser. En effektiv användning av IT i skolors informationshantering
            och organisationsutveckling bidrar också till att skolan som arbetplats
            och läromiljö utvecklas i positiv riktning. Stora satsningar har
            under den senaste tioårsperioden genomförts för att stimulera
            IT-användningen inom utbildningsväsendet. Det är nu viktigt att
            både stimulera fortsatt utveckling och att ta till vara hittills
            vunna erfarenheter. I arbetet med IT och lärande ska lärandet
            vara i fokus, inte tekniken eller verktyget."
          </p>
          <p xml:id="i-91P22apy1CpDjfAMhsjsXx">
            Den arbetsgrupp för IT i skola och lärande som tillsatts har
            bland annat diskuterat "möjligheter till effektivare inlärning
            med hjälp av visualisering, simulering och reflektering".
          </p>
          <p xml:id="i-FSehoP6aJgRkfeBfZVhRUp">
            Bra så. Bara inte den faktiska utvecklingen går i rakt motsatt
            riktning. IT-kompetens är helt enkelt något annat än teknik. Troligen
            behövs här ett kunskapscentrum, ett ställe där man kan samla alla
            de erfarenheter som redan gjorts på olika håll, leda utvecklingen
            och sprida kunskapen till nya lärargrupper. Här behövs även resurser
            för forskning.
          </p>
          <p xml:id="i-QTKs4jfH9ZH1M1cSCgQJRc">
            I en skrivelse till ministern den 2 december 2004 har pedagogerna
            och forskarna Helena Danielsson och Karin Stigbrand diskuterat
            utvecklingen, dragit slutsatser och lagt fram förslag till lösning.
          </p>
          <p xml:id="i-HhWJ3ybNyFLF1JpBxg9cpS">
            Utredningen Kultur och estetik i skolan, som lärarutbildningen
            i Malmö utfört på regeringens uppdrag, har pekat ut MEP som den
            mest intressanta utbildningen för lärarutbildare inom estetik
            och lärande och föreslagit att MEP blir en nationell modell som
            bygger på samarbete mellan bland andra Malmö högskola, Karlstads
            universitet och lärarutbildningen i Piteå.
          </p>
          <p xml:id="i-JQkMMuKXpeNeNC9QAkyNiM">
            Min fråga till utbildnings- och kulturministern blir nu:
          </p>
          <p xml:id="i-FGnYgRo8Z5Wx63xERGWH97">
            Vad är ministern beredd att vidta för åtgärder för att bibehålla
            och vidareutveckla den viktiga kunskap som i dag finns samlad
            inom MEP-utbildningen?
          </p>
        </div>
      </div>
    </body>
  </text>
</TEI>
