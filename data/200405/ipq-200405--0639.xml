<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0639">
  <teiHeader>
    <fileDesc>
      <titleStmt>
        <title>asylsökande och arbete</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>asylsökande och arbete till statsrådet Barbro Holmberg om asylsökande och arbete</title>
          <idno type="rdwebb">GS10639</idno>
          <ref type="dokument_url_text">http://data.riksdagen.se/dokument/GS10639/text</ref>
          <ref type="dokument_url_html">http://data.riksdagen.se/dokument/GS10639</ref>
          <ref type="dokumentstatus_url_xml">http://data.riksdagen.se/dokumentstatus/GS10639</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4giES4Dc2LHsn7xon8R5DN" corresp="i-UmSX9m2mxvWevquvVduNpz">
          <date when="2005-05-23"/>
        </correspAction>
        <correspAction type="received" xml:id="i-S8wr62pE23JNovk6YNnB4H" corresp="i-8NR1Z8tejozuay7fUnQPDP">
          <date when="2005-05-24"/>
        </correspAction>
        <correspAction type="answered" xml:id="i-T6vhAeZCR1HczJpcQW5FpU" corresp="i-8NR1Z8tejozuay7fUnQPDP">
          <date when="2005-06-07"/>
        </correspAction>
        <correspContext corresp="i-T6vhAeZCR1HczJpcQW5FpU">
          <ref type="record" target="prot-200405--134">Riksdagens protokoll 2004/05:134 Tisdagen den 7 juni</ref>
          <ref type="recordSection" target="unsetDivId">21 § Svar på interpellation 2004/05:639 om asylsökande och arbete</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SkSHSs21K9ruAWK5yfecXm">
            Interpellation 2004/05:639 av Anne-Marie Ekström (fp) till statsrådet
            Barbro Holmberg om asylsökande och arbete
          </p>
        </div>
        <div type="ipqSubmissionInfo">
          <p xml:id="i-LAofSPEPtWpjifmm56CJVv">
            den 23 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4oe3fYq7vVQkuEq67co8wE">
            I dag har en asylsökande rätt att arbeta om det förmodas att
            hans eller hennes utredning kommer att ta längre tid än fyra månader.
            Det är bra ur flera aspekter. Att kunna få göra något konstruktivt
            under väntetiden är positivt. Det är inte lika nedbrytande som
            att bara sitta och vänta. Ur ekonomisk synvinkel är det bra både
            för den enskilde personen och för samhället. Den enskilde får
            mer pengar att röra sig med och samhället behöver inte stå för
            hela eller delar av uppehället under väntetiden. Det kan också
            innebära ekonomisk tillväxt för det företag som anställer en asylsökande.
            Särskilt på mindre orter där det kan vara svårt att få tillgång
            till duglig arbetskraft. De asylsökande har ofta med sig gedigna
            yrkeskunskaper från sitt hemland. Dessutom blir integrationen
            i det svenska samhället lättare den dag som den asylsökande beviljas
            uppehållstillstånd. Därför uppmuntras asylsökande i dag att skaffa
            arbete med all rätta. De allra flesta vill också göra rätt för
            sig och arbeta.
          </p>
          <p xml:id="i-MkYwtTBfFGeeKKoAaRzTxG">
            Uppehållstillstånd på grund av arbete
          </p>
          <p xml:id="i-Mg1uxPXsJQuNfsnZV92BTZ">
            Tyvärr uppstår dock problem den dag som den asylsökande får slutgiltigt
            avslag på sin asylansökan. Då tvingas han eller hon sluta omedelbart.
            Detta har ställt till problem för många arbetsgivare. I dagens
            arbetsliv är arbetsuppgifterna oftast av kvalificerad art och
            det behövs åtminstone en viss tids upplärning. Situationen kan
            bli ohållbar för en arbetsgivare som plötsligt blir av med en
            duktig arbetare. Det kan till och med gå så illa att denne förlorar
            ekonomiskt eftersom inte beställningar kan effektueras på grund
            av att det saknas en person i produktionen som man planerat för.
            Detta förhållande innebär en stor risk att seriösa arbetsgivare
            som råkat ut för detta inte anställer asylsökande i fortsättningen
            eftersom anställningsförhållandena är så osäkra. Detta skulle
            vara olyckligt. Den som får ett avslagsbeslut men som har ett
            arbete borde beviljas uppehållstillstånd.
          </p>
          <p xml:id="i-PYTjMZ5oWryAVRgijUcXp8">
            Verkställighetshinder
          </p>
          <p xml:id="i-V9SVB9bWiKSHPU1Lt4y2Vz">
            Ett annat problem i detta sammanhang är när den asylsökande inte
            kan återvända till sitt hemland av en eller annan orsak. Det kan
            bero på att det tar tid att ta fram resehandlingar men det kan
            också gälla asylsökande från till exempel Irak eller Somalia som
            har fått avslag men som inte kan återvända hem. Även dessa måste
            sluta sin anställning omedelbart vid avslag från Utlänningsnämnden.
            Detta innebär onödiga kostnader för samhället. Den asylsökande
            som, när han eller hon arbetade, förmodligen klarade sin egen
            försörjning, eller åtminstone bidrog till den, får då leva på
            bidrag och samhället förlorar också skatteintäkter. Rimligtvis
            borde den asylsökande i de fall, där det förmodas ta lång tid
            innan han eller hon kan lämna landet, få möjlighet att ha kvar
            sitt arbete.
          </p>
          <p xml:id="i-VLBgUqkNuueZXv6jXc2BBJ">
            Ekonomiska villkor vid arbete för asylsökande
          </p>
          <p xml:id="i-QTGiXChoyW4TH4zTYrtiZD">
            Det finns också en hel del frågetecken kring villkoren för asylsökande
            som arbetar. De betalar skatt och arbetsgivaren betalar sociala
            avgifter inklusive sjukförsäkring. De tjänar också in pensionspoäng.
            Oftast är de också medlemmar i facket och betalar till en arbetslöshetskassa.
            Att vara med i facket är inget tvång men grupptrycket och viljan
            att inte vara avvikande medverkar nog till att de flesta väljer
            att vara med.
          </p>
          <p xml:id="i-TrbzrzKspiLSDjkpnoGgA5">
            De betalar alltså till tjänster som de som får ett avvisningsbeslut
            inte får ta del av. En vuxen asylsökande har inte rätt till annan
            sjukvård än akut vård. Ändå betalar arbetsgivaren sjukförsäkring
            genom de sociala avgifterna. När det gäller arbetslöshetskassa
            så kan inte den utnyttjas av en asylsökande. Vad händer med den
            intjänade pensionen när personen avvisas? Vad händer med en eventuell
            skatteåterbäring för en avvisad som oftast inte kan lämna någon
            adressändring eftersom han eller hon inte vet vart de ska ta vägen?
            Ekonomiska villkor kring anställning av asylsökande borde redas
            ut ordentligt.
          </p>
        </div>
        <div type="ipQuestion">
          <p xml:id="i-3M61VP7JkZmzjEpJgqzcXM">
            Med anledning av det anförda vill jag ställa följande frågor
            till migrationsministern:
            <list rend="unordered">
              <item>
                1. Vilka åtgärder ämnar statsrådet vidta för att den asylsökande
                som fått ett arbete ska få uppehållstillstånd med anledning av
                detta?
              </item>
              <item>
                2. Vilka åtgärder ämnar statsrådet vidta för att en asylsökande
                som förmodas inte kunna lämna landet på lång tid efter avvisningsbeslut
                ska få möjlighet att ha kvar ett eventuellt arbete tills avvisning
                kan ske?
              </item>
              <item>
                3. Vilka åtgärder ämnar statsrådet vidta för att reda ut de ekonomiska
                villkoren vid arbete för en asylsökande?
              </item>
            </list>
          </p>
        </div>
      </div>
    </body>
  </text>
</TEI>
