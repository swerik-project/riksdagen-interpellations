<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0403">
  <teiHeader>
    <fileDesc>
      <titleStmt>
        <title>arbetsro i skolan</title>
        <author>Darvik, Axel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetsro i skolan till statsrådet Ibrahim Baylan om arbetsro i skolan</title>
          <idno type="rdwebb">GS10403</idno>
          <ref type="dokument_url_text">http://data.riksdagen.se/dokument/GS10403/text</ref>
          <ref type="dokument_url_html">http://data.riksdagen.se/dokument/GS10403</ref>
          <ref type="dokumentstatus_url_xml">http://data.riksdagen.se/dokumentstatus/GS10403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HYPXDg3UHMpdyrSgBez4mQ</idno>
            <persName>Axel Darvik</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GKfoN1To3hDCt33DVANR8J" corresp="i-HYPXDg3UHMpdyrSgBez4mQ">
          <date when="2005-02-18"/>
        </correspAction>
        <correspAction type="answered" xml:id="i-74xFv3GsoX92uZrZ9M66PZ">
          <date when="2005-03-22"/>
        </correspAction>
        <correspAction type="received" xml:id="i-HGxvtjewzZUTk5jyQQXmYi" corresp="i-A6T9WoUzRwW8LUK52znHwX">
          <date when="2005-02-18"/>
        </correspAction>
        <correspAction type="answered" xml:id="i-SpXKLN4oLR2GTMDyMEt3m" corresp="i-A6T9WoUzRwW8LUK52znHwX">
          <date when="2005-03-22"/>
        </correspAction>
        <correspContext corresp="i-SpXKLN4oLR2GTMDyMEt3m">
          <ref type="record" target="prot-200405--094">Riksdagens protokoll 2004/05:94 Tisdagen den 22 mars</ref>
          <ref type="recordSection" target="unsetDivId">15 § Svar på interpellation 2004/05:403 om arbetsro i skolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Pf6Cram7YgCE6v7BeGwoem">
            Interpellation 2004/05:403 av Axel Darvik (fp) till statsrådet
            Ibrahim Baylan om arbetsro i skolan
          </p>
        </div>
        <div type="ipqSubmissionInfo">
          <p xml:id="i-26651SrziPN2HKMahQjvSg">
            den 18 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M6XvHpuQzzUkCEGnn8hJ7E">
            En jämförelse som nyligen genomfördes av OECD visade att inget
            annat land har lika mycket skadegörelse, stölder, skolk och sena
            ankomster som Sverige. Grovt språkbruk är också vanligast i svenska
            klassrum.
          </p>
          <p xml:id="i-RXjmn93AGEKH7xMvy8uUhu">
            En sådan oordning lägger grunden till än större problem: kränkningar
            av elever och att elever som inte kan koncentrera sig när det
            är stökigt i klassrummet hamnar efter kunskapsmässigt. Jag tror
            att en viktig förklaring till att det blivit så här är att lärarnas
            disciplinära befogenheter har monterats ned. Därmed har lärarnas
            auktoritet tillåtits sjunka. I Finland, som ligger bäst till i
            flera avseenden i de internationella jämförelser som publicerats
            under hösten, har lärarna betydligt mer långtgående befogenheter
            för att upprätthålla arbetsron.
          </p>
          <p xml:id="i-F2ksxZcY5fVi1MzB6yfWR3">
            Skolministern har nyligen gett till känna att han vill dröja
            ytterligare med en proposition om en ny skollag. Det innebär att
            de viktiga besluten om befogenheter till lärarna dröjer. Regeringen
            kan inte hävda att den behöver ytterligare underlag för att kunna
            fatta beslut. Det är dags att ge lärarna de verktyg som krävs
            för att skapa en trygg arbetsmiljö. Alla skolor ska ha tydliga
            ordningsregler som är väl förankrade hos elever, föräldrar och
            lärare. Förebyggande åtgärder som en väl fungerande elevvård ska
            finnas men för dem som inte följer reglerna ska sanktioner vidtas
            i olika steg. Det ska alltid finnas möjlighet att bättra sig,
            men elever och föräldrar ska veta att om ingen förbättring sker
            så vidtas nästa åtgärd i sanktionsstegen. Skriftlig varning, obligatoriska
            föräldrasamtal och en kortare tids avstängning är några exempel
            på åtgärder som kan användas som sista utväg. Allvarliga kränkningar
            och brott ska polisanmälas.
          </p>
          <p xml:id="i-DCRi2CPECYyX8GGeAdNnrg">
            I dag vet de elever som tagit över det informella ledarskapet
            på en skola genom våld och trakasserier, att de inte har något
            att frukta. De kan fortsätta förstöra utan att vuxenvärlden har
            verktyg att stoppa dem. Alla elever ska ha rätten att känna sig
            trygga i sin skolmiljö. Det är en självklarhet i sig men också
            ett fundament för att skolan ska kunna lyckas med sin uppgift,
            att ge eleverna kunskap.
          </p>
          <p xml:id="i-TkpEtPSzE8AiBLy26smFCh">
            Mot denna bakgrund vill jag fråga statsrådet vilka åtgärder han
            är beredd att vidta för att komma till rätta med ordningsproblemen
            i den svenska skolan.
          </p>
        </div>
      </div>
    </body>
  </text>
</TEI>
