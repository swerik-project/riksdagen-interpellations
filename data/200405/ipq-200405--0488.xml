<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0488">
  <teiHeader>
    <fileDesc>
      <titleStmt>
        <title>behandlingen av förslaget till nytt EU-fördrag</title>
        <author>Schyman, Gudrun (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>behandlingen av förslaget till nytt EU-fördrag till statsrådet Jens Orback om behandlingen av förslaget till nytt EU-fördrag</title>
          <idno type="rdwebb">GS10488</idno>
          <ref type="dokument_url_text">http://data.riksdagen.se/dokument/GS10488/text</ref>
          <ref type="dokument_url_html">http://data.riksdagen.se/dokument/GS10488</ref>
          <ref type="dokumentstatus_url_xml">http://data.riksdagen.se/dokumentstatus/GS10488</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3NYJvQvNtBCwG8GY6sSPj3" corresp="i-LzYBGnvuhNHdQ7LQKPA6UJ">
          <date when="2005-03-23"/>
        </correspAction>
        <correspAction type="received" xml:id="i-8kfKAujAUyeFiPZB7GLwQ5" corresp="i-UEQA68w6PM78ttj4KfvgwE">
          <date when="2005-03-23"/>
        </correspAction>
        <correspAction type="answered" xml:id="i-3CWGYyKQKooriSQ5NQE98z" corresp="i-A5R84cTmpky3NHJ7nLKaEt">
          <date when="2005-04-05"/>
        </correspAction>
        <correspContext corresp="i-3CWGYyKQKooriSQ5NQE98z">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">2 § Svar på interpellationerna 2004/05:487 och 488 om behandlingen av förslaget till nytt EU-fördrag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ve4Eib28dgTYHrNUYznYWS">
            Interpellation 2004/05:488 av Gudrun Schyman (-) till statsrådet
            Jens Orback om behandlingen av förslaget till nytt EU-fördrag
          </p>
        </div>
        <div type="ipqSubmissionInfo">
          <p xml:id="i-N156gJhoX1KE9YiufLXCZD">
            den 23 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-A5SZTcScWqRDxQhsxkEZv5">
            Hur ska Sverige ta ställning till EU:s konstitution? Det finns
            många undersökningar som visar att en majoritet av de svenska
            väljarna vill folkomrösta om EU:s konstitution. Men regeringen
            och den borgerliga alliansen har kommit överens om att det är
            riksdagen som ska ta ställning till EU:s konstitution, detta utan
            föregående folkomröstning och före 2006 års val. Denna överenskommelse
            bekymrar mig. Regeringen har genom detta förfarande lagt locket
            på när det gäller diskussionen om förslaget till EU:s konstitution.
            Frågan har inte varit föremål för debatt i en valrörelse och den
            har avfärdats som en alltför svår fråga för att kunna göras till
            föremål för en folkomröstning. Vi vet att den nu valda riksdagen
            inte speglar folkopinionen i EU-frågor, vilket visade sig väldigt
            tydligt när vi hade folkomröstning om EMU.
          </p>
          <p xml:id="i-RdvUBiaafvJTfvkZAX99ST">
            En feministisk analys av konstitutionen visar att det finns klara
            risker för att jämställdheten kommer att ta stora steg tillbaka.
            Det är ingen överdrift att säga att både form och innehåll är
            dikterat av män, för män. Män har varit i överväldigande majoritet
            i den grupp som utfört arbetet och ingenstans i konstitutionen
            ifrågasätts den hierarkiska struktur som bäddar för en starkt
            centraliserad politisk ledning.
          </p>
          <p xml:id="i-P2G2GrDLoUeVjMbh9HMVq1">
            Den ekonomiska politikens totala överordning, understödd av en
            stark militärmakt ska öppna för en högerliberal marknadsekonomi.
            Samhällets sociala ansvar ska minimeras genom att staten ska dra
            sig tillbaka och övervältra ansvaret på den klassiska "familjen".
            Det är alltså kvinnorna som ska ta ansvar för vården och omsorgen
            av barn och gamla. Den traditionella "kärnfamiljen" återupprättas
            i konstitutionen: Mannen blir överhuvud och beskyddare av de kvinnor
            som föder hans barn. Kyrkan, med sin konservativa kvinno- och
            sexualsyn, har fått en egen "gräddfil" för inflytande, med en
            konstitutionellt föreskriven dialog.
          </p>
          <p xml:id="i-QCDSMCKZMqj6DyPjATvayu">
            Blir förslaget verklighet kommer vi att få se den patriarkala
            maktordningen permanentad för en överskådlig framtid. Klyftan
            mellan en mansdominerad, maktfullkomlig, politisk elit och alla
            oss andra som vill vara med och forma både vår samtid och våra
            barns framtid, kommer att växa. Detta är oacceptabelt.
          </p>
        </div>
        <div type="ipQuestion">
          <p xml:id="i-VJvmCoMNVUyGMMaejZSzNP">
            Mot bakgrund av ovanstående vill jag ställa följande frågor till
            statsrådet:
            <list rend="ordered">
              <item>
                Vilka åtgärder avser statsrådet att vidta för att Sverige ska
                ha en genomgripande och folkbildande diskussion om EU:s konstitution?
              </item>
              <item>
                Vilka åtgärder avser statsrådet att vidta för att Sverige ska
                anordna en folkomröstning om EU:s förslag till konstitution?
              </item>
            </list>
          </p>
        </div>
      </div>
    </body>
  </text>
</TEI>
