<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0597">
  <teiHeader>
    <fileDesc>
      <titleStmt>
        <title>avvisning av barn som omhändertagits enligt socialtjänstlagen</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>avvisning av barn som omhändertagits enligt socialtjänstlagen till statsrådet Barbro Holmberg om avvisning av barn som omhändertagits enligt socialtjänstlagen</title>
          <idno type="rdwebb">GS10597</idno>
          <ref type="dokument_url_text">http://data.riksdagen.se/dokument/GS10597/text</ref>
          <ref type="dokument_url_html">http://data.riksdagen.se/dokument/GS10597</ref>
          <ref type="dokumentstatus_url_xml">http://data.riksdagen.se/dokumentstatus/GS10597</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YP7DqBoNCsUZqFpw3xY15y" corresp="i-UmSX9m2mxvWevquvVduNpz">
          <date when="2005-05-17"/>
        </correspAction>
        <correspAction type="received" xml:id="i-JxjicqKWGSKpjG3Z7969JH" corresp="i-8NR1Z8tejozuay7fUnQPDP">
          <date when="2005-05-17"/>
        </correspAction>
        <correspAction type="answered" xml:id="i-429AomLkuEME1gVSX9Rsub" corresp="i-8NR1Z8tejozuay7fUnQPDP">
          <date when="2005-05-31"/>
        </correspAction>
        <correspContext corresp="i-429AomLkuEME1gVSX9Rsub">
          <ref type="record" target="prot-200405--130">Riksdagens protokoll 2004/05:130 Tisdagen den 31 maj</ref>
          <ref type="recordSection" target="unsetDivId">12 § Svar på interpellation 2004/05:597 om avvisning av barn som omhändertagits enligt socialtjänstlagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5FyoHpHKsVnL2r1cHXn3gX">
            Interpellation 2004/05:597 av Anne-Marie Ekström (fp) till statsrådet
            Barbro Holmberg om avvisning av barn som omhändertagits enligt
            socialtjänstlagen
          </p>
        </div>
        <div type="ipqSubmissionInfo">
          <p xml:id="i-Mu4XQuGDthScVbk4mzR7FS">
            den 17 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BV5LoTspb2L9RXFsMCShHa">
            Det finns barn som far illa i hemmet och där föräldrarna inte
            kan ta hand om dem. Då finns möjligheten att omhänderta barnen
            enligt lagen om vård av unga (LVU). Alltfler barn i asylsökande
            familjer omhändertas också enligt denna lag.
          </p>
          <p xml:id="i-UUtRDHjXfkY5zAmSfdBELK">
            Föräldrarna har många gånger varit med om mycket traumatiska
            upplevelser som de inte fått hjälp att bearbeta. Kvinnor som har
            varit utsatta för sexuella övergrepp kanske inte ens vågat berätta
            om det i asylutredningen. I många kulturer betraktas våldtäkt
            och andra övergrepp som något skamligt och kvinnor riskerar att
            bli utstötta. Ibland går det till och med så långt som till hedersmord.
            Männen har inte sällan utsatts för misshandel och förnedring.
          </p>
          <p xml:id="i-Y1DsxYBPkwihjNpcf4KE2r">
            Inför risken att tvingas återvända till den plats där man behandlats
            så illa mår båda föräldrarna dåligt. Så dåligt att de inte orkar
            ta hand om sina barn. Då träder socialnämnden in och placerar
            ut barnen i fosterhem.
          </p>
          <p xml:id="i-728AHafNUDaXTF1twPmcqL">
            Trots denna situation får familjerna avslag på sin asylansökan
            och de barn som omhändertagits för att föräldrarna inte kan ta
            hand om dem avvisas tillsammans med föräldrarna. Det kan röra
            sig om mycket små barn.
          </p>
          <p xml:id="i-4QR63cT8VU4tMCefpxCTte">
            Här är några exempel:
          </p>
          <p xml:id="i-QJuM6zaatykenJZKVmVNAb">
            I april i år avvisades en familj med två barn, tre och fyra år
            gamla, med sina föräldrar som de inte sett på ett år. De träffades
            först på flygplatsen. Fyraåringen är dessutom hörselskadad och
            kan bara kommunicera med teckenspråk. Treåringen kan bara svenska
            medan föräldrarna inte kan någon svenska. Denna familj lämnades
            på Sarajevos flygplats utan någonstans att ta vägen. Så småningom
            kom familjen till Banja Luka där fadern omedelbart togs in på
            sjukhus.
          </p>
          <p xml:id="i-W8zPcp3qebpvQRnTmWNxMh">
            En annan pojke som nu är 18 månader riskerar att avvisas tillsammans
            med sin mamma, som han nästan aldrig har sett. Hon har största
            delen av pojkens livstid vistats på sjukhus och hon mår mycket
            dåligt. Ett 18-månaders barn behöver ständig tillsyn.
          </p>
          <p xml:id="i-7MkimYGVfZrNoAYqF7U36J">
            En tvåårig flicka som varit omhändertagen skulle avvisas med
            sina föräldrar. De mådde så dåligt att inte ens Migrationsverkets
            förvar ville ha dem där, utan de fick tillbringa sista natten
            i ensamceller på häktet för att man befarade att de skulle begå
            självmord. I sista stund stoppades avvisningen, men avvisningshotet
            finns kvar.
          </p>
          <p xml:id="i-To12VRPXT6BwVwnMYENwYg">
            Sverige har skrivit under barnkonventionen och i vår utlänningslag
            står det att man ska se till barnens bästa. När det gäller humanitära
            skäl ska ribban ligga något lägre när det gäller barn. Enligt
            lagens förarbeten ska hänsyn tas till om barnets psykosociala
            hälsa riskerar att lida allvarliga men och då ska uppehållstillstånd
            beviljas.
          </p>
          <p xml:id="i-XtxX7EEQCyjqNwU2iPMR2T">
            Att avvisa barn, särskilt små barn, tillsammans med föräldrar
            som inte kan ta hand om dem kan inte vara till barnens bästa och
            förenligt med barnkonventionen. Barnens psykosociala hälsa riskeras
            också. En myndighet har ansett att föräldrarna inte är kapabla
            att ta hand om sina barn men en annan upphäver i princip det beslutet.
            Ett litet barn som haft ingen eller i bästa fall sporadisk kontakt
            med sina föräldrar kan inte rimligtvis känna tilltro till dessa.
            De är helt främmande människor. Barnen känner sina fosterföräldrar
            som de riktiga föräldrarna.
          </p>
          <p xml:id="i-L1oGtBEJTdjust9iQV1c7p">
            När det gäller mycket små barn borde dessa skäl vara tillräckliga
            för att ge barnen och deras föräldrar uppehållstillstånd.
          </p>
          <p xml:id="i-4nvpJtcekSLKNndShpX6J9">
            Vilka åtgärder avser statsrådet att vidta så att inte små barn
            avvisas tillsammans med föräldrar som de inte känner och som inte
            kan ta hand om dem?
          </p>
        </div>
      </div>
    </body>
  </text>
</TEI>
