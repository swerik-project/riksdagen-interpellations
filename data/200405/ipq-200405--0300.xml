<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0300">
  <teiHeader>
    <fileDesc>
      <titleStmt>
        <title>tillsynen av eldistributionen</title>
        <author>Nordmark, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tillsynen av eldistributionen till samhällsbyggnadsminister Mona Sahlin om tillsynen av eldistributionen</title>
          <idno type="rdwebb">GS10300</idno>
          <ref type="dokument_url_text">http://data.riksdagen.se/dokument/GS10300/text</ref>
          <ref type="dokument_url_html">http://data.riksdagen.se/dokument/GS10300</ref>
          <ref type="dokumentstatus_url_xml">http://data.riksdagen.se/dokumentstatus/GS10300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ga4FaAaNvVxH6nfoR7FVAe</idno>
            <persName>Gunnar Nordmark</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3WRPp6Sp751ffWFNP7CEDv" corresp="i-Ga4FaAaNvVxH6nfoR7FVAe">
          <date when="2005-01-12"/>
        </correspAction>
        <correspAction type="received" xml:id="i-CXb7kxh1aAFt7bw3mtPegd">
          <date when="2005-01-17"/>
        </correspAction>
        <correspAction type="answered" xml:id="i-PreFcTKdTARfUpZyF5nuH7">
          <date when="2005-01-28"/>
        </correspAction>
        <correspAction type="answered" xml:id="i-WSZhyBw1k1e5GPWhTEJ5m5">
          <date when="2005-01-28"/>
        </correspAction>
        <correspAction type="received" xml:id="i-YTmTZXjMVdK6XuBoh1yyUd" corresp="i-GFJcxAB9fyzG2VN1HakscJ">
          <date when="2005-01-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AJRzUzkq3DTKGfuzSufpWm">
            Interpellation 2004/05:300 av Gunnar Nordmark (fp) till samhällsbyggnadsminister
            Mona Sahlin om tillsynen av eldistributionen
          </p>
        </div>
        <div type="ipqSubmissionInfo">
          <p xml:id="i-AAALpZdCzjWFrYWod7U9kH">
            den 12 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4zjYmYDQTY6oA6nTtjLuVR">
            Den svåra storm som drabbade Sverige den 8 januari i år har bland
            annat lett till att hundratusentals hushåll och hela orter i södra
            och västra Sverige under dagar varit utan elektricitet. För vissa
            hushåll kan det dröja upp till tre veckor innan strömmen kommer
            åter. Detta förorsakar medborgarna stora besvär och kan i vissa
            fall innebära fara för liv och hälsa.
          </p>
          <p xml:id="i-URST2t5tQyRSDMKDMDrG12">
            På sjukhus har planerade operationer fått ställas in. Tele- och
            IT-trafiken har drabbats hårt. Det är framför allt människor boende
            i mindre tätorter eller på landsbygd som varit drabbade av omfattande
            och långvariga elavbrott. Inom jordbruk och industri leder avsaknaden
            av el till stora produktionsbortfall. Det drabbar såväl den enskilde
            företagaren som den ekonomiska tillväxten. Särskilt för mindre
            företag med små marginaler kan avsaknaden av el få mycket allvarliga
            ekonomiska konsekvenser. Även här är det oftast företag som finns
            på landsbygd eller i mindre orter som drabbats hårdast.
          </p>
          <p xml:id="i-Wva4xVsZJYGVc7ydgEgb8J">
            Stormen den 8 januari 2005 är inte en isolerad företeelse. Mer
            eller mindre årligen har framför allt södra och västra Sverige
            drabbats av långvariga och omfattande elavbrott till följd av
            stormar. Även om inte följderna varit så omfattande som nu har
            medborgare och företag, främst på svensk landsbygd och i mindre
            orter, brottats med stora problem i samband med detta.
          </p>
          <p xml:id="i-HAwYfTcrwy1byk4Ar44sqe">
            Sverige är ett av de mest elberoende länderna i världen. Till
            stor del beror detta på vårt geografiska läge, vårt klimat, hur
            och var medborgarna valt att bosätta sig och strukturen på vårt
            näringsliv. En förutsättning för ett fungerande Sverige är en
            driftsäker eldistribution. Kraftiga stormar är ingen oförutsedd
            eller oväntad händelse i vår del av världen. Tvärtom är de en
            normal, om än oregelbundet återkommande, väderföreteelse i Skandinavien.
            Det är därför inte orimligt att det svenska eldistributionsnätet
            har hög driftsäkerhet och att eventuella avbrott snabbt kan avhjälpas
            och detta även i samband med mycket kraftiga vindstyrkor. Säkra
            leveranser av el är en naturlig del av ett lands infrastruktur.
          </p>
          <p xml:id="i-UccK7PV5a3jN5xbeFyZm6P">
            Det är ytterst staten som ansvarar för en fungerande infrastruktur
            över hela landet. Detta gäller givetvis även inom elområdet. I
            och med att den svenska elmarknaden är avreglerad krävs det att
            statsmakten är effektiv i sin tillsyn och har klar och tydlig
            rätt att genomdriva de krav som krävs för att säkerställa en fungerande
            distribution av el, även i samband med de väderförhållande som
            nämnts ovan.
          </p>
          <p xml:id="i-8guudNH3ou9kSLRaiuU23G">
            Ansvaret för tillsynen av en säker eldistribution ligger i dag
            på tre myndigheter, varav en, Svenska Kraftnät, också ansvarar
            för distribution. Bland annat Sårbarhetsutredningen har pekat
            på att det kan vara olämpligt och ge upphov till otydligheter,
            vad gäller Svenska Kraftnäts ansvar, om tillsynen är uppdelad
            på tre olika myndigheter.
          </p>
          <p xml:id="i-Fcs9fQbnyU99fC34dVe2jz">
            De krav som myndigheter sedan några år kan ställa på elbolagen
            vad gäller en driftsäker eldistribution har i januari 2005 än
            en gång visat sig otillräckliga. Staten måste arbeta fram betydligt
            tydligare krav på eldistributörerna vad gäller att säkerställa
            eldistribution och inom hur lång tid elkonsumenter kan förvänta
            sig att återfå elektricitet i händelse av avbrott.
          </p>
          <p xml:id="i-XXzu8Zme2kL8Y5vTyWyttU">
            Vilka åtgärder avser ministern att vidta för att tillsynen av
            eldistributionen i Sverige utövas på ett effektivt sätt?
          </p>
          <p xml:id="i-6UDqjaaU3KaX43nwvA1z6C">
            Vilka åtgärder avser ministern att vidta för att ta fram krav
            och regler för elleverantörer som är avpassade för att säkerställa
            en elproduktion i det klimat och de väderförhållanden som råder
            i Sverige?
          </p>
        </div>
      </div>
    </body>
  </text>
</TEI>
