<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0467">
  <teiHeader>
    <fileDesc>
      <titleStmt>
        <title>Sveriges stöd till fredsprocessen i Colombia</title>
        <author>Hamilton, Björn (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges stöd till fredsprocessen i Colombia till utrikesminister Laila Freivalds om Sveriges stöd till fredsprocessen i Colombia</title>
          <idno type="rdwebb">GS10467</idno>
          <ref type="dokument_url_text">http://data.riksdagen.se/dokument/GS10467/text</ref>
          <ref type="dokument_url_html">http://data.riksdagen.se/dokument/GS10467</ref>
          <ref type="dokumentstatus_url_xml">http://data.riksdagen.se/dokumentstatus/GS10467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AqZkPRg6HbbZ9nDzibdbp5</idno>
            <persName>Björn Hamilton</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2VsoCgnuwgizPE7HLqA9t4" corresp="i-AqZkPRg6HbbZ9nDzibdbp5">
          <date when="2005-03-15"/>
        </correspAction>
        <correspAction type="received" xml:id="i-XfqxH78uGoak7iqFKWxwM6" corresp="i-4CwyNH4xXJhZj5wdBAzmSY">
          <date when="2005-03-15"/>
        </correspAction>
        <correspAction type="answered" xml:id="i-Kq3m7ku4UH9WtFbBdFk7wm" corresp="i-4CwyNH4xXJhZj5wdBAzmSY">
          <date when="2005-04-05"/>
        </correspAction>
        <correspContext corresp="i-Kq3m7ku4UH9WtFbBdFk7wm">
          <ref type="record" target="prot-200405--098">Riksdagens protokoll 2004/05:98 Tisdagen den 5 april</ref>
          <ref type="recordSection" target="unsetDivId">10 § Svar på interpellationerna 2004/05:462, 463, 464, 465, 466 och 467 om situationen i Colombia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LwWf2swMDdGgAThbceVDSB">
            Interpellation 2004/05:467 av Björn Hamilton (m) till utrikesminister
            Laila Freivalds om Sveriges stöd till fredsprocessen i Colombia
          </p>
        </div>
        <div type="ipqSubmissionInfo">
          <p xml:id="i-FuiWxmDQRbTbLm9ZrRWF59">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Shdznnm5jk2BJ6qDWyMsqC">
            När vi, några svenska riksdagsledamöter, nyligen besökte Colombia
            slogs vi av den mycket komplicerade situation som omgärdar de
            fredsansträngningar som nu pågår i landet.
          </p>
          <p xml:id="i-N7BRocpPB5cyDV4mcQxqb2">
            Den väpnade konflikten i Colombia skördar offer dagligen. Cirka
            tre miljoner människor befinner sig på flykt inom landet undan
            våldet enligt UNHCR:s statistik. Civilbefolkningen som hamnar
            i skottlinjen lider svårt av den längsta väpnade konflikten i
            Latinamerika.
          </p>
          <p xml:id="i-FNx9LuaY6pNRQHivCAhvxS">
            Av de två huvudsakliga illegala väpnade grupperna, Farc och paramilitärerna,
            AUC, framstår ingen bättre än någon annan. Det som ursprungligen
            kunde liknas vid en politisk agenda har alltmer ersatts av kopplingar
            till narkotikahandel, kontroll av territorium, stöld av egendomar,
            sexuella övergrepp mot kvinnor, användande av barnsoldater och
            andra kriminella aktiviteter. Grupperna är enligt FN:s MR-kontor
            i landet att betrakta som likvärdiga i sina övergrepp mot internationell
            humanitär rätt och de mänskliga rättigheterna.
          </p>
          <p xml:id="i-PFWrB3MCEMNSnvmReYAWrJ">
            I byn Bojayá, djupt inne i Colombias djungel, träffade vi flyktingar
            som nyligen flytt från stridigheter alldeles i närheten. Vittnesmålen
            var entydiga. Både Farcgerillan och paramilitärerna deltar i extrema
            övergrepp på civilbefolkningen.
          </p>
          <p xml:id="i-TErGSSjh86YEFiF3kpxHrU">
            Allmänt omvittnat blev också hur paramilitärerna och Farcgerillan
            arbetar i flera steg där våldet så småningom övergår i kontroll
            över stat och samhälle, inte minst på kommunal nivå. Under vår
            resa blev vi alltmer varse att paramilitarismen är ett stort och
            komplext samhällsproblem som därför måste angripas som ett sådant.
          </p>
          <p xml:id="i-CUGego7YKDAGPUCDV4KaNP">
            Regeringen Uribe sitter nu i förhandlingar med paramilitärerna.
            Under vår resa har vi hört många olika röster som uttrycker djup
            oro över att denna fredsprocess inte är tillräckligt djupgående.
            Vi har själva i samtal med enstaka regeringsrepresentanter hört
            åsikter om att avmobiliseringen av paramilitärerna skulle kunna
            resultera i straffrihet och att amnestier kan utfärdas @ även
            för grova brott mot mänskligheten.
          </p>
          <p xml:id="i-TR9pS3jG4Qs3Xxxx2UEKoG">
            Vi tror inte att en fredslösning blir hållbar utan rättmätiga
            straff och att stulen egendom återbördas till sina rättmätiga
            ägare.
          </p>
          <p xml:id="i-BnQMZocZze1D3H1anYFSyW">
            Det diskuteras olika förslag på juridiskt ramverk i den colombianska
            kongressen som ska reglera den fortsatta förhandlingsprocessen
            med paramilitärerna och framtida förhandlingar med andra illegala
            väpnade grupper. I anslutning till den avmobilisering av paramilitärerna
            som redan påbörjats har Organization of America States (OAS) gått
            in för att bidra med verifiering av avmobiliseringen. De har få
            resurser eftersom många ur det internationella samfundet föredrar
            att avvakta i väntan på ett juridiskt ramverk. Risken, som många
            ser det, är att ett stöd till OAS i det här osäkra läget riskerar
            att legitimera en process som först måste definieras mycket klarare.
          </p>
          <p xml:id="i-2kF75GJcHGJf6DCSxqTs1n">
            Sverige beslutade 2004 om ett mindre tekniskt och ekonomiskt
            stöd till OAS verifieringsmission. Detta stöd, som löper ut i
            augusti 2005, kritiseras indirekt i en rapport av Human Rights
            Watch där man menar att alla givarländer ska hålla inne med stöd
            så länge inte garantier finns för att paramilitarismen nedmonteras
            och att det garanteras att straffrihet inte ska ges och att offrens
            rättigheter tillvaratas.
          </p>
          <p xml:id="i-H5w6oggD5xML4vnr5Pb3w9">
            Samtidigt är den svenska officiella ståndpunkten att det juridiska
            ramverket är helt centralt för processens möjligheter att lyckas,
            en ståndpunkt vi till fullo delar och därför drar slutsatsen att
            Sveriges engagemang borde koncentreras ytterligare till att verka
            för att ett av FN godtagbart juridiskt ramverk kommer till stånd,
            och därmed villkora nuvarande och avvakta med ytterligare stöd
            till OAS eller någon annan instans som arbetar med den omtvistade
            nu pågående demobiliseringsprocessen.
          </p>
          <p xml:id="i-8h4YPeAn39BFo9tpcvMtd3">
            Likväl väljer Sverige, till skillnad från många andra länder,
            att inte sätta press på regeringen genom att avvakta med allt
            stöd till processen innan den är klargjord.
          </p>
          <p xml:id="i-F7qj8dacJBaxXbvbCygnrh">
            Min fråga till utrikesministern är:
          </p>
          <p xml:id="i-NGxvJ2Noo37zZacyseiRxG">
            Vilka åtgärder avser ministern att vidta för att klargöra att
            ett fortsatt stöd till demobiliseringsprocessen är avhängigt ett
            godtagbart ramverk som utgår från internationellt godtagbar minimistandard
            i fråga om straff för brott mot de mänskliga rättigheterna?
          </p>
        </div>
      </div>
    </body>
  </text>
</TEI>
