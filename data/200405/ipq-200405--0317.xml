<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0317">
  <teiHeader>
    <fileDesc>
      <titleStmt>
        <title>statsministern och hans kanslis ansvar för krisberedskap och krishantering</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statsministern och hans kanslis ansvar för krisberedskap och krishantering till statsminister Göran Persson om statsministern och hans kanslis ansvar för krisberedskap och krishantering</title>
          <idno type="rdwebb">GS10317</idno>
          <ref type="dokument_url_text">http://data.riksdagen.se/dokument/GS10317/text</ref>
          <ref type="dokument_url_html">http://data.riksdagen.se/dokument/GS10317</ref>
          <ref type="dokumentstatus_url_xml">http://data.riksdagen.se/dokumentstatus/GS10317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8eDbVwi2T1pTQkKpUiSehK" corresp="i-Ry3pP9VZKrW87Vcxq73jQG">
          <date when="2005-01-20"/>
        </correspAction>
        <correspAction type="received" xml:id="i-Ar91RvQNb5Gn8wJ1Hkx8J6" corresp="i-3kVCtR7mCK6mW2F6oaBMR5">
          <date when="2005-01-20"/>
        </correspAction>
        <correspAction type="answered" xml:id="i-56UgRhKY3ewiVsp4QGq612" corresp="i-CcdZckB2ErC625pmVtogZg">
          <date when="2005-02-17"/>
        </correspAction>
        <correspContext corresp="i-56UgRhKY3ewiVsp4QGq612">
          <ref type="record" target="prot-200405--078">Riksdagens protokoll 2004/05:78 Torsdagen den 17 februari</ref>
          <ref type="recordSection" target="unsetDivId">11 § Svar på interpellation 2004/05:317 om statsministerns och Regeringskansliets ansvar för krisberedskap och krishantering</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TphUzFDgBhjzNtJZqYF7gc">
            Interpellation 2004/05:317 av Carl B Hamilton (fp) till statsminister
            Göran Persson om statsministerns och hans kanslis ansvar för krisberedskap
            och krishantering
          </p>
        </div>
        <div type="ipqSubmissionInfo">
          <p xml:id="i-Eu7X4Wc6cdr35kwfEtKcPa">
            den 20 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-n3wxNaau2h8FT4v2kXAdA">
            1. Statsministern och hans kansli har ansvaret för krisberedskap
            och krishantering.
          </p>
          <p xml:id="i-RFskWvfCF4RPnSKTCVkNZt">
            Tsunamikatastrofen har aktualiserat en gammal regel: Statsministern
            och hans kansli bestämmer hur regeringen bygger upp, övar och
            vidmakthåller en kompetens att snabbt kunna agera i kritiska lägen.
            Precis som i flertalet andra länder är krisberedskapsfrågorna
            därmed en av statsministerämbetets viktigaste uppgifter.
          </p>
          <p xml:id="i-Ly1GkBa4opYjPFrrzDY2Ls">
            I Sverige är det sedan länge bestämt att i katastroflägen måste
            statsministern och hans kansli ta det övergripande ledningsansvaret.
            Att vara övad och förberedd på detta är en viktig uppgift för
            varje statsminister. Han eller hon måste personligen finnas i
            den innersta ledningscentralen. Annat får då överlåtas till andra,
            till exempel vice statsministern. Någon annan än statsministern
            bör stå för informationen utåt. Det allt överskuggande i ett krisläge
            är att fatta nödvändiga beslut så tidigt som möjligt.
          </p>
          <p xml:id="i-5RA1aSuLNKpELv8zgUWV6j">
            Ansvaret ligger inte på något annat ställe i staten. Det ligger
            exempelvis inte på fackdepartement som UD, Miljödepartementet,
            Försvarsdepartementet eller någon myndighet.
          </p>
          <p xml:id="i-H5WHzaAYQ3MbcPuj7Fg1qR">
            Visst kan man ge vissa myndigheter som Räddningsverket befogenhet
            att snabbt kunna agera på egen hand, men varje myndighet kan bara
            göra det inom sitt eget ansvars- och verksamhetsområde, eftersom
            alla svenska myndigheter anser sig stå direkt under regeringen.
            Ingen myndighet har i varje fall hittills accepterat att ställas
            under befäl av en annan myndighet.
          </p>
          <p xml:id="i-T12tiD2Ku1amu8pR7DpXsp">
            Det är det skälet som ligger bakom att minst tre utredningar
            inom krisberedskapsområdet de senaste åren sagt att det enbart
            är regeringen och Statsrådsberedningen som kan ta ledningsansvaret
            i katastrof- och krislägen.
          </p>
          <p xml:id="i-8JgqygT5FXJN6Eo1tBqL2t">
            Det är också den slutsats Försvarsberedningen kommit fram till
            2001. Samma slutsats har dragits av försvarsutskottet och riksdagen
            2002. I det senare dock med den skillnaden att oppositionen direkt
            krävt att regeringen inrättar ett krishanteringsorgan inom Regeringskansliet
            medan övriga partier ansett att riksdagen inte behövde fatta något
            beslut. Man hoppades uppenbarligen att regeringen själv skulle
            fatta beslut om en krisorganisation, vilken den alltså inte gjort.
          </p>
          <p xml:id="i-Tm2s7SfmHf6MpLY1xbrmkz">
            Om den av regeringen föreslagna befogenheten för Räddningsverket
            funnits hade verket kunnat sända i väg något eller några flygplan
            tidigare än som nu skedde (DN Debatt den 14 januari 2005). Men
            kaoset i UD:s växel, den uteblivna eller förvirrade informationen
            till anhöriga och den amatörmässiga listhanteringen hade varit
            precis densamma. Räddningsverket har inga möjligheter att gå in
            och organisera Regeringskansliets växel eller interna arbetssätt.
          </p>
          <p xml:id="i-Moh7fN97TJMNsYQdwB351S">
            Ännu mindre än att kunna ge direktiv till andra myndigheter kan
            naturligtvis Räddningsverket ge order till regeringen om att utrikes-
            och statsministrarna ska avbryta sitt julfirande och börja fatta
            beslut.
          </p>
          <p xml:id="i-Do4X2ap4RxfVhRPWnAFTFn">
            I det aktuella fallet var det mest akuta för svensk del att få
            hem de skadade svenskarna från överfyllda sjukhus, så att dessa
            i sin tur kunde använda sina resurser för andra skadade. Det som
            borde ha skett var att fatta beslut om att montera in statens
            utrustning för flygtransport av skadade och att hyra in flygplan
            för att sända ned ett stort antal svenska läkare och sjuksköterskor.
          </p>
          <p xml:id="i-FXoBiFkMw62oVNenL6oTMt">
            Frågan om vårdpersonal ligger under Socialdepartementet och Socialstyrelsen.
            Inget av detta låg alltså under Räddningsverket. Det ser man om
            inte annat genom det faktum att de Räddningsverket ville sända
            till Thailand, men fick vänta så länge med, var verkets egen personal.
            Räddningsverket kom inte med några förslag rörande sjukvårdspersonal
            och sjukvårdsresurser.
          </p>
          <p xml:id="i-DJ6RiVc6XVQDRChTiez3B3">
            De två statsråden är med sitt förslag uppenbarligen helt fixerade
            vid att nästa stora katastrof skulle bli ett slags upprepning
            av det som nu hände i Asien. Men, nästa katastrof repeteras inte
            före premiären!
          </p>
          <p xml:id="i-RJqZJh5oDtDN7vh9sckJNY">
            Antag i stället att nästa stora händelse för svensk del skulle
            bli att en extremistgrupp förgiftade ett vattenverk i en svensk
            storstad med flera tusen förgiftade, många kanske dödligt. I det
            läget skulle inga materiella skador uppstå. De stora initiala
            behoven skulle vara att föra människor till sjukhus, och att evakuera
            andra patienter där till sjukinrättningar i angränsande län. Det
            skulle uppstå ett gigantiskt behov av att kunna svara på samtal
            från allmänheten. Socialtjänsten och andra måste söka upp inte
            bara hemtjänstens ordinarie äldre utan också alla andra ensamboende
            som kunde ligga förgiftade. Polisen skulle ha stora uppgifter
            i sammanhanget. Men just i det scenariot vore förmodligen Socialstyrelsens
            insatser av mångdubbelt större betydelse än Räddningsverkets.
          </p>
          <p xml:id="i-5GJibVeAF2nDp6oumLJ6fZ">
            Regeringen väjer alltså för sitt ansvar och säger att ett verk,
            Räddningsverket, borde få rätt att agera helt självständigt. Man
            kan dock inte sy en ny lösning utifrån bara ett enda fall, i detta
            fall Asienkatastrofen, och dessutom från denna situation dra fel
            slutsats om vilken som borde varit den viktigaste myndigheten,
            i detta fall Socialstyrelsen som hanterar frågor om sjukvård.
          </p>
          <p xml:id="i-6yBVafGX3j8VWiYNy3G6ne">
            Utpekandet och placeringen av regeringens ansvar upprepades så
            sent som våren 2002 i en proposition från regeringen (prop. 2001/02:158),
            och slogs sedermera fast i ett riksdagsbeslut om krisberedskap
            och krishantering (2001/02:FöU10). Tidigare låg en del av dessa
            uppgifter på försvarsministern, men det är länge sedan.
          </p>
          <p xml:id="i-SZMUohSP9gFQ1UPz71zg3z">
            Ett stort antal utredningar har gjorts av detta politikområde.
            Sedan 1995 har inte mindre än fem offentliga utredningar lagts
            fram på sammanlagt 1 525 sidor.
          </p>
          <p xml:id="i-6f7fMCGpNTY9pAb4MwDJ4C">
            Ett exempel från en av de många utredningarna i frågan är Hot-
            och riskutredningen som lades fram för tio år sedan, det vill
            säga 1995. Utredningen var enig om att ledningsansvaret vid katastrofer
            av olika slag måste ligga i Regeringskansliet: "Utredningen anser
            det angeläget att regeringen har en hög beredskap för åtgärder
            vid händelser som innebär särskilda påfrestningar i samhället.
            Utredningen föreslår att övningar regelbundet ska genomföras på
            regeringsnivå."
          </p>
          <p xml:id="i-LK6jCRqPk3ttm4XvvFEYmr">
            Andra utredningar har sedan återkommit och förstärkt denna hållning.
            Inga myndigheter har de befogenheter och den överblick tvärs över
            alla sektorsgränser som en regering måste ha. Statsministern och
            hans kansli har det övergripande ansvaret, medan varje fackdepartement
            sedan ansvarar för sina respektive funktioner.
          </p>
          <p xml:id="i-QwrvMqyhMMRfRNuAAGpz3s">
            Nuvarande statsministern Göran Persson har, på ett sätt som ingen
            tidigare svensk statsminister, upphävt delegering av makt och
            koncentrerat regeringsmakten till Statsrådsberedningen. En klar
            markering att just frågor om beredskap och säkerhet faktiskt hör
            hemma i statsministerns kansli är också att Göran Persson i slutet
            av 1990-talet valde metoden att ha sin statssekreterare, Lars
            Danielsson, som ordförande i Försvarsberedningen där också de
            civila beredskapsfrågorna hanteras.
          </p>
          <p xml:id="i-B8bC1Lkq8Zn6B5DTFHVSgm">
            Det bestämda intrycket av allt utredande och alla remissvar är
            att fortsatt utredande har fått ersätta kraftfull handling. Politikområdet
            har under lång tid präglats av revirstrider mellan myndigheter
            och mellan departement, som regeringen inte bemästrat och som
            inte heller engagerat statsministern och hans kansli.
          </p>
          <p xml:id="i-WqNwZBS4AUP2khpWup9Ped">
            2. Analys och slutsatser i gjorda utredningar, särskilt av Regeringskansliets
            roll.
          </p>
          <p xml:id="i-DQRPAVS6T2Eq7yJvjKCzUw">
            2.1 En generell krisberedskap ska alltid finnas.
          </p>
          <p xml:id="i-9tjRMmDhrGgCGs4JXTkLCJ">
            Regler och system som säkrar en generell beredskap ska finnas
            för alla olika slag av händelser: terroristattacker, smitta, naturkatastrof,
            stora olyckor etcetera.
          </p>
          <p xml:id="i-MByhGZWoQMcAEMXUgE3B3T">
            Generella regler, befogenheter etcetera ska finnas för ledning
            och samordning av myndigheters insatser, privata aktörers medverkan
            med mera. Prioritera lednings- och samordningsfrågor. Detta måste
            återkommande övas i krigs- och krisspel.
          </p>
          <p xml:id="i-NxvBLFHszgZgg1ZuBjYHZA">
            Detta betonas även av Estoniautredningen (SOU 1999:48) som skrev
            att "planering och övning för katastrofberedskap är av grundläggande
            betydelse för samhällets förmåga att hantera katastrofer". Samma
            tema finns hos Sårbarhets- och säkerhetsutredningen (SOU 2001:41)
            och Krisberedskapsmyndigheten (KBM).
          </p>
          <p xml:id="i-QKdxKz2fgJBUppWFZEHE6n">
            Generella regler ska finnas för information till anhöriga, allmänheten
            och medierna. Prioritera informationsfrågor. Även detta betonas
            av Estoniautredningen, Sårbarhets- och säkerhetsutredningen och
            Krisberedskapsmyndigheten (KBM).
          </p>
          <p xml:id="i-V1qEac6LmUwdsXKYQtzg3u">
            En förklaring från Göran Persson och Laila Freivalds till att
            beslut i olika avseenden fattades sent är att katastrofen var
            så "stor", och att detsamma gällde Estonia. Detta håller dock
            inte.
          </p>
          <p xml:id="i-4r1LUB4wHq3p126jXKq6U5">
            Den helt avgörande slutsatsen från olika utredningar är att regeringens
            och centrala myndigheters ledningsberedskap måste vara generell,
            den ska alltså fungera enligt samma principer oavsett vilken typ
            av stor olycka eller katastrof det gäller. Detta gäller Regeringskansliets
            centrala del och på regional nivå länsstyrelserna. Där ska finnas
            en personell kärna som är samma oavsett karaktär hos en stor olycka
            och katastrof, medan denna kärnas nyttjande av fackdepartement
            och fackmyndigheter får bli beroende av den aktuella katastrofens
            art. Utmärkande i flertalet katastrofsituationer är dessutom att
            man i början inte kan veta alla konsekvenser. En klorolycka i
            Göteborgs hamn kan ge tiotusentals döda, eller bara begränsade
            skador. Utfallet beror bland annat på hur vinden blåser. Den kärna,
            med statsministern i spetsen, som ska leda regeringens arbete
            måste därför vara samövad genom återkommande spel i scenarier
            med många osäkerheter.
          </p>
          <p xml:id="i-AM4SpXw7zP4cMGLmKf1gDc">
            Alltså: Statsrådsberedningen måste ha en handlingsberedskap,
            och det alldeles oavsett om det är 500 eller 50 000 döda, skadade
            eller hotade. Det avgörande är att bland annat Statsrådsberedningens
            personal vet sina roller, befogenheter och arbetsuppgifter (alla
            bör bära en sådan checklista) och snabbt samlar expertis, söka
            bilda sig en föreställning om läget och systematiskt gå igenom
            vilka områden som i den aktuella situationen är mest kritiska.
          </p>
          <p xml:id="i-A2ExA3bfk8HJbjoRk7Fjj6">
            2.2 Att ha god säkerhetsmarginal innebär att hellre ta till i
            överkant än i underkant.
          </p>
          <p xml:id="i-8rjQM3JbgVY96SA6aQmFyk">
            Dra i gång snabbt. Det är lättare att avbryta och skala ned än
            att hinna i kapp. Fatta hellre några felaktiga beslut på bräckligt
            beslutsunderlag, än inga beslut alls (underlåtenhet).
          </p>
          <p xml:id="i-5WK99ChqCySwqvAXneovB4">
            Agera utifrån det "maximalt värsta tänkbara fallet", och inte
            utifrån det "minimalt möjliga fallet". Hellre för stor mobilisering
            än för liten. Säkerhetsmarginalen ligger i att hellre snabbt ta
            till för många åtgärder, och att riskera att fatta för många beslut.
          </p>
          <p xml:id="i-F2kvG4o8XSV8NwKEqRg1Jz">
            Det måste alltså finnas regler och kriterier för när och hur
            man definierar krisläge. Någon måste bestämma när regering och
            myndigheter ska öppna för möjligheten att sluta hålla fast vid
            normala rutiner för juridiska frågor och budgetfrågor, därför
            att man har kommit i ett läge som kräver undantagsagerande. I
            sådana fall kan regeringen ge dispens i vissa fall från gällande
            regler. För att dispensmöjligheter ska utnyttjas måste den aktuella
            beslutsfattaren, det vill säga ministern, först definiera läget
            som kris, och sedan fatta nödvändiga dispensbeslut.
          </p>
          <p xml:id="i-XK6BvJRrYWj4o3r2VxYQR7">
            2.3 Planera för uthållighet i krisinsatser.
          </p>
          <p xml:id="i-6Wvr6fifnixbM2RZiiReUg">
            Samma personer kan inte hantera en kris dygn efter dygn. Regeringen
            och andra måste ha rutiner för skiftgång och avlösning. Det bör
            i processen finnas också erfarna personer som följer krishanteringen
            utan att ha direkt operativt ansvar. Deras uppgift är att hela
            tiden bedöma om man gör rätt saker, får korrekt och relevant information,
            om alla berörda (personer, myndigheter, länder, EU) är kontaktade
            etcetera.
          </p>
          <p xml:id="i-SnHJHQk2sBZXpAFHPecU6u">
            2.4 Krishantering måste kunna utföras på olika nivåer i samhället.
          </p>
          <p xml:id="i-hnkCvEthfasuupPE9HbvZ">
            En kris kommer att behöva hanteras på olika nivåer: nationell
            krishantering, kommunal eller länsvis krishantering, internationell
            krishantering (FN, EU, Nato etcetera). Krisberedskapsmyndighetens
            generaldirektör pekar på sina oklara eller obefintliga befogenheter
            gentemot landstingen (sjukvården!) och kommunerna.
          </p>
          <p xml:id="i-DxZzqxNQZZzPB4HEZErK3J">
            3. Det parlamentariska ansvaret för avslöjade brister: Regeringsförslag
            och riksdagsbehandling.
          </p>
          <p xml:id="i-UiKiKUaA8NJ3EtjHygsoah">
            3.1 Regeringsförslag och riksdagsbehandlingen hösten 2001.
          </p>
          <p xml:id="i-LCJr63hFK9WaSvnjT3VNdt">
            3.1.1 Sammanfattning:
          </p>
          <p xml:id="i-SGEvkFw5hCRSVH8GTmNBvR">
            Socialdemokraterna och övriga partier i Försvarsberedningen stödde
            i augusti 2001 Åke Pettersson och Sårbarhets- och säkerhetsutredningens
            förslag till organiserad krisberedskap på nationell nivå i Regeringskansliet.
            Vid det laget hade Lars Danielsson avgått från ordförandeskapet.
          </p>
          <p xml:id="i-ShYt3SEf46wH98iMdy6W4n">
            Regeringen avvisade dock i september år 2001 Sårbarhets- och
            säkerhetsutredningens förslag till organiserad krisberedskap på
            nationell nivå i Regeringskansliet.
          </p>
        </div>
        <div type="ipQuestion">
          <p xml:id="i-DcAmZfhMgrtvB14TPBHUxB">
            Folkpartiet liberalerna ställde sig i sin motion hösten 2001
            väsentligen bakom Sårbarhets- och säkerhetsutredningen och skrev
            i motion och reservation i riksdagen:
            <list rend="unordered">
              <item>
                "Regeringens hantering av sårbarhetsfrågorna är inte acceptabel
                och visar på en enastående nonchalans och handlingsförlamning".
              </item>
              <item>
                "[Regeringens agerande medför] en oacceptabel fördröjning av
                arbetet med att skapa en struktur för att hantera svåra påfrestningar
                på samhället i fred."
              </item>
            </list>
          </p>
          <p xml:id="i-uxHep5TMoRqcP8TuGWFkc">
            Folkpartiet krävde att man i tillämpliga delar skulle lägga samman
            Krisberedskapsmyndigheten, Räddningsverket och Styrelsen för Psykologisk
            Beredskap.
          </p>
          <p xml:id="i-8nTyKvbAayDKQKy2sC6LZE">
            Moderaterna yrkade att det inrättas "en planeringsledning för
            det civila försvaret, och en nationell krisledningsfunktion som
            till exempel en stabsmyndighet inom regeringskansliet".
          </p>
          <p xml:id="i-HUsfvm4SPJMt6bEKYeiCHg">
            3.1.2 Regeringens förslag till riksdagen hösten 2001.
          </p>
          <p xml:id="i-7HVmckCupLDXnNzk5VvkBK">
            Riksdagen har tagit ställning till krisberedskapen på nationell
            nivå, dels i november 2001 i samband med behandlingen av regeringens
            proposition Fortsatt förnyelse av försvaret (prop. 2001/02:10)
            i betänkandet Försvarsbeslut 2002@2004 (bet. 2001/02:FöU2), dels
            ett halvår senare i maj 2002 mera utförligt vid behandlingen av
            propositionen Samhällets säkerhet och beredskap (prop. 2001/02:158,
            bet. 2001/02:FöU10).
          </p>
          <p xml:id="i-VYmWttVG4AFq7LLkAPt57S">
            Regeringen avvisade Åke Petterssons och Sårbarhets- och säkerhetsutredningens
            förslag den 26 september 2001: "Regeringen [anser] att det inte
            skall inrättas något nationellt krishanteringsorgan inom regeringskansliet
            i enlighet med utredningens förslag". Denna avvisande hållning
            föranledde motioner från Moderaterna och Folkpartiet.
          </p>
          <p xml:id="i-Y8poHdcJDBSFVP5kKbmgyj">
            3.1.3 Folkpartiets motion hösten 2001.
          </p>
          <p xml:id="i-6cBj4xDAvFW4tu9L4eZfFj">
            Folkpartiet ställde sig i sin motion hösten 2001 väsentligen
            bakom Sårbarhets- och säkerhetsutredningens syn, men vill inte
            ha en myndighet i Regeringskansliet: "[Sårbarhets- och säkerhetsutredningen]
            presenterar en väl underbyggd helhetssyn på hur sårbarhetsfrågorna
            ska hanteras över sektorsgränserna. Utredningen innehåller också
            ett väl underbyggt förslag till helhetslösning av hur sårbarhetsfrågorna
            ska hanteras organisatoriskt från nationell över regional till
            lokal nivå. Förslaget har mött stort gensvar och motsvarar i hög
            grad de förväntningar som riksdagens politiska partier i bred
            enighet ställt." (Motion 2001/02:Fö10).
          </p>
          <p xml:id="i-XzHtWfo7wwgh5SjVPPGux2">
            I fp-motionen påpekas att en enighet bakom Sårbarhets- och säkerhetsutredningen
            manifesterades i Försvarsberedningen, i betänkandet från augusti
            2001 (Ds 2001:44). Socialdemokraterna hade naturligtvis såväl
            ordförandeposten som det största inflytandet av alla partier.
          </p>
          <p xml:id="i-5wVuVqgNkXNK9eWxjD2i9W">
            Regeringen saknade handlingskraft när den som del av ett nytt
            försvarsbeslut hade att bemästra de återkommande revirstriderna
            mellan olika myndigheter och inom Regeringskansliet. Folkpartiet
            skrev: "I [regeringens] prop. 2001/02:10 Fortsatt förnyelse av
            totalförsvaret finns inga konkreta förslag till åtgärder och beslut
            för riksdagen att fatta. 278 sidor text, där regeringen drygt
            30 gånger förklarar att den 'avser att återkomma till riksdagen'.
            Tror regeringen att de nya hoten kan besvärjas av oändliga ordmassor
            likt gammaldags trollformler? . Regeringens hantering av sårbarhetsfrågorna
            är inte acceptabel och visar på en enastående nonchalans och handlingsförlamning."
            Motionen fortsatte: "[Folkpartiet liberalerna] beklagar med skärpa
            att regeringen inte haft handlingskraft att förelägga riksdagen
            erforderliga förslag till beslut. Mycket tid riskerar att förloras,
            vilket blivit så mycket mer uppenbart efter de tragiska terroristangreppen
            i USA i september 2001." (2001/02:Fö10).
          </p>
          <p xml:id="i-4PyP4oLxd5Rg6emFCN2Hne">
            3.1.4 Folkpartiets reservation hösten 2001.
          </p>
          <p xml:id="i-J4JQwgBhhjUR9KSJkwUXW1">
            I reservationen till utskottets betänkande upprepade fp sin hårda
            kritik av frågornas handläggning: "[Att] regeringen inte [förmått]
            förelägga riksdagen förslag till beslut i [sårbarhets och krishanteringsfrågorna
            .] är en oacceptabel fördröjning av arbetet med att skapa en struktur
            för att hantera svåra påfrestningar på samhället i fred." (Fp
            res. till bet. 2001/02 FöU2).
          </p>
          <p xml:id="i-AmRAhBmUCkz57Ss6TNan3H">
            Folkpartiet liberalerna krävde dessutom, i tillämpliga delar,
            att beslutet borde vara att lägga samman Krisberedskapsmyndigheten
            (KBM) med Räddningsverket och Styrelsen för Psykologiskt Försvar
            (SPF): "Det vore . olyckligt att inte ta steget fullt ut och lägga
            ned såväl ÖCB, SPF som Statens Räddningsverk och skapa den nya
            myndigheten [dvs. KBM] under en ny ledning. Det skulle minska
            revirtänkande och revirbevakande och leda till bättre kostnadseffektivitet."
            (Fp-res. till 2001/02:Fö10 och, senare, Fö20.)
          </p>
          <p xml:id="i-8HzosSVuzMrd6UzwU4Q19v">
            3.1.5 Moderat krav på "nationell krisledningsfunktion" hösten
            2001.
          </p>
          <p xml:id="i-667sEdqLL8nkSMFNqThyTW">
            Moderaterna yrkade att det inrättas "en planeringsledning för
            det civila försvaret, och en nationell krisledningsfunktion som
            t ex en stabsmyndighet inom regeringskansliet".
          </p>
          <p xml:id="i-17BJAoTnqq1Pviq1vP7Twa">
            3.1.6 Utskottsmajoriteten hösten 2001.
          </p>
          <p xml:id="i-5rXyAbn99sbp4QVBP1QmKx">
            Försvarsutskottets majoritet, det vill säga Socialdemokraterna,
            Centern, Vänsterpartiet och Miljöpartiet, svarade moderater och
            folkpartister bland annat på följande sätt: "Detta leder utskottet
            [-s majoritet] till slutsatsen att den organisatoriska frågan
            [dvs. Sårbarhets och säkerhetsutredningens förslag om ett särskilt
            krishanteringsorgan i regeringskansliet] kanske inte är den viktigaste.
            Enligt utskottets mening är det sålunda viktigare att det finns
            ett aktuellt regelverk som är anpassat till, och täcker in, det
            slags kriser som skall kunna hanteras. Som framgått av det föregående
            [i betänkandet] återstår här en hel del att göra. Lika viktigt
            är det att beslutsfattare och deras medarbetare har rätt kompetens
            för de situationer som kan inträffa och också är mentalt förberedda.
            Härav följer att regelbundna seminarier om hot och hotutvecklingar
            samt övningar, även med de verkliga beslutsfattarna, är utomordentligt
            viktiga. Utskottet[-s majoritet] skulle välkomna en sådan utökad
            utbildningsverksamhet.
          </p>
          <p xml:id="i-KM7HxNtkXwfDeEUCiCJKTn">
            Det bör ankomma på regeringen att organisera arbetet i Regeringskansliet
            så att det på bästa sätt täcker in ett rimligt spektrum av krishanteringssituationer.
            Utskottet utgår från att frågan kommer upp i den av regeringen
            aviserade redovisningen till riksdagen våren 2002 av en reformerad
            struktur för krishantering." (Betänkande 2001/02:FöU2, s. 59.)
          </p>
          <p xml:id="i-Dpr6C3z6VvEJvRdbEA4RPX">
            3.2 Regeringsförslag och riksdagsbehandling våren 2002.
          </p>
          <p xml:id="i-16a3yqWM3JJoptFR9ipaLv">
            3.2.1 Sammanfattning av ställningstaganden våren 2002:
          </p>
          <p xml:id="i-A2GQHjhkm7k7Ggdx95YeKo">
            Regeringen gjorde 2002 åtaganden gentemot riksdagen beträffande
            krisberedskapen i Regeringskansliet, samt sade sig komma att genomföra
            en "handlingsplan" år 2002 i Regeringskansliet för ökad krisberedskap.
          </p>
          <p xml:id="i-U9c9DoTTVDaC29RKZ4WGgx">
            Regering och riksdagsmajoritet betonade "statsrådsberedningens
            centrala roll i en allvarlig situation", och Statsrådsberedningens
            ansvar för såväl krisberedskap som krishantering, och inte fackdepartement
            som UD, Miljödepartementet etcetera.
          </p>
          <p xml:id="i-B9vPqxG86X4EQPChkAvzrZ">
            Regering och riksdagsmajoritet formulerade sig oklart, och i
            fråga om försvarets roll närmast rent kufiskt i riksdagsbeslutet
            om krisberedskapen, vilket sannolikt var en återspegling av revirstrider
            och svagt ledarskap.
          </p>
          <p xml:id="i-6cxtCHkDXfVHRXSNhbVxTK">
            Regeringen förefaller efter riksdagsbeslutet 2002 inte ens ha
            följt sina egna åtaganden beträffande krisberedskap med mera i
            Regeringskansliet.
          </p>
        </div>
        <div type="ipQuestion">
          <p xml:id="i-5cFXJ63WSm2q9LiCEK8M2V">
            Folkpartiet liberalerna våren 2002:
            <list rend="unordered">
              <item>
                Tvingades i riksdagen återigen understryka problemen med svagt
                ledarskap från regeringens sida i de revirstrider som uppenbarligen
                rasade om krisberedskapen mellan myndigheter och inom Regeringskansliet.
              </item>
              <item>
                Upprepade sitt krav att Styrelsen för Psykologiskt Försvar (SPF)
                och Räddningsverket i tillämpliga delar skulle inkluderas i den
                nya Krisberedskapsmyndigheten. Det skulle minska revirtänkande
                och revirbevakande, och leda till förbättrad kostnadseffektivitet.
              </item>
              <item>
                Krävde beträffande den nationella krisberedskapen och Regeringskansliets
                roll att det skulle finnas "en nationell krishanteringsfunktion
                inom regeringskansliet."
              </item>
              <item>
                Kravet på en nationell krishanteringsfunktion inom Regeringskansliet
                stöddes i en gemensam reservation tillsammans med moderater och
                kristdemokrater.
              </item>
            </list>
          </p>
          <p xml:id="i-7Mn9mwUr5ZJGpoREenRynq">
            3.2.2 Regeringens förslag till riksdagen våren 2002.
          </p>
          <p xml:id="i-JGv7ER3GTmPfdSf8qsqAYB">
            Regeringen avvisade på nytt Åke Petterssons och Sårbarhets- och
            säkerhetsutredningens förslag att det skulle inrättas ett nationellt
            krishanteringsorgan inom Regeringskansliet. Som svar på bland
            annat denna utrednings förslag beskrev i stället regeringen hur
            man själv vill att Regeringskansliet ska vara organiserat. Beskrivningen
            finns i proposition 2001/02:158, och innehåller långtgående åtaganden.
            Regeringen skriver i sammanfattningen att:
          </p>
          <p xml:id="i-16zF5dv5zL4SoX949oKFtg">
            "Regeringskansliets förmåga att hantera extrema fredstida situationer
            bör förstärkas. Särskilt samordningsförmågan och informationsberedskapen
            bör förbättras. Utbildnings- och övningsverksamheten bör utökas
            väsentligt." (Avsnitt 10.3.)
          </p>
          <p xml:id="i-DCfAjtg6kUufTEnCoMgVt3">
            Mera specifikt skriver regeringen att "Regeringskansliet skall
            kunna hantera informationsverksamheten på ett sätt som inger förtroende
            och vid behov snabbt kunna ta fram beslutsunderlag till regeringen.
            I [regeringens] fortsatta arbete bör klargöras hur kontakter mellan
            regeringskansliet och myndigheter . skall utformas i en krissituation."
            Beträffande särskilt stöd i ett krisläge, till exempel med utomstående
            experter, skriver regeringen att "detta behöver vara förberett
            och övat." . "Det är viktigt att systemet [termen ej närmare definierad,
            dock] när det gäller former och regler är känt och accepterat
            av de nyckelpersoner inom regeringskansliet som i första hand
            skall svara för krishantering. Statsrådsberedningen har en central
            roll i en allvarlig situation."
          </p>
          <p xml:id="i-AXdAs77SPyT3o1NMxB7oZr">
            Fem viktiga observationer:
          </p>
          <p xml:id="i-C3i6UgoaamWSpsydTWcmC3">
            För det första, regeringen betonar att det är Statsrådsberedningen
            som är det centrala organet för krisberedskap och krishantering
            i Regeringskansliet. Det är inte till exempel UD eller något annat
            fackdepartement. Man bör dessutom notera, dels att Finansdepartementet
            inte omnämns trots att Finansdepartementet, förutom Statsrådsberedningen,
            har ett lagfäst samordningsansvar, dels att Försvarsdepartementet
            endast nämns på ett oklart sätt.
          </p>
          <p xml:id="i-RYT1yTuszRK1kaFtRne8C4">
            För det andra, det "system" för krishantering som regeringen
            skriver om definieras inte närmare.
          </p>
          <p xml:id="i-L5FDWcMRA4GUF5rfnhJxYG">
            För det tredje, de "nyckelpersoner" som avses leda krishanteringsarbetet
            definieras inte närmare. Är det statsråd eller statssekreterare,
            och vilka befattningar inom dessa två kategorier avses? Avses
            nyckelpersoner utses ad hoc när krisen redan börjat?
          </p>
          <p xml:id="i-GNKp9ZXUPjffQNeQDrCWF9">
            För det fjärde, ett svårbegripligt avsnitt i regeringens redogörelse
            i proposition 2001/02:158, gäller försvarets roll. "En viktig
            utgångspunkt . är att det finns ett sammanhang mellan regeringens
            beredskapsplanering för olika extrema situationer i fred, och
            för höjd beredskap inklusive situationer där insatser från Försvarsmakten
            krävs." Regeringen har uppenbarligen velat undvika att skriva
            "samband mellan" och i stället valt det språkligt ologiska "sammanhang
            mellan", när det gäller relationen mellan regeringens krisberedskap
            och Försvarsmaktens.
          </p>
          <p xml:id="i-XDF6Yujp4aAB2o8xMUFWrP">
            För det femte, riksdagens majoritet i försvarsutskottet var oklar
            om vad den egentligen ville åstadkomma med den nya Krisberedskapsmyndigheten.
            Möjligen beror det, återigen, på revirstrider som beslutsfattarna
            inte kunde bemästra: När frågan om rollen för den nya Krisberedskapsmyndigheten
            presenterades år 2002 avvisade regeringen tanken att KBM skulle
            kunna vara en stabsmyndighet inordnad i Regeringskansliet. Vad
            utskottsmajoriteten och riksdagen egentligen ville med KBM förblir
            dock oklart:
          </p>
          <p xml:id="i-FsE5sbzvmwsY9SCxXRwEUN">
            Å ena sidan gav riksdagen KBM en blygsam roll som assistent till
            Regeringskansliet: "[Krisberedskaps]myndigheten bör ha förmåga
            att vid en svår påfrestning på samhället i fred kunna bistå Regeringskansliet
            med främst områdesvisa lägesredovisningar, om Regeringskansliet
            så begär." Å andra sidan skulle KBM ha en "nyckelroll": "den nya
            myndigheten [får] en nyckelroll i den samordnande planeringen
            vad gäller verksamhetsområdena svåra påfrestningar och det civila
            försvaret. I en sådan roll är naturligtvis samordning av ledningsfunktionerna
            central".
          </p>
          <p xml:id="i-6tVJM41VekXUS2AKLG6hsk">
            Konkret aviserade regeringen i propositionen också en handlingsplan
            "för ett antal aktiviteter under våren 2002". Aktiviteterna "kommer
            att avse" bland annat "precisering av ansvar och roller." "Väsentligt
            utökad och utvecklad övningsverksamhet" är nästa punkt. Bland
            övriga åtgärder som regeringen lyfter fram kan nämnas "[å]tgärder
            för att förbättra informationsberedskapen".
          </p>
          <p xml:id="i-RVR6X8eevFSKmjTHkGXF4j">
            Det är dock oklart för vem, eller vilka (departement, befattningshavare,
            eller vad?) som roller och ansvar skulle definieras. Hur och när
            genomfördes dessa övningsmoment? Hur förbättrades informationsberedskapen?
          </p>
          <p xml:id="i-4YR68af47DAoc88tUYWfK3">
            Avslutningsvis skriver regeringen att "Särskild vikt kommer [i
            handlingsplanen] att läggas vid att utveckla utbildnings- och
            övningsverksamheten. Den kommer att inrikta sig främst nyckelpersoner
            i regeringskansliet. Hitintills har övningar med regeringskansliet
            förekommit i princip en gång per mandatperiod. I det nya övningssystemet
            blir det fråga om en betydligt ökad övningsfrekvens."
          </p>
          <p xml:id="i-Rua5XqvdmHDpDdwsGX8HGz">
            3.2.3 Försvarsutskottets majoritet våren 2002.
          </p>
          <p xml:id="i-8Xmh7Vr1ysNET7v88TVAcK">
            Utskottsmajoriteten avvisade Åke Pettersson-utredningens förslag
            om ett särskilt krishanteringsorgan i Regeringskansliet. Utskottsmajoriteten
            sammanfattar sitt ställningstagande sålunda: "Utskottet, ser det
            som utomordentligt angeläget att den handlingsplan för olika aktiviteter
            som redovisas i propositionen [refererad ovan] snarast kommer
            till stånd, så att ansvar och roller kan identifieras. Det är
            genom att upprätthålla en övad och samkörd beredskap som krishanteringsförmågan
            i Regeringskansliet säkerställs." (2001/02:FöU10.)
          </p>
          <p xml:id="i-8DsyLGi97JYsKHCkP28YUg">
            Efter diskussion av Åke Pettersson-utredningen landar utskottet
            på ställningstagandet att: "Enligt vad utskottet anförde [redan
            i november 2001] är det viktigare att det finns ett aktuellt regelverk
            som är anpassat till, och täcker in, det slags kriser som skall
            kunna hanteras (bet. 2001/02:FöU2, s 71@72); se ovan). Lika viktigt
            är det att beslutsfattare och deras medarbetare har rätt kompetens
            för de situationer som kan inträffa och också är mentalt förberedda.
            Härav följer att regelbundna seminarier om hot och hotutvecklingar
            samt övningar, även med de verkliga beslutsfattarna, är utomordentligt
            viktiga. Utskottet skulle [sade majoriteten i november 2001] välkomna
            en sådan utökad utbildningsverksamhet."
          </p>
          <p xml:id="i-9NLSSYm6Bv7wf5KW9vGoZk">
            Men utskottsmajoriteten stannar inte vid detta. Dessutom tog
            majoriteten @ och senare riksdagen @ på sig ansvaret för att redan
            efter ett halvår efter beslutet i december 2001 anse sig kunna
            slå fast att regeringen "väl hörsammat" vad utskottet då krävde
            av Regeringskansliet i fråga om åtgärder för höjd krisberedskap.
            Sålunda skriver man: "Utskottet kan nu [i maj 2002] konstatera
            att regeringen väl hörsammat utskottets tillkännagivande i denna
            fråga."
          </p>
          <p xml:id="i-KHgURPYMp94kfeXV4za5BV">
            Med tanke på fortsättningen förefaller det som om regeringen
            för att få det godkännandet måste ha fört riksdagen bakom ljuset
            beträffande sina egna åtgärder.
          </p>
          <p xml:id="i-SNc5mNAiPZv94cdfvq3vTk">
            3.2.4 Folkpartiets motion och borgerliga reservation om krishantering
            i Regeringskansliet våren 2002.
          </p>
          <p xml:id="i-2XWdHR4pR7NXFAbhCyRcwN">
            Folkpartiet liberalerna upprepade i sin motion kritiken mot svagt
            ledarskap från regeringens sida när det gällde frågor om krisberedskap,
            och återigen på en tydlig oförmåga i regeringen att bemästra de
            revirstrider som under många år präglat frågorna om krishantering
            och krisberedskap. "[Folkpartiet liberalerna] beklagar med skärpa
            att revirtänkande från berörda myndigheter och inom Regeringskansliet
            gjort att regeringen inte haft handlingskraft att förelägga riksdagen
            erforderliga förslag till beslut på ett tidigare stadium. Fortfarande
            fattas en rad pusselbitar, trots att ett fullgott beslutsunderlag
            sedan länge funnits hos regeringen. Det är svårt att inte uppfatta
            ständigt nya utredningsuppdrag [inom området krishantering och
            krisberedskap] som återkommande förhalningsprocedurer inför de
            krav som en enig riksdag så många gånger ställt till regeringen."
            (Fp-motion 2001/02:Fö20.) Fp upprepade sitt krav från hösten 2001
            att Styrelsen för Psykologiskt Försvar (SPF) och Räddningsverket
            också i tillämpliga delar skulle inkluderas i den nya Krisberedskapsmyndigheten.
            "Det är av stor vikt att den kommande Krisberedskapsmyndigheten
            får hela den bredd som Sårbarhets- och säkerhetsutredningen förutsatte.
            Det är olyckligt att steget nu inte tas fullt ut och inte bara
            ÖCB [Över styrelsen för Civil Beredskap] utan även SPF och Statens
            räddningsverk avvecklas för att i tillämpliga delar ersättas med
            den nya Krisberedskapsmyndigheten. Det skulle minska revirtänkande
            och revirbevakande och leda till förbättrad kostnadseffektivitet."
            (Fp-res. 5.)
          </p>
          <p xml:id="i-WwFaRn7VaoRK4bz31hNbFB">
            I fråga om Regeringskansliets roll hade Folkpartiet, Kristdemokraterna
            och Moderaterna gemensam kritik och förslag: "En allvarlig kris
            blir . omedelbart en fråga för regeringen. . Det fordras också
            en funktionell beredskap i Regeringskansliet som kan bygga upp
            det för varje situation unika nätverk som erfordras för att regeringen
            skall få erforderlig information för att kunna hantera frågan.
            För att kunna bygga upp adekvata nätverk behöver regelbundna övningar
            och seminarier genomföras. Vi anser det vara ytterst angeläget
            att denna funktionella förmåga i Regeringskansliet snarast kommer
            till stånd. Det är endast genom övningar som en tillräcklig beredskap
            för en samordnad ledning mellan kommuner, länsstyrelser och regeringskansli
            kan åstadkommas. Mot bakgrund av vad som ovan anförts bör därför
            en särskild krishanteringsfunktion inrättas i Regeringskansliet".
            (M-, fp-, kd-res.8 till 2001/02:FöU10.)
          </p>
          <p xml:id="i-mefERq6KaKqhDoHX1WhW4">
            4. Genomförandet av regeringens åtaganden gentemot riksdagen
            rörande krisberedskap i Regeringskansliet.
          </p>
          <p xml:id="i-CMbVgfsftEwsCUhUc51P7w">
            Av de medieuppgifter som framkommit hittills (medio januari 2005)
            finns föga som tyder på att övningar med centrala nyckelpersoner
            skulle ha ägt rum efter 1995/1996, eller att övningsverksamheten
            sedan 2002 skulle ha fått väsentligt ökad frekvens, som det bland
            annat talas om i riksdagsbeslutet. Statsrådsberedningens roll
            och engagemang sedan 2001 har varit svag, perifer och passiv.
            Viss utbildning, men inte övningar, har genomförts.
          </p>
          <p xml:id="i-JnCBgNxjzTqFSuuaPaJdid">
            Krisberedskapsmyndighetens generaldirektör Ann-Louise Eksborg
            beklagar offentligt Regeringskansliets brist på medverkan: "Jag
            har under hand vid flera tillfällen efterlyst en tydligare medverkan
            från de olika departementen i regeringskansliet i krisberedskapsarbetet
            . Det räcker inte med samverkan ad hoc i det akuta läget. För
            att krishanteringen verkligen ska fungera måste det ske en löpande
            samverkan och ett löpande kunskapsutbyte. Myndigheterna måste
            veta i förväg vilka kontaktvägar som ska användas och vilket slags
            information regeringen har nytta av. Och inom regeringskansliet
            måste kunskapen öka om hur myndigheter, kommuner och landsting
            samverkar i det dagliga krisberedskapsarbetet." (DN den 30 december
            2004.)
          </p>
          <p xml:id="i-BYwT9MbzSrmk5q4DrojL3E">
            I ljuset av 11-septemberattacken i USA uttalade statsministern
            i regeringsförklaringen en vecka senare att krisberedskapen skulle
            ses över. Göran Persson: "Trots att de centrala svenska samhällsfunktionerna
            verkar ha fungerat väl under de dygn som följde på [11-septemberattackerna],
            finns det skäl att närmare granska hur vårt samhälle är rustat
            i kampen mot den internationella terrorismen. Regeringen kommer
            att ta initiativ till sådana insatser." (Regeringsförklaringen
            den 18 september 2001.)
          </p>
          <p xml:id="i-RqQrsBqSXEH9JiPB93qFVC">
            Av talet om "initiativ" blev dock föga. Enligt uppgift överfördes
            10 miljoner kronor från andra myndigheter till Statsrådsberedningen
            för viss utbildning och träning i Regeringskansliet. Det är från
            flera källor bekräftat att detta slags uppgifter var mycket lågt
            prioriterade, att arbetet fortskred mycket trögt och att det har
            varit svårt, som också KBM:s generaldirektör Eksborg bekräftat,
            att få det att fungera på grund av bristande intresse.
          </p>
          <p xml:id="i-Cfj1ec4gDLjBQ8pBw2TVYn">
            Särskilt Statsrådsberedningen under Pär Nuders tid, men även
            UD, har varit direkt avvisat till erbjudna övningar, krisspel
            med mera med Regeringskansliets centrala regeringsfunktioner och
            beslutsfattare. Dessa spel innebär övning av krishantering under
            tidspress, stora krav från medierna med mera.
          </p>
          <p xml:id="i-a9Ry5Gehj28vcoHoL6REH">
            Avslutningsvis vill jag citera Åke Pettersson, den senaste krisutredaren,
            som skriver: "Grundfrågan är om Sverige i längden kan [fortsätta
            att] undvara en professionell krishanteringsfunktion i regeringskansliet
            som stöd vid svåra påfrestningar. Kaoset kring Estoniaolyckan
            och den förtroendekris som uppstod med anhöriga gav redan för
            tio år sedan ett starkt motiv för en nationell krishanteringsfunktion
            som ger stöd åt regeringen och regeringskansliet i dess samlade
            arbete. Därefter har 11 september-katastrofen inträffat i New
            York och Washington, liksom terrorattentaten i Bali, Istanbul,
            Madrid och Beslan. Många naturkatastrofer har inträffat, också
            i Europa, låt vara av mindre omfattning. Sars-epidemin i främst
            Kina, Vietnam och Kanada, liksom mul- och klövsjuke-epizootin
            i Storbritannien är situationer som krävt en särskild nationell
            krishanteringsförmåga.
          </p>
          <p xml:id="i-JtTVxhwwxo82YaJvRMjC8a">
            Alla dessa erfarenheter visar att beredskapen för komplexa nationella
            och internationella kriser måste motsvaras också av en väl övad
            organisatorisk beredskap för att höja krishanteringsförmågan."
            (DI den 4 januari 2005.)
          </p>
          <p xml:id="i-HiaX8SdpuXKvfgA3LY7Ft8">
            5. Plan och regeringsbeslut för utbildnings- och övningsverksamheten.
          </p>
          <p xml:id="i-63AgEpG9afrFHKo5TPhHi7">
            I mars 2002 fick generaldirektören Lena Jönsson i uppdrag av
            Försvarsdepartementet att utarbeta en plan för utbildnings- och
            övningsverksamheten inom Regeringskansliet. I juni samma år överlämnade
            Lena Jönsson sitt förslag till departementschefen genom Redovisning
            av plan för utbildnings- och övningsverksamheten inom Regeringskansliet
            (Fö2002/185/CIV). Det ska också finnas ett regeringsbeslut.
          </p>
          <p xml:id="i-3a1tgkeXvpKebM5v1uhWvG">
            I planen finns beskrivet olika typer av övnings- och utbildningsverksamhet
            som ska bedrivas inom Regeringskansliet. De organisatoriska frågorna
            finns berörda och en tidsplan för hur genomförande ska ske redovisas.
            Såvitt känt har regeringen inte genomfört de förslag som lämnats.
          </p>
          <p xml:id="i-UFJNFnxpVJUxxsF6F9jUYM">
            Enligt denna plan bör Regeringskansliet "ha en långsiktig plan
            för utbildnings- och övningsverksamheten med ett planeringsperspektiv
            på i vart fall fyra år. Planen skall uppdateras årligen." En "gemensam
            stödresurs" inrättas i Försvarsdepartementet. Till Statsrådsberedningen
            ska varje år redovisas "resultatet av genomförd utbildnings- och
            övningsverksamhet." Antingen regeringen eller Statsrådsberedningen
            bör fastställa planen (s. 3). Uppbackning krävs av Statsrådsberedningen
            och departementscheferna. Fullskaliga övningar ska genomföras
            etcetera.
          </p>
          <p xml:id="i-LRrWdYG8EHp4ff6FVknpZk">
            "Den mera detaljerade ambitionsnivån torde framgå av Regeringskansliets
            kommande beslut avseende utbildnings- och övningsverksamheten.
            Naturligtvis är en tydlig markering från Regeringskansliets ledning
            om vikten av deltagande i utbildnings- och övningsverksamheten
            en förutsättning för att den skall kunna genomföras." (S. 4.)
          </p>
          <p xml:id="i-9f4pzVQf5Knjv9af59jZbF">
            Referenser till offentligt tryck:
          </p>
          <p xml:id="i-SdfhfWZ2QSkkhYrNHRwr85">
            SOU (1995), Ett säkrare samhälle. Hot- och riskutredningen. Huvudbetänkande,
            SOU 1995:19, 434 sidor.
          </p>
          <p xml:id="i-Dce6Jk2w3wxWivQ2p2zLJC">
            SOU (1999), Lära av Estonia, SOU 1999:48, 225 sidor.
          </p>
          <p xml:id="i-XQCk2TbX8Drd7eh3GmE6M8">
            SOU (2001a), Sårbarhets- och Säkerhetsutredningen, SOU 2001:41,
            438 sidor.
          </p>
          <p xml:id="i-7DJgiwk2GXCGqKs4QR2xQG">
            SOU (2001b), Förordning om åtgärder för fredstida krishantering
            och höjd beredskap, SOU 2003:86, 83 sidor.
          </p>
          <p xml:id="i-LdPB98DGG7QkaTSDyTqA9N">
            Regeringen (2001), Fortsatt förnyelse av totalförsvaret, Prop.
            2001/02:10, Stockholm den 26 september 2001.
          </p>
          <p xml:id="i-JnofJbFaMJEffKmLNL42Rt">
            Riksdagen (2001), Försvarsbeslut för 2002@2004, Försvarsutskottets
            betänkande 2001/02:FöU2, Stockholm, november 2001.
          </p>
          <p xml:id="i-YB3uYAy5grEnwRda1oagAg">
            Regeringen (2002), Samhällets säkerhet och beredskap, Prop. 2001/02:158,
            Stockholm den 14 mars 2002.
          </p>
          <p xml:id="i-GZwVB3MMGbYCgUHwFNDLuo">
            Riksdagen (2002), Samhällets säkerhet och beredskap, Försvarsutskottets
            betänkande 2001/02:FöU10, Stockholm, maj 2002. SOU (2003), Vår
            beredskap efter den 11 september. 11 september-utredningen, SOU
            2003:32, 345 sidor.
          </p>
          <p xml:id="i-EYu6xXMykimdu1SZkyLrGc">
            Frågor:
          </p>
          <p xml:id="i-EN6jPeXfjTdWyyuLh2UMRk">
            Vilka åtgärder vidtog statsministern beträffande roller och arbetsuppgifter
            för statsministern, Regeringskansliet och Statsrådsberedningen
            för förbättrad krisberedskap och krishantering åren 2002@2004
            med anledning av, för det första, åtagandena i regeringens proposition
            2001/02:158, och för det andra, till följd av riksdagens beslut
            2001/02:FöU10 våren 2002?
          </p>
          <p xml:id="i-9SymT3NXK6rAPVe8iHVFYo">
            I ljuset av erfarenheterna av tsunamikatastrofen och stormkatastrofen
            i Sydsverige samt de förlamade revirstrider med mera som länge
            präglat politikområdet krisberedskap, vilka generella och specifika
            åtgärder avser statsministern nu att genomdriva för snabbt höjd
            krisberedskap, även i Regeringskansliet, vintern@våren 2005?
          </p>
          <p xml:id="i-RGD4Dqfv5ueTaJvexjU4Rp">
            Med tanke på förslagen i de många utredningar som redan lagts
            fram sedan 1995 och i ljuset av dagens två katastrofer, vilka
            mera långsiktiga slutsatser för statens och särskilt Statsrådsberedningens
            och Regeringskansliets krisberedskap anser statsministern redan
            nu bör redovisas?
          </p>
          <p xml:id="i-JMPB1LAMsTQNMy267PUeXm">
            Vad har enligt statsministerns uppfattning dels den handlingsplan,
            dels tillhörande regeringsbeslut "för utbildning och övning inom
            regeringskansliet" (Fö2002/185/CIV), som överlämnades den 11 juni
            2002, resulterat i, främst vad avser den föreslagna "gemensamma
            stödresursen", årlig periodicitet i fullskaliga övningar, samordning
            och utbildning, uppbackning av Statsrådsberedningen och departementscheferna
            för krisberedskapsinsatser, samt önskemålet om en särskild handbok
            för krisberedskapen i Regeringskansliet?
          </p>
        </div>
      </div>
    </body>
  </text>
</TEI>
