<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0599">
  <teiHeader>
    <fileDesc>
      <titleStmt>
        <title>domares oberoende och självständighet</title>
        <author>Ertsborn, Jan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>domares oberoende och självständighet till justitieminister Thomas Bodström om domares oberoende och självständighet</title>
          <idno type="rdwebb">GS10599</idno>
          <ref type="dokument_url_text">http://data.riksdagen.se/dokument/GS10599/text</ref>
          <ref type="dokument_url_html">http://data.riksdagen.se/dokument/GS10599</ref>
          <ref type="dokumentstatus_url_xml">http://data.riksdagen.se/dokumentstatus/GS10599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <persName>Jan Ertsborn</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JaZkrJyDqJzzzjbjNZ8GW7" corresp="i-Nywj47pd422wBAiv8K2vPV">
          <date when="2005-05-17"/>
        </correspAction>
        <correspAction type="received" xml:id="i-UXb76gHRgw1jjPvXUWteqG" corresp="i-STyFs6Gu3boin31eFp1bNM">
          <date when="2005-05-17"/>
        </correspAction>
        <correspAction type="answered" xml:id="i-2aXsLhykn7QG5iUzjvojci" corresp="i-STyFs6Gu3boin31eFp1bNM">
          <date when="2005-05-30"/>
        </correspAction>
        <correspContext corresp="i-2aXsLhykn7QG5iUzjvojci">
          <ref type="record" target="prot-200405--129">Riksdagens protokoll 2004/05:129 Måndagen den 30 maj</ref>
          <ref type="recordSection" target="unsetDivId">7 § Svar på interpellation 2004/05:599 om domares oberoende och självständighet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XbXSXsNx8tDdZWNXQxKN6y">
            Interpellation 2004/05:599 av Jan Ertsborn (fp) till justitieminister
            Thomas Bodström om domares oberoende och självständighet
          </p>
        </div>
        <div type="ipqSubmissionInfo">
          <p xml:id="i-WQFWyaR5c9hRdPi9pmaFeo">
            den 17 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Tiq2Lt4jLaQ89e3oaceT8C">
            Den enskilde domarens självständighet i dömandet är grundlagsfäst
            och ytterst viktigt för upprätthållande av det konstitutionella
            kravet på en oavhängig rättskipning.
          </p>
          <p xml:id="i-9bNX9DJs8GsWRwuk4XH4uQ">
            I såväl utredningen Domarutnämningar och domstolsledning (SOU
            2000:99) som i utredningen En öppen domarrekrytering (SOU 2003:102)
            och i tidigare utredningar om domare har domares självständighet
            och oberoende varit vägledande och mycket viktiga beståndsdelar
            i vår rättsstat.
          </p>
          <p xml:id="i-S8BcQCK3qLhTRDdhnLnPP1">
            Sverige har anslutit sig till flera internationella åtaganden,
            däribland den europeiska konventionen om skydd för de mänskliga
            rättigheterna och de grundläggande friheterna (Europakonventionen),
            som sedan 1995 är gällande svensk lag, samt FN:s konvention om
            civila och politiska rättigheter och FN:s Basic Principles on
            the Independence of the Judiciary. Sverige har också att beakta
            Europarådets rekommendation 1994 om domares oberoende, skicklighet
            och roll.
          </p>
          <p xml:id="i-VSqorBrys6yByHJdg4uXXK">
            Sverige har tidigare följt sina åtaganden och värnat om domares
            oberoende och självständighet.
          </p>
          <p xml:id="i-3PabZV3r7atyQ4Pih8M749">
            Under den senaste tiden har dock framkommit omständigheter som
            gör att man numera kan ifrågasätta om regeringen verkligen fortsätter
            traditionen att värna om domares oberoende och självständighet.
          </p>
          <p xml:id="i-M5xZ95QkFqaMrWS2TUjhnx">
            Regeringens beslut i slutet av förra året om förändrad handläggning
            av administrativa ärenden i domstol på så vis att sådana viktigare
            administrativa ärenden, som tidigare beslutats av domstolen i
            plenum eller kollegium, överflyttades till domstolschefen ensam,
            innebar otvivelaktigt att domarnas självständighet minskades och
            domstolschefens ställning stärktes. Även om regeringen formellt
            ägde rätt att besluta om förändringarna borde dessa principiella
            frågor ha underställts riksdagen, i all synnerhet som förändringarna
            hade föregåtts av omfattande mycket principiella överväganden
            i till exempel utredningen Domarutnämningar och domstolsledning
            (SOU 2000:99).
          </p>
          <p xml:id="i-CAufGLjLERx7vbpz4b2mvX">
            Under den senaste tiden har framkommit att Domstolsverket driver
            en fråga om individuell lönesättning av domare. Vid en första
            tanke kanske detta kan synas eftersträvansvärt och modernt. Snart
            kommer dock klarheten i att detta i själva verket blir en fråga
            om införande av ett belöningssystem i den dömande verksamheten,
            som i högsta grad kolliderar med domares oberoende och självständighet.
            Tanken bakom förslaget är väl att premiera "skickliga" domare
            men hur ska detta kunna förenas med oberoendet och självständigheten?
            Och vem ska lönesätta justitierådens och regeringsrådens insatser?
          </p>
          <p xml:id="i-G9f529iYkd6Pkgh7bHmaKS">
            Den alldeles uppenbara slutsatsen måste bli att införandet av
            prestationslöner för domare ytterligare beskär domarnas självständighet
            och ger regeringen ytterligare ett instrument att styra domstolsväsendet.
          </p>
          <p xml:id="i-WGjnB11e7ybwuctHdgE4C5">
            Domarkåren är alldeles uppenbart emot en individuell och prestationsrelaterad
            lön. Domarnas fackliga organisation Jusek protesterar liksom Sveriges
            Domarförbund. Till detta kommer den nyligen avgivna resolutionen
            från European Association of Judges, som hänvisar till de internationella
            konventionerna och rekommendationerna. Det kan också konstateras
            att ett sådant lönesystem, som Domstolsverket förespråkar, inte
            finns någon annanstans i Europa.
          </p>
        </div>
        <div type="ipQuestion">
          <p xml:id="i-WBEfH7cUxnc3H1kQCGqUie">
            Med anledning av ovanstående vill jag fråga justitieministern:
            <list rend="unordered">
              <item>
                1. Är justitieministern beredd att låta införa ett system med
                prestationsbaserade individuella löner för domare?
              </item>
              <item>
                2. Vilka åtgärder är justitieministern beredd att vidta för att
                klart och tydligt bibehålla och säkerställa principerna om domares
                oberoende och självständighet?
              </item>
            </list>
          </p>
        </div>
      </div>
    </body>
  </text>
</TEI>
