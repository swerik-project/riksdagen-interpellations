<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0143">
  <teiHeader>
    <fileDesc>
      <titleStmt>
        <title>mål och ställning för Sveriges Riksbank</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mål och ställning för Sveriges Riksbank till finansminister Pär Nuder om mål och ställning för Sveriges Riksbank</title>
          <idno type="rdwebb">GS10143</idno>
          <ref type="dokument_url_text">http://data.riksdagen.se/dokument/GS10143/text</ref>
          <ref type="dokument_url_html">http://data.riksdagen.se/dokument/GS10143</ref>
          <ref type="dokumentstatus_url_xml">http://data.riksdagen.se/dokumentstatus/GS10143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5i6pnfUAaAAbSEwuhext6R" corresp="i-Ry3pP9VZKrW87Vcxq73jQG">
          <date when="2004-11-16"/>
        </correspAction>
        <correspAction type="answered" xml:id="i-3ece6Ysa122maX8w6uFZxF">
          <date when="2004-12-14"/>
        </correspAction>
        <correspAction type="received" xml:id="i-9NMXmgmmBzfyePFoNBLoKe" corresp="i-HNvivTxAPySuVXe8X3z3LJ">
          <date when="2004-11-16"/>
        </correspAction>
        <correspAction type="answered" xml:id="i-W78hu65SWu3tpTrCkxqrpg" corresp="i-9fdWbFK67588CD12XaNZBq">
          <date when="2004-12-14"/>
        </correspAction>
        <correspContext corresp="i-W78hu65SWu3tpTrCkxqrpg">
          <ref type="record" target="prot-200405--050">Riksdagens protokoll 2004/05:50 Tisdagen den 14 december</ref>
          <ref type="recordSection" target="unsetDivId">22 § Svar på interpellation 2004/05:143 om mål och ställning för Sveriges riksbank</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C1Hqr6Mgw9ZVMXxL7RDmFu">
            Interpellation 2004/05:143 av Carl B Hamilton (fp) till finansminister
            Pär Nuder om mål och ställning för Sveriges Riksbank
          </p>
        </div>
        <div type="ipqSubmissionInfo">
          <p xml:id="i-UaChScUN7KRLwh7p2RjE7D">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3gbKgV534koj5u3uKr6mMu">
            Denna interpellation rör inte frågan om Riksbankens räntepolitik,
            eller frågor om den aktuella styrräntan är bra eller dålig. Den
            här interpellationen rör principerna för statliga myndigheters
            ifrågasättande av Riksbankens i lag fastlagda mål, självständiga
            ställning, och förda penningpolitik.
          </p>
          <p xml:id="i-FVhqFL6Bzc6PBBtngmsBcq">
            Interpellationen aktualiseras främst av AMS återkommande kritik
            av Riksbanken, men gäller vidare än så.
          </p>
          <p xml:id="i-3hbxozHq1dhhbbsoBVbz8g">
            "Ingen myndighet får bestämma hur Riksbanken skall besluta i
            frågor som rör penningpolitik" står det i rikets grundlag (RF
            9 kap. 13 §). Är det mot denna bakgrund lämpligt, och inte snarast
            i strid med tanken med denna föreskrift i grundlagen, att en annan
            del av staten @ som en statlig myndighet @ återkommande agerar
            för att genom aktiv opinionsbildning påverka Riksbanken att driva
            en annorlunda penningpolitik?
          </p>
          <p xml:id="i-4us4nWp1b2kHJACGxY7Pdi">
            "Målet för Riksbankens verksamhet skall vara att upprätthålla
            ett fast penningvärde" anges det i riksbankslagen (1 kap. 2 §).
            Målet för Riksbanken får alltså inte vara något annat, till exempel
            att maximera sysselsättningen eller minimera arbetslösheten. Det
            blir då en besynnerlig ordning, ägnad att skapa osäkerhet om Riksbankens
            ställning och mål, om en tung statlig myndighet som AMS återkommande
            kräver att riksbanken ska ta mera lätt på det mål som Riksbanken
            i lag av riksdagen är ålagd att styra efter, nämligen fast penningvärde,
            utan förespråkar att andra, arbetsmarknadsrelaterade, mål bör
            vara mera styrande för Riksbankens penningpolitik.
          </p>
          <p xml:id="i-3CFUTMUQ6EEEbGFZ4pxGvG">
            Självklart är detta viktiga frågor för riksdagen och regeringen
            att begrunda, och för riksdagen att i sista hand klargöra, eftersom
            Riksbanken är "en myndighet under riksdagen" (RF 9 kap. 13 §),
            medan andra statliga myndigheter, med undantag för Riksrevisionen,
            lyder under regeringen och kan antas agera på sådant sätt som
            myndigheten uppfattar ligga i linje med regeringens kortsiktiga
            mål och långsiktiga ambitioner. En viss ordning och reda måste
            råda även inom staten.
          </p>
          <p xml:id="i-NJw8KJHu9m4k48mX9QTNdh">
            Det är självklart att Riksbankens räntesättning är föremål för
            kontinuerlig offentlig intensiv debatt och kritik av bankekonomer,
            forskare, intresseorganisationer, medier, företagsledare och så
            vidare. Samma sak gäller debatt i de institutionella och konstitutionella
            frågorna, det vill säga Riksbankens ställning och mål såsom de
            finns nedlagda i Riksbankslagen och grundlagen. Det är inte denna
            debatt som denna interpellation avser, naturligtvis.
          </p>
          <p xml:id="i-Kbv35wpVxESUtqVxT3p6ES">
            Låt mig sålunda illustrera med en TT-intervju den 5 november
            2004 given av en av AMS allra högsta tjänstemän, som får förutsättas
            tala å denna tunga myndighet och generaldirektörs vägnar:
          </p>
          <p xml:id="i-5wJfyg6dQ9S7STYSYoFqNC">
            "Riksbanken har i praktiken ansvaret för arbetslöshetsnivån,
            säger (analyschefen vid AMS) Sandro Scocco.
          </p>
          <p xml:id="i-AgBnmFt2ahEHUpGzNHRypo">
            Ams har tidigare kritiserat Riksbanken för att hålla styrräntan
            för högt. Enligt Ams har det lett till att arbetslösheten blivit
            onödigt hög och att tiotusentals jobb gått förlorade. . AMS analyschef
            Sandro Scocco tycker att Riksbanken ska ta hänsyn till arbetslösheten,
            inte bara till inflationen.
          </p>
          <p xml:id="i-PgBqoFuFbHgRkLYZLmw99X">
            - Riksbanken har i praktiken ansvaret för arbetslöshetsnivån.
            Man gjorde en oberoende Riksbank just för att regeringar tenderade
            att inte klara av att ta ansvar för arbetslöshetsnivån, säger
            Scocco.
          </p>
          <p xml:id="i-GELBjzGp9ZLKi5NoX3CeuY">
            Men eftersom Riksbanken bara har ett vapen, styrräntan, kan det
            bli svårt att välja om banken ska ha flera mål. Vad är viktigast
            om Riksbanken ser en konflikt mellan arbetslöshetsnivå och inflation?
          </p>
          <p xml:id="i-Uph98myWtU2WNiBNbtE35d">
            - Inflation, där är det ingen tvetydighet. Hela den här diskussionen
            handlar om att Riksbanken drivit fram en alltför låg inflation
            som inte är förenlig med deras mål. Sedan är frågan hur mycket
            den underskjutningen kostat i form av sysselsättning. De väldigt
            enkla beräkningar vi gjort på Ams motsvarar ungefär 70 000 personer.
          </p>
          <p xml:id="i-LrZPmHEhYY4ZuD8vRqzDdo">
            Riksbankschefen Villy Bergström är mycket kritisk mot den uträkningen.
            Enligt Riksbanken skulle det handla om högst några tusen jobb,
            även om styrräntan låg en hel procentenhet för högt under ett
            helt år. Scocco vill dock inte kritisera den beräkningen.
          </p>
          <p xml:id="i-WHWWE6RDp7yW41KzqKxcft">
            - Det är en ren elasticitetsberäkning, men den viktiga frågan
            är ansvarsfrågan. Om det sedan handlar om 10 000 eller 70 000
            jobb kan man diskutera i all oändlighet. .
          </p>
          <p xml:id="i-Jx5fczkhwydjibRLW5z76W">
            - Jag blir orolig över den argumentation som kommer från Riksbanken
            när de säger att de inte har ansvar för arbetsmarknaden. Inflationsmålet
            har en väldig direkt inverkan på arbetslöshetsnivåerna, säger
            Scocco. "
          </p>
          <p xml:id="i-FKfFPoYPxVNXyavJncWWQM">
            Så långt TT-intervjun.
          </p>
          <p xml:id="i-9WH5CUMVa6LzEsaEpJkxij">
            Om Riksbankens trovärdighet som självständig centralbank kommer
            i gungning medför detta att en högre styrränta måste tillgripas
            vid tendenser till att inflationsmålet hotas. Detta gynnar inte
            sysselsättningen. Det gynnar inte heller en kontinuerlig, snarare
            en ryckig, stabiliseringspolitik (se till exempel resonemangen
            i SOU 1993:20 eller standardläroböcker i makroekonomi).
          </p>
          <p xml:id="i-QZja64fsZ9uCGobuCtkt2G">
            Frågor:
          </p>
          <p xml:id="i-NxzoohdNPXuPK4YCh2t4Ly">
            Avser finansministern att vidtaga några åtgärder för att söka
            förändra dagens operativa innehåll enligt riksbanklagen 3 § om
            att "Riksbanken skall inför alla viktiga penningpolitiska beslut
            informera det statsråd som regeringen utser"?
          </p>
          <p xml:id="i-Cydp6jSECsZmV5kvFTzrdh">
            Vilka åtgärder avser finansministern att vidta, till exempel
            utarbeta riktlinjer, beträffande statliga myndigheters agerande
            som riskerar att underminera tilltron till Riksbankens mål?
          </p>
          <p xml:id="i-NNmsGDJY7fjRui92vj6sTg">
            Vilka åtgärder avser finansministern att vidta, till exempel
            utarbetande av riktlinjer, för att statliga myndigheters agerande
            inte ska riskera att underminera tilltron till Riksbankens självständiga
            ställning?
          </p>
        </div>
      </div>
    </body>
  </text>
</TEI>
