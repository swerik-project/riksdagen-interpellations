<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0303">
  <teiHeader>
    <fileDesc>
      <titleStmt>
        <title>lokala folkomröstningar</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lokala folkomröstningar till statsrådet Jens Orback om lokala folkomröstningar</title>
          <idno type="rdwebb">GS10303</idno>
          <ref type="dokument_url_text">http://data.riksdagen.se/dokument/GS10303/text</ref>
          <ref type="dokument_url_html">http://data.riksdagen.se/dokument/GS10303</ref>
          <ref type="dokumentstatus_url_xml">http://data.riksdagen.se/dokumentstatus/GS10303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PMhee67P5Qf9iTMgP9Afk6" corresp="i-BUsYTbnmyQrtHXSA2gEp9T">
          <date when="2005-01-13"/>
        </correspAction>
        <correspAction type="answered" xml:id="i-9TTVMT1Zbyy58SfvAohpHd">
          <date when="2005-01-28"/>
        </correspAction>
        <correspAction type="received" xml:id="i-7HEUzw4Kp4oU3zdVKWAx5M" corresp="i-UEQA68w6PM78ttj4KfvgwE">
          <date when="2005-01-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2sbFDfQdLz9MaHa81pNKFr">
            Interpellation 2004/05:303 av Torsten Lindström (kd) till statsrådet
            Jens Orback om lokala folkomröstningar
          </p>
        </div>
        <div type="ipqSubmissionInfo">
          <p xml:id="i-NMZ2JHWivTjhM7zDRVfQBJ">
            den 13 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AdceeEMBHHe9AH5puiY2Ad">
            Ett demokratiskt styrelseskick fordrar att det är folkets vilja
            som avgör hur samhället formas och utvecklas. Men demokratin innebär
            långt mer än en teknisk lösning av maktfördelningen i samhället.
            Ett i sann mening demokratiskt samhälle innebär också ett förhållningssätt
            där respekt för varje människas unika och okränkbara värde, tolerans,
            jämlikhet och jämställdhet får råda. Förtroendevalda bör inom
            det demokratiska förhållningssättets ramar följa folkets röst
            även när den inte stämmer med det egna partiets uppfattning.
          </p>
          <p xml:id="i-SBt6TAXcqmENHyXQb2tJXn">
            För att frågan om en kommunal folkomröstning ska prövas krävs
            i dag att 5 % av kommuninvånarna så kräver. Däremot är det kommunfullmäktige
            som avgör om folkomröstningen ska ske eller inte. Detta är märkligt
            och föder givetvis en besvikelse hos de berörda samt en berättigad
            skepsis mot det demokratiska systemet.
          </p>
          <p xml:id="i-VMud2rQ81ZJyj34Hx4qyrf">
            Visserligen kan fler folkomröstningar, ett ökat inslag av direktdemokrati,
            av somliga upplevas som en urholkning av den representativa demokratin.
            Å andra sidan bör väl demokratin som helhet gynnas av ökat folkligt
            deltagande oavsett vilken form det sker i. Politiken får inte
            vara så snäv att den upplevs bevaka sina egna gränser.
          </p>
          <p xml:id="i-EeG4oZg8CtYv1fcYZM4ax8">
            Av de 70 initiativ till lokala folkomröstningar som tagits sedan
            den nuvarande lagen trädde i kraft den 1 juli 1994 har bara tre
            stycken lett till folkomröstning. En mängd olika skäl, varav en
            del säkert relevanta men flertalet faktiskt irrelevanta, har anförts
            för att hindra lokala folkomröstningar. Det är självklart oacceptabelt
            att politiker på detta sätt sätter sig över folkviljan och motverkar
            den. Det var inte det som den radikala reformen med möjliggörande
            av lokala folkomröstningar som den borgerliga regeringen införde
            vid 1990-talets början syftade till. Målet att underlätta för
            lokala folkomröstningar har inte uppnåtts utan snarare omöjliggjorts
            av socialdemokratiska politiker.
          </p>
          <p xml:id="i-3Q8YsAYfSv7pconJB7tt3z">
            Ett exempel där staten brustit i respekt för folkets vilja är
            den folkomröstning som genomfördes i Heby kommun om ett byte av
            länstillhörighet. Det tydliga folkomröstningsresultatet har respekterats
            av kommunen men inte av staten som i stället försvårat och hindrat
            kommuninvånarnas vilja att få genomslag. Ett annat fall där regeringen
            ignorerat folkviljan är när lokala folkomröstningar i Uppvidinge
            och Karlstad visade att invånarna ville ha kommunal vårdlön till
            småbarnsföräldrar som vårdar egna barn i hemmet. Det är givetvis
            minst lika bekymmersamt att staten motverkar den lokala demokratin
            som att kommunen gör det.
          </p>
          <p xml:id="i-N3mahJzkCH2JTkDbNBzDtX">
            Visserligen kan fler folkomröstningar, ett ökat inslag av direktdemokrati,
            av somliga upplevas som en urholkning av den representativa demokratin.
            Å andra sidan bör väl demokratin som helhet gynnas av ökat folkligt
            deltagande oavsett vilken form det sker i. Politiken får inte
            vara så snäv att den upplevs bevaka sina egna gränser.
          </p>
          <p xml:id="i-GP1qWhuFuuoyxXmRRCbku9">
            Riksdagen beslöt den 4 april 2002 att uppmana regeringen att
            ta initiativ till en översyn av lagen om kommunala folkomröstningar.
            Den förra socialdemokratiska demokratiministern sade i en interpellationsdebatt
            i riksdagen i januari 2003 att frågan om kommunala folkomröstningar
            skulle ses över och en annan lagstiftning föreslås. Efter att
            regeringen inte hörsammat det ursprungliga beslutet uppmanade
            riksdagen ånyo regeringen i oktober 2003 att snarast presentera
            förslag i enlighet med riksdagens tidigare beslut. Nu har regeringen
            hänskjutit frågan till den samlade översynen av regeringsformen.
            Det finns en risk att frågan därmed "begravs".
          </p>
          <p xml:id="i-DvBMWVBN1ypwmTZ29rAYhC">
            Mot bakgrund av det ovan anförda vill jag fråga statsrådet:
          </p>
          <p xml:id="i-VrqnjRDeFhjXHvFX4LmFhg">
            Vilka åtgärder avser statsrådet att vidta för att lokala folkomröstningar
            ska respekteras samt hanteras demokratiskt?
          </p>
          <p xml:id="i-K3KKpD7QBU7kuXaBePK31t">
            Vilka åtgärder avser statsrådet att vidta för att medborgarnas
            förtroende för demokratin ska stärkas?
          </p>
          <p xml:id="i-N4kFTj5838gsSTRsCKdiqz">
            Vilka åtgärder avser statsrådet att vidta för att bättre ta till
            vara medborgarnas initiativ och synpunkter?
          </p>
        </div>
      </div>
    </body>
  </text>
</TEI>
