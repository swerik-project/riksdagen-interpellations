<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0328">
  <teiHeader>
    <fileDesc>
      <titleStmt>
        <title>diskriminering av hyresgäster</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>diskriminering av hyresgäster till samhällsbyggnadsminister Mona Sahlin om diskriminering av hyresgäster</title>
          <idno type="rdwebb">GS10328</idno>
          <ref type="dokument_url_text">http://data.riksdagen.se/dokument/GS10328/text</ref>
          <ref type="dokument_url_html">http://data.riksdagen.se/dokument/GS10328</ref>
          <ref type="dokumentstatus_url_xml">http://data.riksdagen.se/dokumentstatus/GS10328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5zF8tA5AWdXt1M5nhHekZx" corresp="i-D6V9ti7ETxin1WbJjDaShE">
          <date when="2005-01-25"/>
        </correspAction>
        <correspAction type="received" xml:id="i-VUb2KwBUhnoi1tPynXaXRM" corresp="i-GFJcxAB9fyzG2VN1HakscJ">
          <date when="2005-01-25"/>
        </correspAction>
        <correspAction type="answered" xml:id="i-7cKyjA9tTPLPPBHYNPqTBS" corresp="i-GFJcxAB9fyzG2VN1HakscJ">
          <date when="2005-02-08"/>
        </correspAction>
        <correspContext corresp="i-7cKyjA9tTPLPPBHYNPqTBS">
          <ref type="record" target="prot-200405--071">Riksdagens protokoll 2004/05:71 Tisdagen den 8 februari</ref>
          <ref type="recordSection" target="unsetDivId">9 § Svar på interpellation 2004/05:328 om diskriminering av hyresgäster</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UuWukry8gYosN8Y6V3Vcc3">
            Interpellation 2004/05:328 av Nina Lundström (fp) till samhällsbyggnadsminister
            Mona Sahlin om diskriminering av hyresgäster
          </p>
        </div>
        <div type="ipqSubmissionInfo">
          <p xml:id="i-B9EqF2QdAKivoyV2q9gAe5">
            den 25 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MZhxno1K8FugyvkMVQc5Tn">
            De kommunala bostadsföretagen har en dominerande roll på många
            lokala bostadsmarknader genom det stora innehavet av bostäder.
            Bostäderna ägs av kommunmedborgarna vilka ytterst är aktieägarna.
            Kommunala bolags styrelser föreslås av kommunfullmäktige. Kommunfullmäktige
            styr bolaget genom ägardirektiv vilket är fullmäktiges styrdokument
            för bolaget. Därutöver lyder bolaget under annan lagstiftning
            såsom aktiebolagslagen, kommunallagen, hyreslagen, PUL, sekretesslagen
            och diskrimineringslagstiftningen.
          </p>
          <p xml:id="i-CrfzMk4p4aWpxwGPqga4v4">
            Bostadsbristen leder till att de mest utsatta på bostadsmarknaden
            får svårare att finna en bostad. Hyresvärdar, såsom kommunala
            bostadsföretag, har råd att vara mer kräsna i ett läge med stor
            bostadsbrist. De allmännyttiga bostadsbolagens roll och legitimitet
            på marknaden ifrågasätts när uppgifter rörande hanteringen av
            hyresgäster uppdagas kring fallet rörande MKB i Malmö. Dessa uppgifter
            väcker djup indignation och vrede. Inte minst om uppgifterna stämmer
            avseende vad gäller hotade och misshandlade kvinnors möjlighet
            att få bostad.
          </p>
          <p xml:id="i-D6fKdkvhk92qZxGufuPf3E">
            Det är dock viktigt att skilja på noteringar av stötande tillmälen
            med noteringar som avser störning eller grund för vräkning, som
            ju behövs för att kunna styrka förseelser. Störningar i boendet
            kan vara av sådant slag att de andra hyresgästerna får svårt att
            bo kvar. Vissa hyresgäster kan behöva en annan form av boende
            såsom särskilt boende på grund av funktionshinder, missbruk eller
            andra problem. Kommunerna har ansvar för att lösa bostadsfrågan
            även för dem som behöver särskilda boenden. Hur dessa noteringar
            vid störning sedan används och hur denna information förs vidare
            behöver ses över. Socialtjänstens kontra bolagets roll i att hantera
            känsliga uppgifter måste ses över, liksom de så kallade socialkontrakt
            som socialtjänsten kan ingå.
          </p>
          <p xml:id="i-BR3BMSNXGovaG5dm8Gie6k">
            Även processen för hur man får erbjudande om ett hyreskontrakt
            är viktig. Bostadsförmedlingar och intressebanker är endast ett
            steg i att en sökande ska sluta ett kontrakt. Ett erbjudande om
            bostad åtföljs av en prövning om man uppfyller villkoren för att
            bli godkänd som hyresgäst. Fördelningen av bostäder utifrån kösystem
            ser olika ut i landet, men en del av de friställda hyreslägenheterna
            brukar erbjudas till boende på orten, medan en viss del av erbjudandena
            går till dem som arbetar inom kommunen. En tredje kvot kan gå
            till de som söker bostad utan anknytning till orten. Dessa regler
            beslutas i de flesta fall av kommunfullmäktige och återfinns även
            i vissa fall i ägardirektiv till bolaget.
          </p>
          <p xml:id="i-6cyoJNPXzLHJ3oVHLK9SD3">
            Bostadsföretag har vanligen följande kriterier för att förmedla
            en bostad till sökande: god vandel (det vill säga skötsamhet),
            betryggande betalningsförmåga (egen inkomst från arbete, a-kassa,
            pension eller CSN) samt krav på att inga betalningsanmärkningar
            får finnas. Kreditupplysning tas på alla blivande hyresgäster
            för att se om det finns några skulder registrerade hos kronofogden.
            I regel måste man dessutom vara över 18 år.
          </p>
          <p xml:id="i-WkeE52hZYMKrTmPwFgBw4W">
            Frågan som bör ställas är vem som ytterst ska ansvara för vilken
            uthyrningspolicy ett bolag har.
          </p>
          <p xml:id="i-XhvASXDs3yksvBZoYuyX7e">
            Jag har också fått till min kännedom att vissa bolag begär telefonnummer
            till tidigare hyresvärd för att undersöka hyresinbetalningar och
            eventuella störningar. Här måste frågan om sekretess klaras ut.
            En hyresvärd måste kunna notera störningar med en befintlig hyresgäst
            men hur denna information behandlas måste klargöras.
          </p>
          <p xml:id="i-AXBvN8CQa8jg2xcsWfkgGD">
            I nästa steg finns även problematiken kring vräkningar. De vräkningar
            som sker på grund av ekonomiska försummelser behöver beaktas specifikt.
            Här har Folkpartiet föreslagit en översyn av socialtjänstlagen.
          </p>
          <p xml:id="i-NBQJWrT6LcJNr9VVRZT9yQ">
            Med anledning av detta vill jag fråga samhällsbyggnadsminister
            Mona Sahlin följande:
          </p>
          <p xml:id="i-GNnQDfiYNQuvWuBSomShZt">
            Vilka åtgärder tänker statsrådet vidta med anledning av det som
            uppdagats i MKB i Malmö och om dagens lagstiftning i tillräcklig
            omfattning ger ett skydd för medborgare som söker hyresbostad
            eller som i dag bor i hyresrätt samt styrningen av de kommunala
            bostadsbolagen och dess roll?
          </p>
        </div>
      </div>
    </body>
  </text>
</TEI>
