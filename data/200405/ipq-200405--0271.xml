<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0271">
  <teiHeader>
    <fileDesc>
      <titleStmt>
        <title>lärlingsutbildning som arbetsmarknadsåtgärd</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lärlingsutbildning som arbetsmarknadsåtgärd till statsrådet Hans Karlsson om lärlingsutbildning som arbetsmarknadsåtgärd</title>
          <idno type="rdwebb">GS10271</idno>
          <ref type="dokument_url_text">http://data.riksdagen.se/dokument/GS10271/text</ref>
          <ref type="dokument_url_html">http://data.riksdagen.se/dokument/GS10271</ref>
          <ref type="dokumentstatus_url_xml">http://data.riksdagen.se/dokumentstatus/GS10271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BXLrnMqsYgxFGgfPZyeUuX" corresp="i-Fa75ePV6JC2wN91aE4xcYD">
          <date when="2004-12-17"/>
        </correspAction>
        <correspAction type="received" xml:id="i-WkSA9oiPpcDutgJYzEMcSq" corresp="i-WMD43YDAt2Efk5C5qFXnaQ">
          <date when="2004-12-17"/>
        </correspAction>
        <correspAction type="answered" xml:id="i-FEYux1p1kPauN1jESpnKMx" corresp="i-WMD43YDAt2Efk5C5qFXnaQ">
          <date when="2005-01-28"/>
        </correspAction>
        <correspContext corresp="i-FEYux1p1kPauN1jESpnKMx">
          <ref type="record" target="prot-200405--066">Riksdagens protokoll 2004/05:66 Fredagen den 28 januari</ref>
          <ref type="recordSection" target="unsetDivId">6 § Svar på interpellation 2004/05:271 om lärlingsutbildning som arbetsmarknadsåtgärd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Jzc96hoEdar7NMcgVU7LFP">
            Interpellation 2004/05:271 av Stefan Attefall (kd) till statsrådet
            Hans Karlsson om lärlingsutbildning som arbetsmarknadsåtgärd
          </p>
        </div>
        <div type="ipqSubmissionInfo">
          <p xml:id="i-8x2sf5whPMNKNjVRC75e2d">
            den 17 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VvPyoFLHomrY7crKFCTfZz">
            I Jönköping har ett företagsanpassat lärlingsprogram blivit succé.
            Jönköpings-Posten rapporterar att alla som hittills gått igenom
            programmet fått jobb. Detta bekräftar åter den bild som bland
            annat IFAU:s undersökningar visat; praktik leder snabbare till
            jobb än konventionella arbetsmarknadsutbildningar.
          </p>
          <p xml:id="i-8PqmcQJuq11tq2i2nJupCU">
            Det lyckade projektet i Vätterbygden påbörjades för ett år sedan.
            Då kom Företagarna, LO och arbetsförmedlingen överens om att starta
            ett projekt med lärlingsverksamhet. Huvudsyftet var att utbilda
            lärlingar utifrån företagens behov. Projektet riktades både till
            arbetslösa utan någon utbildning alls och till arbetslösa med
            utbildning, men som saknade erfarenhet.
          </p>
          <p xml:id="i-LyKvtpNxMouoXyrodBJVDa">
            Kristdemokraterna har länge krävt att lärlingsutbildning ska
            bli ett program inom arbetsmarknadspolitiken på nationell nivå.
            Yrkeskunskaperna håller på att förlora mark i Sverige. Den politik
            som förts har inte värderat dessa kunskaper tillräckligt högt.
            Det är skadligt för samhället att de behov av kunskap som de färdigutbildade
            möter i sin yrkesutövning inte blivit tillgodosedda. Tyvärr präglas
            de socialdemokratiska regeringarnas politik av en passiv syn när
            det gäller att utveckla yrkesutbildningen. Den passiviteten skadar
            Sveriges möjligheter till utveckling och tillväxt och förminskar
            också olika kunskapers och yrkens betydelse. Det är för att möta
            de behov som finns och de krav på flexibilitet som arbetsmarknaden
            ställer som vi föreslår att ett lärlingsprogram ska finnas som
            ett arbetsmarknadspolitiskt program.
          </p>
          <p xml:id="i-5wqKPEjau72FN5DcrDfv6z">
            I Företagarnas undersökning, Småföretagsbarometern våren 2004,
            anger 14 % av småföretagen bristen på kvalificerad arbetskraft
            som det främsta hindret att växa och utvecklas våren 2004. 21
            % uppger att expansionsutsikterna försämras på grund av bristen
            på medarbetare med rätt kompetens.
          </p>
          <p xml:id="i-CXv52uWV4sBopN3SVfPhid">
            Det existerar inte någon centralt sammanställd information om
            lärlingsutbildningar som bedrivs eller har bedrivits i projektform
            runtom i landet i form av arbetsmarknadspolitiska åtgärder. En
            kartläggning av landets lärlingsutbildningar, vilka inryms inom
            det arbetsmarknadspolitiska området, kräver att kontakt tas med
            varje länsarbetsnämnd. Det är oroväckande att det inte existerar
            en bättre samordning mellan central, regional och kommunal nivå.
            Det behövs också en bättre samordning mellan kommuner och mellan
            länen för att man ska kunna utbyta idéer och erfarenheter.
          </p>
          <p xml:id="i-8mFthMPsYfPuwCMEVwkL2L">
            I Skaraborg, Västra Götalands län, genomfördes ett projekt med
            lärlingsutbildning som en form av arbetsmarknadspolitisk åtgärd.
            Satsningen gjordes som ett samarbetsprojekt mellan Företagarna
            i Skaraborg och länsarbetsnämnden i samråd med LO-facken i Västsverige.
            Medel till projektet erhölls från Europeiska socialfonden. Projektet
            var framgångsrikt och fick fina vitsord från många håll, till
            exempel EU:s socialfond. Det kunde dock inte fortsätta efter projekttiden
            då medel inte avsatts till en fortsättning.
          </p>
          <p xml:id="i-B1hPitDr5jA9YW3qf96j25">
            I bland annat den så kallade Vaggerydsmodellen använder sig arbetsförmedlingen
            av en företagsförlagd arbetsmarknadsutbildning som slagit mycket
            väl ut. Där förläggs utbildningen till fem sex olika företag som
            har ansvar för den praktiska utbildningen. En teoridag per vecka
            ingår och för de elever som behöver det också en dag svenskundervisning
            per vecka. Denna utbildning har inslag av lärlingsutbildning.
          </p>
          <p xml:id="i-RVE7Lges8yM6ynF2APqn89">
            För att kunna få en tillväxt i de traditionella hantverksyrkena
            och för att svara mot företagens olika behov av yrkeskompetens
            behövs en mängd olika utbildningsvägar. Därför är det viktigt
            att det finns ett lärlingssystem inom de arbetsmarknadspolitiska
            åtgärderna.
          </p>
          <p xml:id="i-JC12Cmm5rSyHpnZHeBHxrq">
            En lärlingsutbildningen ska ske i nära samarbete med det lokala
            näringslivet. Ett visst mått av flexibilitet måste även byggas
            in i läroplanerna. Det bör ges utrymme för utbildningsalternativ
            som uppfyller regionala och lokala önskemål eller behov. Utbildningen
            ska mestadels vara förlagd till ett företag. Skriftlig överenskommelse
            träffas mellan skolan och företagen.
          </p>
          <p xml:id="i-FECz91wQTbei2zcM1uQ6yU">
            Med anledning av det ovan anförda vill jag ställa följande fråga
            till statsrådet Hans Karlsson:
          </p>
          <p xml:id="i-9NtCwFJThNHfNt682cj392">
            Vilka åtgärder avser statsrådet att vidta för att lyckade försök
            med lärlingsutbildning som arbetsmarknadspolitisk åtgärd ska kunna
            fungera som goda exempel för andra arbetsförmedlingar runtom i
            landet?
          </p>
          <p xml:id="i-WAH1XELc9LynAFyAeMt9ho">
            Vilka åtgärder avser statsrådet att vidta för att lärlingsutbildning
            ska bli ett nationellt program inom ramen för arbetsmarknadspolitiken?
          </p>
          <p xml:id="i-T1PJp24XVXLojP9moKb2vV">
            Vilka åtgärder avser statsrådet i övrigt att vidta för att säkerställa
            svenska företags och hantverkares behov av kvalificerad arbetskraft
            med yrkeskunnande?
          </p>
        </div>
      </div>
    </body>
  </text>
</TEI>
