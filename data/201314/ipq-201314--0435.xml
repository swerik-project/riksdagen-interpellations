<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0435">
  <teiHeader>
    <fileDesc>
      <titleStmt>
        <title>Interpellation 2013/14:435 av Raimo Pärssinen (S)</title>
        <author>Raimo Pärssinen (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:435 av Raimo Pärssinen (S) till Catharina Elmsäter-Svärd (M), statsråd om Åtta års väntan på ordning och reda inom taxi</title>
          <idno type="rdwebb">H110435</idno>
          <ref type="dokument_url_text">http://data.riksdagen.se/dokument/H110435/text</ref>
          <ref type="dokument_url_html">http://data.riksdagen.se/dokument/H110435</ref>
          <ref type="dokumentstatus_url_xml">http://data.riksdagen.se/dokumentstatus/H110435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <persName>Raimo Pärssinen</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-PsYGrEF3jHG2Wvq1SmBzTg">
          <note>Interpellationen är återtagen</note>
        </correspAction>
        <correspAction type="sent" xml:id="i-BkNYYVaQSzzZTmRLu2W91b" corresp="i-YMP8nuJqySuXaujevkGpSV">
          <date when="2014-04-09"/>
        </correspAction>
        <correspAction type="received" xml:id="i-Y73Dyx5i43kHqYoVQ7niWN" corresp="i-J7LihzSktwE55CCSfYQXLk">
          <date when="2014-04-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-17cWQQSL2nzTDUhrP9b5GQ">
            Interpellation 2013/14:435 Åtta års väntan på ordning och reda
            inom taxi av Raimo Pärssinen (S) till Statsrådet Catharina Elmsäter-Svärd
            (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6r3nUUGwGeKQHvA6fPwwkn">
            Regeringen har lämnat en lagrådsremiss om redovisningscentraler
            inom taxinäringen. Det är bra, tycker vi socialdemokrater, och
            det borde kanske därför inte vara föremål för en interpellation.
          </p>
          <p xml:id="i-XdwpH2m5Z6JdNodLiuZjXk">
            Jag vill dock ta tillfället i akt att diskutera med vilken senfärdighet
            och borgerlig ovilja förslaget malts fram. Faktum är att redan
            min egen regering var något sen med det, vilket gör den åttaåriga
            väntan från den moderatledda regeringen än mer anmärkningsvärd.
            Taxiutredningen presenterade i november 2004 ett betänkande, Ekonomisk
            brottslighet inom taxinäringen (SOU 2004:102), som sedan gick
            ut på remiss. Utredningen föreslog just redovisningscentraler
            som ett viktigt instrument.
          </p>
          <p xml:id="i-QmhfVT7uPp7fTiz2Jeesyn">
            Även om förslag förelåg från den socialdemokratiska regeringen
            på hösten 2006 så togs det inte upp i den nya, borgerliga regeringens
            propositionsförteckning. Däremot motionerades det hösten 2006
            i frågan. I trafikutskottets betänkande 2006/07:TU7, som beslutades
            i kammaren den 21 mars 2007, behandlades motionskraven. Den borgerliga
            majoriteten hänvisade till att frågan bereddes i Regeringskansliet.
            Den rödgröna oppositionen lade en gemensam reservation med krav
            på de redan beredda redovisningscentralerna. Kommunikationsminister
            var då centerpartisten Åsa Torstensson. Lite generöst skulle jag
            kunna säga att detta skulle kunna ha varit acceptabelt med tanke
            på att det skett regerings- och ministerskifte. Att en ny regering
            och ett nytt statsråd omedelbart ska knyta ihop säcken efter en
            företrädares beredning är kanske lite för mycket begärt.
          </p>
          <p xml:id="i-Tm4gC4vA5xkQv5wYxrNQpV">
            Problemet var dock att inget förslag till proposition kom hösten
            2007 eller år 2008 eller år 2009 eller våren 2010. Under hela
            denna första valperiod, då regeringen hade en egen majoritet i
            riksdagen, motionerade och interpellerade den rödgröna oppositionen
            om den illojala konkurrensen och det väl belagda skattefusket
            inom taxibranschen. Frågan togs upp gång på gång i både trafikutskottet
            och skatteutskottet, men varken Åsa Torstensson eller Anders Borg
            var intresserade. Man kan givetvis spekulera i att den dåvarande
            näringsministern Maud Olofsson hade en näringslivsagenda i vilken
            inte ingick ordning och reda på arbetsmarknaden och med skatter.
            Det skulle i stället vara fritt blås och inga hinder för ekonomisk
            brottslighet och skattefusk – fri konkurrens förväxlades med illojal
            konkurrens.
          </p>
          <p xml:id="i-jz71VmPJrMrvzZrx2rU6r">
            Under den borgerliga regeringens andra valperiod, med en ny infrastrukturminister
            från 2010 och även en ny näringsminister något senare, fortsatte
            väntläget. Under Annie Lööf fortsatte också den nyliberala regimen
            på Näringsdepartementet. Finansministern fortsatte att vara raljant
            i interpellationsdebatter i frågan, som han är när något inte
            intresserar honom och/eller han tycker att frågeställaren är honom
            underlägsen. Nu råkade dock regeringen ut för tillkännagivanden
            om redovisningscentraler, och då bestämde man sig för att utreda
            det som redan var utrett lite till. I februari 2013 kom så Redovisningscentraler
            för taxi (Ds 2013:66), som nu alltså i april 2014 tycks resultera
            i en proposition.
          </p>
          <p xml:id="i-TmTXtyQNgUNcBFYDeSbgGC">
            Det som gör den här långa väntan så pinsam för statsrådet och
            regeringen är att i sak har egentligen inget nytt tillkommit.
            Det handlar inte om några nya, ändrade förutsättningar eller annorlunda
            tekniska lösningar jämfört med vad som skulle kunna ha införts
            redan 2006–2007.
          </p>
          <p xml:id="i-UGi7cnpFnKotarpVjyqmcN">
            Sammanfattningsvis handlar det om åtta förlorade år. Åtta år
            då skattefuskare kunnat trivas och frodas samt stora belopp försvunnit
            i deras fickor. Skatteverket har förvisso gjort stora insatser,
            men deras effektivitet har hämmats av att de förnekats det instrument
            som redovisningscentraler utgjort. Taxiförbundet, Transportarbetareförbundet
            och alla hederliga taxiåkare har också gjort vad de kunnat genom
            att ihärdigt driva frågan. Vi är alla glada över att förslaget
            kommer – men varför dröjde det, och varför kommer det så lämpligt
            inför valet? Jag undrar också över det taxameterundantag som ska
            fortsätta gälla liksom att ingen obligatorisk registrering av
            fordonet för taxiverksamhet ska krävas. Att dessa luckor i lagstiftningen
            lämnas tyder på att förslaget kastats fram under valfeber med
            kort varsel.
          </p>
          <p xml:id="i-JWS38wK6jQFeZXTqRvzpG">
            Mina frågor till ministern är:
          </p>
          <p xml:id="i-QSY1zcMV7GWFfPJctf2Lq3">
            1. Mot bakgrund av vilka fakta och omständigheter har ministern
            och regeringen dröjt två valperioder med att komma fram med ett
            förslag som i princip var färdigberett?
          </p>
          <p xml:id="i-3QX3CGt6BdR8BL1ACMkwNd">
            2. Mot bakgrund av vilka fakta och omständigheter har kommunikationsministrarna
            låtit näringsministrarna och finansministern hindra dem från att
            framlägga förslag om redovisningscentraler i taxibranschen?
          </p>
          <p xml:id="i-U9NyNjYmqx6752QvrDvJte">
            3. Mot bakgrund av vilka fakta och omständigheter har regeringen
            på två valperioder inte lyckats klara av att bereda frågorna om
            taxameterundantaget och registrering av fordon för taxiverksamhet?
          </p>
        </div>
      </div>
    </body>
  </text>
</TEI>
