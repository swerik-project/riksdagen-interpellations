<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0429">
  <teiHeader>
    <fileDesc>
      <titleStmt>
        <title>Interpellation 2013/14:429 av Tommy Waidelich (S)</title>
        <author>Tommy Waidelich (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:429 av Tommy Waidelich (S) till Anders Borg (M), finansminister om Tullstation Kapellskär och smuggling</title>
          <idno type="rdwebb">H110429</idno>
          <ref type="dokument_url_text">http://data.riksdagen.se/dokument/H110429/text</ref>
          <ref type="dokument_url_html">http://data.riksdagen.se/dokument/H110429</ref>
          <ref type="dokumentstatus_url_xml">http://data.riksdagen.se/dokumentstatus/H110429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4dHfDoweVJM2iAJu9BCQqo</idno>
            <persName>Tommy Waidelich</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DrFZquLDTUC5gTTDj9Uuod">
          <note>Interpellationen är förfallen</note>
        </correspAction>
        <correspAction type="sent" xml:id="i-UPQ6nxVMfnn2pWa5JejA8T" corresp="i-4dHfDoweVJM2iAJu9BCQqo">
          <date when="2014-04-09"/>
        </correspAction>
        <correspAction type="received" xml:id="i-6WeBRixfsUdokmZC3Es5dp" corresp="i-EemRytGskeDvwKV2im64qt">
          <date when="2014-04-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JUBdrBhFKTh85t7TmEiSdQ">
            Interpellation 2013/14:429 Tullstation Kapellskär och smuggling
            av Tommy Waidelich (S) till Finansminister Anders Borg (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4XeNvjJURzkn8fhp31WB7P">
            Regeringen bör i dialog med Tullverket få till stånd en omprövning
            av nedsläckningen av tullstationen vid Kapellskär. Drygt 868 000
            personer reste via Kapellskärs hamn och det fraktades nära 2,3
            miljoner ton gods år 2013. Tullverket vill överföra tullklareringen
            till Arlanda, och brottsbekämpningen ska ske via stickprovskontroller
            utförda från mobila enheter.
          </p>
          <p xml:id="i-Ry3YSRnRq7JB7CjxNNKvrF">
            Företrädare för landstinget, kommunen och hamnen är djupt oroade.
            Det pågår en omfattande utbyggnad av Kapellskärs hamn, och förhoppningen
            är att trafiken till hamnen ska fortsätta att växa. En växande
            hamnverksamhet i Kapellskär uppges vara starkt kopplad till de
            strängare miljökrav som gäller för fartygsbränslen från och med
            2015 och därmed ökade bränslepriser, vilket gynnar Kapellskärs
            hamn, som erbjuder den kortaste vägen till Finland och Estland
            över Östersjön.
          </p>
          <p xml:id="i-JjjWtqELXYfSQLEr1M1UbJ">
            Jag tror att det är rätt uppenbart för alla att det svenska gränsskyddet
            successivt har försvagats. Allt färre ögon spanar vid gränserna,
            och underrättelseverksamhet kan aldrig helt ersätta fysisk närvaro
            vid gränspassagerna. Att tullen ”syns” har i sig en preventiv
            och legitimitetsskapande verkan. Den som vill smuggla ser hotet
            om upptäckt i tullpersonalens gestalt, och den vanlige medborgaren
            ser att myndigheterna i Sverige bryr sig. Det finns tullare vid
            våra gränser som hindrar knark och vapeninförsel, tänker de. De
            slumpmässiga kontrollerna vid gränserna innebär också att nya,
            tidigare ej lagförda, smugglare upptäcks. Underrättelseverksamheten
            är mer inriktad mot kända vaneförbrytare.
          </p>
          <p xml:id="i-2WdP11ceQT3Jqe7XTXaytC">
            Trots att Tullverket gör många beslag finns ändå en oroande känsla
            av att narkotikainförseln ökat med försvagat gränsskydd. Medierna
            rapporterar om fallande priser på olika narkotika, vilket antyder
            omfattande införsel. Tullverket förhindrar också den mer affärsmässiga
            införseln av alkohol och cigaretter i stora mängder, en införsel
            som i okänd omfattning är kopplad till grov, organiserad brottslighet.
          </p>
          <p xml:id="i-Bs8tBmykeQRbmGppqkkDDe">
            Regeringen har höjt både tobaks- och alkoholskatterna. Nya stora
            höjningar har nu annonserats, och rimligen ökar då också ”lönsamheten”
            för smuggling av dessa varor. Det känns givetvis då oroande med
            borttagandet av ett antal spanande ögon i en hamn som Kapellskär,
            med intensiv godstrafik till och från Finland och Baltikum samt
            transittrafik till Ryssland.
          </p>
          <p xml:id="i-RBhFCLedgAk4GpU3Mf1dqH">
            Tullens frånvaro öppnar för ökad införsel av illegala droger
            och stora mängder alkohol eller cigaretter. Även snus förefaller
            finansministern vilja göra till en bra smuggelvara. När lastbilsklareringen
            ska ske först i Arlanda finns det ju goda möjligheter att genomföra
            andra affärer under vägen dit. De mobila spanarnas insatser torde
            bli betydligt mindre än när man, som i dag, har en tullstation
            med fast personal.
          </p>
          <p xml:id="i-YG5Eu51BkkbM1RZcn6bHAL">
            Det är märkligt att regeringen inte ser sambandet mellan höjda
            alkohol- och tobaksskatter å ena sidan och smuggling å den andra.
            Rimligen borde Tullverkets resurser mot bakgrund av detta ökas,
            och detta tillsammans med en rad andra faktorer, till exempel
            miljöhänsyn, borde tala för att behålla fast bemanning och klarering
            i Kapellskär.
          </p>
          <p xml:id="i-LZU84SS7bYUctWSWWG8TvD">
            Mina frågor till finansministern är:
          </p>
          <p xml:id="i-VfGxozqExxanqjgiuQKTp7">
            1. Avser ministern att föra en dialog med Tullverket kring tullverksamheten
            i Kapellskär?
          </p>
          <p xml:id="i-Jeg1nezumqisk3UsLdj9br">
            2. Hur avser ministern att förhindra en ökad inströmning av narkotika,
            alkohol, cigaretter med flera varor via Kapellskär då tullverksamheten
            tas bort?
          </p>
        </div>
      </div>
    </body>
  </text>
</TEI>
