<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0084">
  <teiHeader>
    <fileDesc>
      <titleStmt>
        <title>Interpellation 2013/14:84 av Mutt, Valter (MP)</title>
        <author>Mutt, Valter (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:84 av Mutt, Valter (MP) till Carl Bildt (M), utrikesminister om Ratificering av ESK-konventionens tilläggsprotokoll</title>
          <idno type="rdwebb">H11084</idno>
          <ref type="dokument_url_text">http://data.riksdagen.se/dokument/H11084/text</ref>
          <ref type="dokument_url_html">http://data.riksdagen.se/dokument/H11084</ref>
          <ref type="dokumentstatus_url_xml">http://data.riksdagen.se/dokumentstatus/H11084</ref>
          <ref type="downloadurl">https://mhdownload.riksdagen.se/VOD1/PAL169/2442207130019497721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ratificering-av-esk-konventionens_H11084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <persName>Valter Mutt</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DcG8Qd3jyEDbCZswKsv9H4">
          <note>Interpellationen är besvarad</note>
        </correspAction>
        <correspAction type="sent" xml:id="i-RsEAAhn6AfLARbjen2FWEh" corresp="i-FeVXF7pVocmUfQoPXGuJKR">
          <date when="2013-11-06"/>
        </correspAction>
        <correspAction type="received" xml:id="i-6whiL8rDWG2Mr5ZBfVKU2o" corresp="i-AZnaWEAg22YQ3HzVMfNSHR">
          <date when="2013-11-06"/>
        </correspAction>
        <correspAction type="answered" xml:id="i-VioYZnD2zfWR6DZWdgpfWG" corresp="i-8BTYtQ95yRpC5syyC4aHoY">
          <date when="2013-12-03"/>
        </correspAction>
        <correspContext corresp="i-VioYZnD2zfWR6DZWdgpfWG">
          <ref type="record" target="prot-201314--038">Riksdagens protokoll 2013/14:38 Tisdagen den 3 december</ref>
          <ref type="recordSection" target="unsetDivId">14 § Svar på interpellation 2013/14:84 om ratificering av ESK-konventionens tilläggsprotokoll</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9hQWiCZjMjZ1E2p6jGQFEx">
            Interpellation 2013/14:84 Ratificering av ESK-konventionens tilläggsprotokoll
            av Valter Mutt (MP) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-U78aPxiWQTELKJkWQMYZDQ">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ut3FwSA6uvhb1PqaRWr5Xa">
            Den 5 juni i år trädde tilläggsprotokollet till ESK-konventionen
            i kraft. Sveriges regering verkar inte ha för avsikt att vare
            sig signera eller ratificera protokollet. I tidigare svar från
            regeringen har man framfört att man inte tror att protokollet
            skulle ha någon effekt. Det är en märklig inställning.
          </p>
          <p xml:id="i-GkgnjPsfRNEHdZtF3KBUBK">
            Sverige har ställt sig bakom att de olika MR-konventionerna är
            ömsesidigt stödjande och likvärdiga och att de mänskliga rättigheterna
            gäller alla människor överallt. Det är lika viktigt att staten
            uppfyller sina åtaganden när det gäller de medborgerliga och politiska
            rättigheterna som när det gäller de ekonomiska, sociala och kulturella
            rättigheterna. När det gäller den första typen av rättigheter
            finns det ett tilläggsprotokoll som ger individer och grupper
            klagorätt på sina regeringar, när alla nationella möjligheter
            är uttömda. När det gäller det nya tilläggsprotokollet till konventionen
            om de ekonomiska, sociala och kulturella rättigheterna har regeringen
            hittills vägrat att ge fattiga människor en möjlighet att kräva
            sin rätt.
          </p>
          <p xml:id="i-Tj4zWPh3ztvKYkEwhXPKBD">
            Enligt FAO:s senaste State of food insecurity in the World hungrar
            842 miljoner människor. Det är lika många som när FAO hade sitt
            toppmöte 1996, World Food Summit, där Sverige deltog och där man
            enades om att halvera antalet svältande på 20 år, ned till 400
            miljoner. Måluppfyllelsen är noll.
          </p>
          <p xml:id="i-4EZVxBmWp8yyDwBvvwp9WZ">
            Enligt ESK-konventionen är mat en mänsklig rättighet. Men regeringen
            tror uppenbarligen inte på rättighetsperspektivet när det gäller
            de ekonomiska och sociala mänskliga rättigheterna. Det finns andra
            vägar att minska fattigdom och svält tror man, trots att de senaste
            20 årens ansträngningar inte lyckats minska antalet svältande.
          </p>
          <p xml:id="i-RqA4ECidt1ZGkd9QSTfMbg">
            Det är dags att ändra perspektiv på fattiga människor och se
            dem som de rättighetsbärare de är.
          </p>
          <p xml:id="i-FmeqffCxH2UgcfPHnBs6uQ">
            Man kan fundera över varför regeringen är så ovillig att ge fattiga
            människor en möjlighet att utkräva sina ekonomiska och sociala
            mänskliga rättigheter. Sverige har för länge sedan undertecknat
            ESK-konventionen och den gäller ju redan här. Och Sverige har
            genom ett fungerande skattesystem och välfärdsreformer lyckats
            uppfylla stora delar av sina åtaganden. Undertecknar vi protokollet
            får också fattiga människor i Sverige individuella klagomöjligheter.
            Sjuka äldre på särskilda boenden är ofta undernärda. Fattiga EU-medborgare
            på våra gator och torg kanske skulle drista sig till att kräva
            tak över huvudet. Bostad och hälsa är också mänskliga rättigheter,
            liksom utbildning och arbete. Att skydda och respektera människors
            ekonomiska och sociala rättigheter i Sverige skulle medföra ökade
            kostnader. Är det därför regeringen tvekar?
          </p>
          <p xml:id="i-EocqUFGzLBnjrrGj4QMu4J">
            Det vore bra om regeringen kunde lyfta blicken och i första hand
            inse vilka möjligheter en individuell klagorätt skulle kunna ha
            för människor i länder där välfärden är bristfällig eller helt
            saknas. Rättighetsperspektivet skulle successivt kunna ersätta
            biståndsperspektivet. De flesta länder har undertecknat ESK-konventionen
            och har därmed åtagandet att skydda och respektera alla sina invånare.
            De ska till och med göra det till det yttersta av sin förmåga
            och med alla tillgängliga resurser. Visserligen successivt, men
            ESK-konventionen trädde i kraft redan 1976, så de har haft lång
            tid på sig. Nu är det dags för en deadline! Eftersom många länder
            länge struntat i sina egna fattiga invånare, ibland trots god
            ekonomisk tillväxt, blev det nödvändigt att skapa det nya tilläggsprotokollet
            för att snabba på uppfyllandet av de ekonomiska och sociala rättigheterna.
            Tilläggsprotokollet, som nu trätt i kraft eftersom mer än tio
            länder ratificerat det, kan bli ett bra verktyg för att äntligen
            utrota extrem fattigdom och hunger, som har upprepats som mål
            i många decennier, bland annat i millenniemålen.
          </p>
          <p xml:id="i-EELriy2wMA6tDsL22yDwHa">
            Om fattiga människor och grupper i till exempel våra biståndsländer
            kunde ställa sina regeringar till svars skulle pressen på regeringarna
            att införa någon form av skattesystem för att finansiera grundläggande
            välfärd öka kraftigt. Pensioner och barnbidrag är utmärkta sätt
            att minska fattigdom. Behovet av bistånd utifrån skulle minska
            och det är väl dit vi vill nå?
          </p>
          <p xml:id="i-YCEieGagyVFUjk9E56eMCF">
            Det är dags att ta de ekonomiska, sociala och kulturella mänskliga
            rättigheterna på allvar och inse vilka möjligheter de ger!
          </p>
        </div>
        <div type="ipQuestion">
          <p xml:id="i-LCAoHLMW8XB5qYKitB15fd">
            Med anledning av ovanstående frågar jag utrikesministern:
            <list rend="ordered">
              <item>
                1. Avser ministern att ta några initiativ för att använda de
                ekonomiska, sociala och kulturella rättigheterna som en möjlighet
                att pressa regeringar i våra biståndsländer att respektera sina
                invånares rätt till mat, bostad, utbildning, det vill säga att
                kunna försörja sig i värdighet?
              </item>
              <item>
                2. Avser ministern att agera för att Sverige signerar och ratificerar
                tilläggsprotokollet till ESK-konventionen?
              </item>
            </list>
          </p>
        </div>
      </div>
    </body>
  </text>
</TEI>
