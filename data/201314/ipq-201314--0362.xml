<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0362">
  <teiHeader>
    <fileDesc>
      <titleStmt>
        <title>Interpellation 2013/14:362 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:362 av Holm, Jens (V) till Eskil Erlandsson (C), landsbygdsminister om Mål och stöd för ekologisk produktion och offentlig konsumtion</title>
          <idno type="rdwebb">H110362</idno>
          <ref type="dokument_url_text">http://data.riksdagen.se/dokument/H110362/text</ref>
          <ref type="dokument_url_html">http://data.riksdagen.se/dokument/H110362</ref>
          <ref type="dokumentstatus_url_xml">http://data.riksdagen.se/dokumentstatus/H110362</ref>
          <ref type="downloadurl">https://mhdownload.riksdagen.se/VOD1/PAL169/2442207110019041721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/mal-och-stod-for-ekologisk-produktion-och_H110362</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EfFUvGMthPPEwC3mGbjfxs">
          <note>Interpellationen är besvarad</note>
        </correspAction>
        <correspAction type="sent" xml:id="i-9iZDkJKwW7N9XoJQPYuTcR" corresp="i-HNw1w34Sd2tGfFnWtdrzZb">
          <date when="2014-03-14"/>
        </correspAction>
        <correspAction type="received" xml:id="i-MPVqJP2yqxoCiSRcc6g1g8" corresp="i-B471TcSCwHNHrNRk1EdJek">
          <date when="2014-03-18"/>
        </correspAction>
        <correspAction type="answered" xml:id="i-6u54upCj5YWv6efYB4rzbe">
          <date when="2014-03-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CfXCr67KvX1UgAJLoU8JUh">
            Interpellation 2013/14:362 Mål och stöd för ekologisk produktion
            och offentlig konsumtion av Jens Holm (V) till landsbygdsminister
            Eskil Erlandsson (C)
          </p>
        </div>
        <div type="ipqSubmissionInfo">
          <p xml:id="i-UNGwVvdCkbTnT7u879BfSJ">
            den 14 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6JjKhhNCR9NEDeoBeicZFM">
            Regeringen hade fram till 2010 som mål att 20 procent av jordbruksarealen
            skulle vara ekologiskt certifierad samt att 25 procent av maten
            i offentlig sektor skulle vara ekologisk. Vid 2010 års slut hade
            inget av de två målen uppnåtts. I dagsläget är det oklart vilka
            mål som regeringen egentligen har för ekologisk odling samt konsumtion
            av ekologiska livsmedel i offentlig sektor. Utan målsättningar
            som är fastslagna av regering och riksdag blir det svårt för andra
            aktörer i samhället, till exempel våra kommuner och landsting,
            att verka för en ökad andel ekologiska livsmedel.
          </p>
          <p xml:id="i-4ZsphpDo933pUHeksW4UzU">
            Regeringens projekt Sverige – det nya matlandet hade kunnat vara
            en utmärkt möjlighet att satsa på ekologiska livsmedel, men i
            Matlandet finns ingen uttalad ambition för det ekologiska. Vårt
            grannland Danmark har däremot haft en långsiktig och målmedveten
            strävan att satsa på ekologiska livsmedel. I Danmark står den
            ekologiska sektorn för en dubbelt så stor andel som i Sverige:
            8 procent av de konsumerade livsmedlen 2013 jämfört med 4 procent
            i Sverige. 50 procent av all ekologisk mat som konsumeras i Sverige
            är importerad, inte minst från Danmark. Det innebär en missad
            affärsmöjlighet för ekologiska lantbrukare och livsmedelsförädlare
            på närmare 5 miljarder kronor årligen. Dessutom tappar den ekologiska
            produktionen för närvarande andelar i Sverige. Enligt Ekologiskt
            forum har omställningsarealen till ekologisk produktion minskat
            under de senaste två åren (Samling ger eko! S. 15, Ekologiskt
            forum, juni 2013).
          </p>
          <p xml:id="i-Mny7rD3iXf1WBuqvmmzjuo">
            Sverige borde sätta upp tydliga och uppföljbara målsättningar
            för ekologisk produktion och konsumtion. I slutet av maj 2012
            lade Jordbruksverket fram rapporten Behov av nya mål och åtgärder
            för ekologisk produktion i landsbygdsprogrammet. I den föreslog
            man att Sverige skulle anta målet om att 20 procent av jordbruksarealen
            skulle vara certifierad ekologisk till 2020. Vänsterpartiet tycker
            inte att det är tillräckligt.
          </p>
          <p xml:id="i-HZ6s4e7KJgpngqeDduiy2d">
            Vi vill i stället ha följande mål för ekologiska livsmedel. År
            2020 vill vi att minst 30 procent av vår jordbruksmark ska vara
            certifierat ekologisk (i dag ca 15 procent). År 2020 vill vi att
            minst 50 procent av de livsmedel som konsumeras i offentlig sektor
            ska vara ekologiska.
          </p>
          <p xml:id="i-QVTKWnzUtHtCha1UJUCHiK">
            Det borde också finnas tydligare styrmedel för omställning till
            eko samt rådgivning vid offentlig upphandling för att kunna öka
            andelen ekologiska livsmedel. Vi vill understryka att Sverige
            inte kommer att nå 14 av våra 16 miljökvalitetsmål med nuvarande
            politik. Ekologiska livsmedel kan spela en helt avgörande roll
            för att nå flera av dessa: Giftfri miljö, Ingen övergödning, Levande
            sjöar och vattendrag, Grundvatten av god kvalitet och Ett rikt
            odlingslandskap, för att ta några exempel.
          </p>
        </div>
        <div type="ipQuestion">
          <p xml:id="i-AHiZshjx8DqkCmBN1x8QW6">
            Med anledning av detta vill jag fråga landsbygdsminister Eskil
            Erlandsson:
            <list rend="ordered">
              <item>
                1. Har Sverige i dag några målsättningar för ekologisk odling
                och för konsumtion av ekologiska livsmedel i offentlig sektor?
              </item>
              <item>
                2. Om så är fallet, vilka är dessa mål?
              </item>
              <item>
                3. Avser ministern att vidta nya åtgärder för att främja ekologisk
                odling och konsumtion i offentlig sektor?
              </item>
            </list>
          </p>
        </div>
      </div>
    </body>
  </text>
</TEI>
