<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0041">
  <teiHeader>
    <fileDesc>
      <titleStmt>
        <title>Interpellation 2013/14:41 av Lillemets, Annika (MP)</title>
        <author>Lillemets, Annika (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:41 av Lillemets, Annika (MP) till Karin Enström (M), försvarsminister om Säkerhet och sårbarhet i samhällets it-infrastruktur</title>
          <idno type="rdwebb">H11041</idno>
          <ref type="dokument_url_text">http://data.riksdagen.se/dokument/H11041/text</ref>
          <ref type="dokument_url_html">http://data.riksdagen.se/dokument/H11041</ref>
          <ref type="dokumentstatus_url_xml">http://data.riksdagen.se/dokumentstatus/H11041</ref>
          <ref type="downloadurl">https://mhdownload.riksdagen.se/VOD1/PAL169/2442207140019589221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sakerhet-och-sarbarhet-i-samhallets-it_H11041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <persName>Annika Lillemets</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <persName>Karin Enström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-CdNyxKLzftoWDup6qdU4aA">
          <note>Interpellationen är besvarad</note>
        </correspAction>
        <correspAction type="sent" xml:id="i-M6hkEJzqwq17MtyM7dn8Zn" corresp="i-DLt3BwBDVwBxqxVEki5m5B">
          <date when="2013-10-14"/>
        </correspAction>
        <correspAction type="received" xml:id="i-TPyw6nsPwe3Rui8SFvfDTY" corresp="i-9Rr7JqtzHpZv84evqPH4D8">
          <date when="2013-10-14"/>
        </correspAction>
        <correspAction type="answered" xml:id="i-4iZSFv19pnbruMsLZsZspc" corresp="i-FsQi9rLBPWwgHr8YrG1deY">
          <date when="2013-11-05"/>
        </correspAction>
        <correspContext corresp="i-4iZSFv19pnbruMsLZsZspc">
          <ref type="record" target="prot-201314--021">Riksdagens protokoll 2013/14:21 Tisdagen den 5 november</ref>
          <ref type="recordSection" target="unsetDivId">7 § Svar på interpellation 2013/14:41 om säkerhet och sårbarhet i samhällets it-infrastruktur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CD6m43xkrZw1FkE5Zfoe2h">
            Interpellation 2013/14:41 Säkerhet och sårbarhet i samhällets
            it-infrastruktur av Annika Lillemets (MP) till försvarsminister
            Karin Enström (M)
          </p>
        </div>
        <div type="ipqSubmissionInfo">
          <p xml:id="i-HJYZSAhW9a72HrWyhP49Wq">
            den 14 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Akh1ZNVMXgg7u9C4Gz4oov">
            Vårt moderna samhälle är beroende av data- och telekommunikation
            och blir därmed alltmer sårbart. Utvecklingen av tekniken och
            internet har inneburit att våra it-system har blivit mer och mer
            komplexa och sårbara. De flesta oegentligheter som drabbar företag
            i dag är på olika sätt kopplade till it. Nätbedrägerier och andra
            it-relaterade brott har ökat drastiskt de senaste åren.
          </p>
          <p xml:id="i-UuDCrHAzesxqHNeKHtftAs">
            Försvarets radioanstalt (FRA), den myndighet som ska skydda statliga
            myndigheter och statligt ägda bolag mot i första hand statsunderstödda
            angripare, ser att det finns säkerhetsluckor på många håll inom
            samhällsviktig verksamhet med nationellt viktiga värden. Samtidigt
            har attackerna ökat kraftigt under det senaste decenniet, metoderna
            blivit mer kvalificerade och målen mer riktade.
          </p>
          <p xml:id="i-SjST7tR5Ya294QzLts2H18">
            Mot bakgrund av detta behöver många frågor besvaras om hur det
            som är samhällskritiskt ska skyddas. Till att börja med: Vad är
            samhällskritiskt? Är det samma saker som för 5, 10 eller 20 år
            sedan eller är det annat som är i behov av ett högt skyddsvärde
            i dag? Vilka hot står vi inför i dag när vårt samhälle blir mer
            och mer beroende av den digitala informationen och tekniken? Vad
            behövs exempelvis för att myndigheter ska kunna kommunicera på
            ett säkert sätt även i krislägen?
          </p>
          <p xml:id="i-JGPorxb418nEb8VfQFaQuu">
            Myndigheten för samhällsskydd och beredskap (MSB) redovisade
            2010 ett regeringsuppdrag med förslag på hur en säker digital
            informations- och kommunikationsinfrastruktur för myndigheter,
            kommuner och landsting skulle kunna skapas. Uppdraget genomfördes
            i samråd med bland andra aktörer inom Samverkansgruppen för informationssäkerhet
            (Samfi), exempelvis Post- och telestyrelsen, Försvarsmakten, FOI
            och Delegationen för e-förvaltning. MSB konstaterar i sin redovisning
            av uppdraget att det för att utveckla och upprätthålla tillgängliga
            och skyddade kommunikationsinfrastrukturer för offentlig sektor
            krävs ”en sammanhållen organisatorisk struktur som över tiden
            förmår tillvarata de goda förutsättningar Sverige har som ett
            utvecklat IT-land. Det bärande elementet i en sådan struktur är
            det offentligas förmåga att ställa krav – och att följa upp krav.”
          </p>
          <p xml:id="i-B27kZHCktDtArYu2Dps1s">
            Utredningen SOU 2010:82 tar upp frågan om en samordning av de
            statligt ägda fibernäten. Utredaren konstaterar att näten inom
            Trafikverket, Teracom AB och Affärsverket svenska kraftnät ”bör
            ses som en samhällsgemensam infrastruktur vilken bör förvaltas
            betydligt mer samordnat än idag” (SOU 2010:82, Trafikverket ICT,
            s. 26). Om näten samlas under en organisation som ”fokuserar på
            hög tillgänglighet till infrastrukturen och aktivt verkar för
            ökad användning kan nyttjandet av kapaciteten bli högre”. I MSB-utredningen
            ges också stöd för förslaget i SOU 2010:82 att överföra den statligt
            ägda infrastrukturen till ett affärsdrivande verk.
          </p>
          <p xml:id="i-KgtL7B29K8MBXoCqHXYgwG">
            Riksrevisionen har nyligen släppt rapporten Statens roll på telekommarknaden
            där man bland annat konstaterar att det statliga innehavet av
            infrastruktur har en viktig roll på marknaden och att man inte
            nyttjar de synergieffekter som finns.
          </p>
          <p xml:id="i-3bAkYz9g5wq8tXfM5pMhFa">
            Att inte ta ansvar för synergier i de statliga fibernäten vore
            en politisk dumhet och självklart en ansvarslöshet som inte bör
            förekomma i ett modernt samhälle och en väl fungerande demokrati.
          </p>
          <p xml:id="i-VRSfcQjTPbrQQsKRudgcQD">
            Det är därför glädjande att regeringen i sin budgetproposition
            förklarar sin avsikt att tillsätta en utredning med uppdrag att
            utreda hur statens verksamheter på bredbandsområdet och innehav
            av bredbandsstruktur kan samordnas till stöd för regeringens bredbandsstrategi.
            Detta bör rimligen öppna även för att stärka säkerheten vad gäller
            samhällskritisk kommunikation.
          </p>
          <p xml:id="i-7m4ADyF8tyr4wdsu898qfx">
            Behovet av statligt kontrollerbar kommunikationsinfrastruktur
            är stort, vilket blev påtagligt för snart två år sedan. Ett stort
            datahaveri inträffade den 25 november 2011 hos företaget Tieto,
            som levererar tjänster till ett flertal stora företag och myndigheter.
            Detta datahaveri fick stora konsekvenser. Bland annat fick Apoteket
            problem att lämna ut e-recept och alla besiktningar på Bilprovningen
            fick utföras manuellt. Andra drabbade inkluderar SBAB Bank och
            Stockholms stad. Totalt talas om ett 50-tal drabbade organisationer.
          </p>
          <p xml:id="i-8KyUfUCkUEJzQ9HhQseGHN">
            Det anmärkningsvärda var att det var det privata företaget Tieto
            som gjorde prioriteringen vilka kunder som först skulle få hjälp
            att komma i gång, och så gör också andra leverantörer.
          </p>
          <p xml:id="i-Mc8zHPtg8trmniznZ4kTXw">
            Man vet att det kommer att hända datahaverier, men man vet inte
            när. Det gör det svårt att skriva kravspecifikationer som täcker
            allt om man ska handla upp kommunikationslösningar av externa
            utförare.
          </p>
          <p xml:id="i-VtqGezJhJ2BfW36SdhoMH7">
            Ger det verkligen bästa tänkbara krisberedskap att överlåta ansvaret
            för prioriteringar i ett krisläge på privata aktörer? Går det
            verkligen att säkra viktiga samhällsfunktioner utan en statligt
            ägd, opererad, styrd och prioriterad infrastruktur för kommunikation?
            Vågar regeringen förlita sig på att privata aktörer tar samhällsansvar
            och gör de investeringar som krävs? Hur ser samhället till att
            privata aktörer tar sitt ansvar i en krissituation när det kan
            innebära kostnad i stället för omedelbar vinst? Hur ska regeringen
            kunna ta ansvar för en krishantering när den avhänder sig kontrollen
            över data- och telekommunikation?
          </p>
          <p xml:id="i-HAQz2Cpv8ZjjNkb1Dw9say">
            Hur detta problemkomplex ska hanteras är en fundamental säkerhetspolitisk
            fråga.
          </p>
          <p xml:id="i-CtAGU9fDGzjwzqSEBiL9YV">
            Mot bakgrund av detta vill jag fråga:
          </p>
          <p xml:id="i-Hor3m8cJa8RFjYyXxRRxrY">
            Vad avser försvarsministern att göra för att en heltäckande konsekvens-
            och riskanalys för data- och telekommunikation som täcker krisberedskap
            och säkerhet genomförs, i den utredning om den statliga kommunikationsinfrastrukturen
            som regeringen föreslår i sin budgetproposition?
          </p>
        </div>
      </div>
    </body>
  </text>
</TEI>
