<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0336">
  <teiHeader>
    <fileDesc>
      <titleStmt>
        <title>Interpellation 2013/14:336 av Heydari, Shadiye (S)</title>
        <author>Heydari, Shadiye (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:336 av Heydari, Shadiye (S) till Ulf Kristersson (M), statsråd om Dödsdatum</title>
          <idno type="rdwebb">H110336</idno>
          <ref type="dokument_url_text">http://data.riksdagen.se/dokument/H110336/text</ref>
          <ref type="dokument_url_html">http://data.riksdagen.se/dokument/H110336</ref>
          <ref type="dokumentstatus_url_xml">http://data.riksdagen.se/dokumentstatus/H110336</ref>
          <ref type="downloadurl">https://mhdownload.riksdagen.se/VOD1/PAL169/2442207110019092221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/dodsdatum_H110336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <persName>Shadiye Heydari</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Ts3EQ3XPnxTGwKAirmXrwm">
          <note>Interpellationen är besvarad</note>
        </correspAction>
        <correspAction type="sent" xml:id="i-XB3EA1eLJyhYRAWULMFBvc" corresp="i-4LKTA9z8sbBuJRYc3JmusK">
          <date when="2014-03-07"/>
        </correspAction>
        <correspAction type="received" xml:id="i-ThSknU3boF8wwXx9Wizx73" corresp="i-bRyJHEKb5DCkicXkuZwMY">
          <date when="2014-03-10"/>
        </correspAction>
        <correspAction type="answered" xml:id="i-9nYfHUYuHVw4R7GJUevGyL">
          <date when="2014-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FLm91oNwMAG1imrQiw4MWh">
            Interpellation 2013/14:336 Dödsdatum av Shadiye Heydari (S) till
            statsrådet Ulf Kristersson (M)
          </p>
        </div>
        <div type="ipqSubmissionInfo">
          <p xml:id="i-WzPL7WsrFPg1QfrfA7jwBS">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-66zXHMYdT7615dhG41syo6">
            Sjukförsäkringen bygger på den grundläggande principen att alla
            är med och bidrar till en gemensam försäkring och alla har samma
            rätt att få ta del av den när man behöver. Vi finansierar den
            gemensamt genom arbete och avgifter på lönen och alla kan lita
            på att den träder in när man behöver.
          </p>
          <p xml:id="i-J4WALxUuS1TnNTUAc8SWKX">
            I Sverige är det i dag alltför många som står långt ifrån arbetsmarknaden
            på grund av sjukdom. Vägen tillbaka till ett arbete är i dag väldigt
            lång och snårig. Många kommer aldrig tillbaka till ett arbete
            och egen försörjning. Det är beklagligt.
          </p>
          <p xml:id="i-KmFfTDFsQYNx4ahv4y6nwg">
            Moderaterna gick till val 2006 med stora ord om att de skulle
            bryta utanförskapet och få fler i arbete. Och de menade bland
            annat att alldeles för många i Sverige var sjukskrivna eller hade
            förtidspension och det var Socialdemokraternas fel.
          </p>
          <p xml:id="i-4ZCECMCq2hSrpJEYcBuPJ4">
            Ända sedan den nya sjukförsäkringen infördes 2008 har den varit
            ett problem, mest för de sjuka som kastats ut ur trygghetssystemet.
            Enligt den senaste rapporten har 75 000 personer utförsäkrats.
            Tidsgränserna kan vara bra, men som de tillämpats har de inneburit
            oro och stress för de sjuka. Sjuka människor utförsäkras och överförs
            till Arbetsförmedlingen i stället för att få rehabilitering och
            stöd.
          </p>
          <p xml:id="i-VeuNwndFfPvub1eqNHHZLb">
            Vi alla kan vittna om de senaste dagarnas, veckornas och årens
            berättelser, om hur Försäkringskassans bedömning av vad som anses
            vara mycket svår sjukdom ställt såväl enskilda som läkare och
            handläggare inför mycket svåra situationer. Debatten om de så
            kallade ”dödsintygen” handlar i grunden om tillämpningen av de
            riktlinjer som Socialstyrelsen utformat på regeringens uppdrag.
            Där är beräknat dödsdatum ett av de kriterier som listas.
          </p>
          <p xml:id="i-9AbzV32FnidC91g5pUGGpC">
            Tillämpningen innebär att cancersjuka eller svårt sjuka patienter
            utsätts för ännu mer stress och oro, i en tid då de rimligtvis
            borde få ägna all kraft åt att klara den tuffa medicinska behandlingen.
            Detta är inte acceptabelt. Det är uppenbart att dagens regelverk
            inte fungerar. I stället för att underlätta och hjälpa människor
            tillbaka till jobb och sysselsättning, så utsätts de för ännu
            mer stress.
          </p>
          <p xml:id="i-6NkEhH81c4ZeBHRpuHtA2c">
            Min fråga till statsrådet Kristersson blir därför:
          </p>
          <p xml:id="i-7BzVAWhJhNU8dMEw6LXMxW">
            Är statsrådet nöjd med dagens regelverk?
          </p>
        </div>
      </div>
    </body>
  </text>
</TEI>
