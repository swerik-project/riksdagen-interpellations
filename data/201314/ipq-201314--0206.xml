<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0206">
  <teiHeader>
    <fileDesc>
      <titleStmt>
        <title>Interpellation 2013/14:206 av Holm, Jens (V)</title>
        <author>Holm, Jens (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:206 av Holm, Jens (V) till Lena Ek (C), miljöminister om Överskott av utsläppsrätter</title>
          <idno type="rdwebb">H110206</idno>
          <ref type="dokument_url_text">http://data.riksdagen.se/dokument/H110206/text</ref>
          <ref type="dokument_url_html">http://data.riksdagen.se/dokument/H110206</ref>
          <ref type="dokumentstatus_url_xml">http://data.riksdagen.se/dokumentstatus/H110206</ref>
          <ref type="downloadurl">https://mhdownload.riksdagen.se/VOD1/PAL169/2442207120019339521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/overskott-av-utslappsratter_H110206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Q9ZqX3kawr4v2RKMVqfgq1">
          <note>Interpellationen är besvarad</note>
        </correspAction>
        <correspAction type="sent" xml:id="i-8kU7gxNCPy9gusKojUkBcW" corresp="i-HNw1w34Sd2tGfFnWtdrzZb">
          <date when="2013-12-12"/>
        </correspAction>
        <correspAction type="received" xml:id="i-J1xy27QmijENeRwpzfSMF3" corresp="i-85m2VX7KSiTFeJSnapgkxu">
          <date when="2013-12-12"/>
        </correspAction>
        <correspAction type="answered" xml:id="i-Ap712vYyzF3hnA9dfddCWo">
          <date when="2014-01-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SjJTtCCKtZhf7ermUmbkin">
            Interpellation 2013/14:206 Överskott av utsläppsrätter av Jens
            Holm (V) till miljöminister Lena Ek (C)
          </p>
        </div>
        <div type="ipqSubmissionInfo">
          <p xml:id="i-Ve1acAxcX8w1hHttaq1dL5">
            den 12 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Uw5GFD1bsKjfxC7dk94Jwt">
            Den 21 februari 2013 gav regeringen Energimyndigheten i uppdrag
            att sälja Sveriges överskott på 1,5 miljoner utsläppsrätter inom
            den så kallade reserven för nya deltagare inom EU:s handelssystem
            för utsläppsrätter, EU ETS. Energimyndigheten lyckades sälja 1,3
            miljoner av dessa och fick enligt myndighetens delrapport för
            första halvan av 2013 38,4 miljoner kronor för försäljningen (s.
            14). Försäljningen innebär att 1,3 miljoner ton koldioxid kan
            äga rum på annan plats i Europa (hos dem som köpt utsläppsrätterna).
            Precis som Riksrevisionen konstaterar i sin rapport Klimat för
            pengarna (RiR 2013:19) hade Sverige kunnat avstå från försäljning
            och i stället låta utsläppsrätterna frysa inne. Om Sverige gjort
            så hade utsläppsrätterna inte kunnat användas av annan part och
            på så sätt hade utsläpp på 1,3 miljoner ton kunnat undvikas.
          </p>
          <p xml:id="i-UFDb9XuwzMWRcLRpktU8Ke">
            EU ETS fungerar i dagsläget mycket illa. Handelssystemet ska
            vara EU:s främsta verktyg för att få ned utsläppen. Det är också
            i ETS som ett pris för utsläppen sätts. Detta pris är helt avgörande
            för omställningen till en mer hållbar ekonomi. Med ett högre pris
            påskyndas investeringarna i förnybar energi och överlag klimatvänliga
            lösningar. Med ett lägre pris sker det motsatta. Vid inledningen
            av den föregående perioden för handelssystemet (2008–2012) låg
            priset på 25 euro per ton. Enligt grönboken om handel med utsläppsrätter
            från EU-kommissionen (KOM(2000) 87) krävs ett pris på 33 euro
            per utsläppsrätt (EUA = ett ton koldioxid) för att utsläppshandelssystemet
            ska fungera effektivt. I dagsläget ligger priset för en EUA på
            5 euro, det vill säga mycket långt ifrån vad det borde. Detta
            kan jämföras med att priset på att släppa ut ett ton koldioxid
            inom ramen för den svenska koldioxidskatten ligger på drygt 1
            000 kronor.
          </p>
          <p xml:id="i-NjD357cPz3E5ZSucG3f4Md">
            I det här avseendet tycks jag och miljöminister Lena Ek vara
            helt överens. I Dagens Nyheter den 11 februari 2013 – endast tio
            dagar innan hon gav Energimyndigheten i uppdrag att sälja det
            svenska överskottet av utsläppsrätter – argumenterar miljöministern
            för färre utsläppsrätter och för ett högre pris per utsläppsrätt:
          </p>
          <p xml:id="i-9X2epsrADeyz2JeoVFD85Y">
            ”Men det låga priset medför också problem. För att EU ska kunna
            hålla en jämn minskning av utsläpp fram till 2050 måste ETS också
            vara teknik- och innovationsdrivande. Nuvarande låga pris bidrar
            inte till detta. Överskottet, som motsvarar nästan ett helt års
            utsläpp inom ETS, är ett hinder mot hela handelssystemets funktion.”
          </p>
          <p xml:id="i-2Zm8YpsoXj2ozYu6VbyGXT">
            I ljuset av detta framstår regeringens försäljning av 1,3 miljoner
            utsläppsrätter som förbryllande. Dessutom var regeringens försäljning
            helt i strid med våra expertmyndigheter på området, Energimyndigheten
            och Naturvårdsverket. I rapporten Reformeringen av EG:s direktiv
            (2003/87/EG) om ett system för handel med utsläppsrätter föreslår
            de att ett eventuellt överskott inte ska säljas: ”Eventuellt överblivet
            utrymme i reserven för nya deltagare bör annulleras för att undvika
            plötsliga och oförutsedda förändringar av utbudet på marknaden.”
            (s. 5)
          </p>
          <p xml:id="i-Mvt956DqajrsmG5RQz1gsg">
            När regeringen nu har sålt överskott inom EU:s handelssystem
            aktualiseras frågan om vilken principiell hållning Sverige egentligen
            har inom handelssystemen med utsläppsrätter (både EU:s och det
            som finns inom FN). Man kan för att stärka klimatarbetet välja
            att frysa inne/annullera överskott eller sälja det vidare och
            ytterligare försvaga ett för klimatet redan svagt handelssystem.
          </p>
          <p xml:id="i-QgmbQi2y6NpsVkXLiQ5oLU">
            Med anledning av vad som anförts ovan vill jag fråga miljöminister
            Lena Ek:
          </p>
          <p xml:id="i-5vxjTSxKtAgRv8hpi3V3No">
            Avser ministern att verka för att framtida eventuella överskott
            av utsläppsrätter inom både FN- och EU-systemet inte ska säljas
            vidare, utan annulleras?
          </p>
          <p xml:id="i-KrgzoQEP9QVszsmVb8xNf8">
            Har ministern gjort något ställningstagande angående vad de 38,4
            miljonerna, som Energimyndigheten fått för försäljningen av utsläppsrätterna,
            ska användas till?
          </p>
        </div>
      </div>
    </body>
  </text>
</TEI>
