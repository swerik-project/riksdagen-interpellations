<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0014">
  <teiHeader>
    <fileDesc>
      <titleStmt>
        <title>Interpellation 2013/14:14 av Nylund Watz, Ingela (S)</title>
        <author>Nylund Watz, Ingela (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:14 av Nylund Watz, Ingela (S) till Catharina Elmsäter-Svärd (M), statsråd om Behovet av långsiktig tågplanering</title>
          <idno type="rdwebb">H11014</idno>
          <ref type="dokument_url_text">http://data.riksdagen.se/dokument/H11014/text</ref>
          <ref type="dokument_url_html">http://data.riksdagen.se/dokument/H11014</ref>
          <ref type="dokumentstatus_url_xml">http://data.riksdagen.se/dokumentstatus/H11014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EjPMvKrvi7HdAPnB25iKv8</idno>
            <persName>Ingela Nylund Watz</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KtodnJFLowSvqCDy9TedFF">
          <note>Interpellationen är återtagen</note>
        </correspAction>
        <correspAction type="sent" xml:id="i-AtHHCraTxyYhxcyZkG8QZa" corresp="i-EjPMvKrvi7HdAPnB25iKv8">
          <date when="2013-09-24"/>
        </correspAction>
        <correspAction type="received" xml:id="i-HwMocQSUKvijfTfdihX2Vk" corresp="i-J7LihzSktwE55CCSfYQXLk">
          <date when="2013-09-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NQjC5Vg2iRwaHBxLiErsyb">
            Interpellation 2013/14:14 Behovet av långsiktig tågplanering
            av Ingela Nylund Watz (S) till statsrådet Catharina Elmsäter-Svärd
            (M)
          </p>
        </div>
        <div type="ipqSubmissionInfo">
          <p xml:id="i-463WNh7aWso2zrSFrResZc">
            den 24 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D26ph4MGe8gpm7U64YBrng">
            I juni 2012 interpellerade jag statsrådet med anledning av oron
            för Gnestapendelns framtid. Bakgrunden var den fullständiga kalldusch
            som drabbade regionen när uppgifter kom ut om att Trafikverket
            i den så kallade Tågplan 2014 övervägde att pendeltågen mellan
            Södertälje och Gnesta skulle vända i Järna i stället för i Gnesta.
            Det skulle betyda att pendeltåg inte längre skulle trafikera sträckan
            Järna–Mölnbo–Gnesta. Detta skapade en stor oro och ledde till
            massiva folkliga protester. Politiker och tjänstemän från Stockholms-
            och Sörmlandsregionen agerade gemensamt för att trycka på för
            en förändring. De omfattande protesterna gav effekt och vi kan
            nu konstatera att pendeltågen kunde räddas för 2014.
          </p>
          <p xml:id="i-UUx5aCGEqnckFCKKooPMCu">
            När nu det omedelbara hotet har lagt sig behöver en diskussion
            föras kring hur tågplaneringen ska gå till i framtiden. Vi behöver
            komma bort från den här situationen där vi år från år har drastiska
            förändringar som direkt kopplar till människors vardag och lämnar
            enskilda personer, företag och kommuner skärrade inför hur framtiden
            ska te sig.
          </p>
          <p xml:id="i-QK7a3J6kBRRWN94ou1DAVT">
            Det är varken ansvarsfullt, långsiktigt eller samhällsekonomiskt
            rationellt att ha ett regelverk som enbart medger ettåriga trafikplaner.
            Processen behöver också präglas av en större öppenhet och en bättre
            dialog med alla berörda samhällsaktörer. Resenärerna planerar
            sitt liv och sitt boende efter pendeln. De måste kunna få en större
            trygghet än att förändringar sker oplanerat och med kort varsel.
          </p>
          <p xml:id="i-TPjoue9xdsaVX6K8hjbfww">
            Det är slående att även de privata aktörerna kritiserar Trafikverket
            för att lägga tidtabeller manuellt och ett år i sänder, och beskriver
            det som en hantering hämtat från ”1800-talet”.
          </p>
          <p xml:id="i-At1h32u2H1WYtQvtMpmycZ">
            Kriterierna för tolkning av samhällsekonomisk effektivitet behöver
            också utvecklas och inkludera effekter också för andra trafiksystem
            och för samhällsutveckling med väl fungerande bostads- och arbetsmarknader.
            Det kan inte vara rimligt att olika tåglinjer ställs mot varandra
            utan att en bedömning görs av den samlade samhällseffekten av
            olika förändringar.
          </p>
        </div>
        <div type="ipQuestion">
          <p xml:id="i-DzKDecs9BUZKcamM7Gz411">
            Mina frågor till statsrådet är därför:
            <list rend="ordered">
              <item>
                1. Vilka åtgärder avser statsrådet vidta för att regelverket
                framöver ska kunna bli transparent och långsiktigt?
              </item>
              <item>
                2. Avser statsrådet att se till att kriterierna för tolkning
                av samhällsekonomisk effektivitet utvecklas och inkluderar effekter
                också för andra trafiksystem och för samhällsutveckling med väl
                fungerande bostads- och arbetsmarknader?
              </item>
            </list>
          </p>
        </div>
      </div>
    </body>
  </text>
</TEI>
