<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0537">
  <teiHeader>
    <fileDesc>
      <titleStmt>
        <title>Interpellation 2013/14:537 av Tina Ehn (MP)</title>
        <author>Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:537 av Tina Ehn (MP) till Stefan Attefall (KD), statsråd om Myndigheters placering och nedläggning av skattekontor runt om i landet</title>
          <idno type="rdwebb">H110537</idno>
          <ref type="dokument_url_text">http://data.riksdagen.se/dokument/H110537/text</ref>
          <ref type="dokument_url_html">http://data.riksdagen.se/dokument/H110537</ref>
          <ref type="dokumentstatus_url_xml">http://data.riksdagen.se/dokumentstatus/H110537</ref>
          <ref type="downloadurl">https://mhdownload.riksdagen.se/VOD1/PAL169/2442207070018403521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/myndigheters-placering-och-nedlaggning-av_H110537</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <persName>Tina Ehn</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-zM123WqB4KLmMPBcRiN9U">
          <note>Interpellationen är besvarad</note>
        </correspAction>
        <correspAction type="sent" xml:id="i-AZveGVNkGxMrcM58KYAYyX" corresp="i-UFTZBKNRWWLXUXAtcCcVfH">
          <date when="2014-05-28"/>
        </correspAction>
        <correspAction type="received" xml:id="i-D3xGgSWdBup4cyG5DEyn6s" corresp="i-Fa75ePV6JC2wN91aE4xcYD">
          <date when="2014-06-02"/>
        </correspAction>
        <correspAction type="answered" xml:id="i-C7KnD9cB9256yqXXcaBpmZ" corresp="i-Fa75ePV6JC2wN91aE4xcYD">
          <date when="2014-06-26"/>
        </correspAction>
        <correspContext corresp="i-C7KnD9cB9256yqXXcaBpmZ">
          <ref type="record" target="prot-201314--132">Riksdagens snabbprotokoll 2013/14:132 Torsdagen den 26 juni</ref>
          <ref type="recordSection" target="unsetDivId">Svar på interpellation 2013/14:537 om myndigheters placering och nedläggning av skattekontor runt om i landet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YS8Dx7PRBsc8aoKBj2s1ij">
            Interpellation 2013/14:537 Myndigheters placering och nedläggning
            av skattekontor runt om i landet av Tina Ehn (MP) till Statsrådet
            Stefan Attefall (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GCoKjnKsLW5JbgDDCbH5Xu">
            Sverige är ett land med en stark urbanisering. De stora städerna
            växer, och många små samhällen, orter och kommuner minskar i befolkning.
          </p>
          <p xml:id="i-Sgg85r3MR1VZD3FVRTpfMb">
            Sällan är det en enda politisk fråga som avgör stora strukturförändringar,
            till exempel vart människor flyttar, utan beror det på flera faktorer.
          </p>
          <p xml:id="i-A8BmfwV2GVPw9t9DJYyaLm">
            En av de förändringar som pågår är myndigheters placeringar.
            I Stockholm ser vi att myndigheter vill vara placerade centralt,
            trots att det både kan spara pengar och lämna utrymme för andra
            verksamheter att placera sig en bit utanför innersta centrum.
          </p>
          <p xml:id="i-N7zYtub3kbYDrA13rSf8em">
            Ekonomistyrningsverket har i en utredning pekat på hur utvecklingen
            ser ut för myndigheters placering i Stockholm. I samma utredning
            visar det sig vid beräkningar att om myndigheterna skulle flytta
            ut från området innanför tullarna i Stockholm till ett mindre
            centralt område skulle detta kunna medföra betydande besparingar
            för staten på runt 200–300 miljoner kronor om året.
          </p>
          <p xml:id="i-M2XFbZXYYHpjCc2Fk5qsqa">
            Sedan maktskiftet i Sverige 2006 har 55 nya statliga myndigheter
            kommit till. Mer än hälften av dem har hamnat i huvudstaden, enligt
            en granskning av tidningen Riksdag &amp; Departement.
          </p>
          <p xml:id="i-9SeSFiw4BjM2bsoYmRdzos">
            Riksdagen har vid flera tillfällen uttalat att varje beslut om
            lokalisering av statlig verksamhet bör föregås av noggranna överväganden
            om möjligheten att i första hand välja länscentrum eller vissa
            andra orter i eller i anslutning till nationella regionalpolitiska
            stödområden. Alternativ lokalisering kan vara regioner där statlig
            verksamhet läggs ned eller som i övrigt är mindre väl försörjda
            med sådan verksamhet, skriver vidare tidningen Riksdag &amp; Departement.
            Samtidigt finns det principer som antagits och som det råder politisk
            enighet om. I arbetsmarknadsutskottets betänkande från 1996 står
            det ”En annan lokaliseringsort än Stockholm bör regelmässigt övervägas”,
            principer som näringsutskottet sedan dess ställt sig bakom.
          </p>
          <p xml:id="i-9KmD6mayXCJ9WhBdiSGVZ5">
            Men det är inte endast myndigheter i Stockholm som drabbas av
            centralisering. Det pågår centralisering av myndigheter på flera
            platser runt om i landet. Det har lagts ned och slagits ihop ungefär
            100 skattekontor endast under ett år (2008). Nu är det dags igen;
            Skatteverket vill lägga ned sina lokalkontor i Åmål och Mora och
            flytta verksamheten till kontoren i Karlstad respektive Falun.
            Skattekontoret i Åmål med drygt 30 anställda hotas av flytt till
            Karlstad.
          </p>
          <p xml:id="i-VAEucoM8zhbhijKGSyT2bu">
            Personal på skattekontoret har uttalat sig i lokaltidningen att
            det är fel av offentliga myndigheter att flytta jobb från landsbygden:
          </p>
          <p xml:id="i-FynTGdx4FBP2dLp4kPajYq">
            – ”Vi tycker att de ska ta sitt ansvar och bevara och skapa arbetstillfällen
            på landsbygden. Det är mer kostnadseffektivt att bedriva verksamhet
            på landsbygden.”
          </p>
          <p xml:id="i-56QJKsF2616rdomBVuCqR8">
            Personalen på skattekontoret i Åmål skulle få pendla i drygt
            två timmar om flytten till Karlstad blir verklighet. Men man uttrycker
            inte det som den värsta oron utan det faktum att när man flyttar
            statliga jobb från mindre orter på landsbygden så leder det till
            att man tar bort möjligheten till akademiska jobb på landsbygden
            och driver på en urbanisering till större orter och städer.
          </p>
          <p xml:id="i-X9uyDBJNEAUiSkx4tZcG9e">
            Skattekontoren är ett exempel, men det finns fler områden. De
            mindre högskolorna är också drabbade.
          </p>
          <p xml:id="i-4j7uXqh3Zd3chpJFb4Pmg9">
            Det finns åsikter, och det finns människor som protesterar. Att
            på område efter område låta saker ske utan att ha uttalade mål
            om hur och var verksamheter ska vara till för kan i sig ses som
            ett politiskt ställningstagande.
          </p>
          <p xml:id="i-DACKuSW7XrnNxB8RpHgEDs">
            Från Västra Götalandsregionen har man reagerat genom en skrivelse
            via Fyrbodals kommunalförbund till Sveriges Kommuner och Landsting.
          </p>
          <p xml:id="i-22wQwyPiTNKfy9quXmYnHs">
            Man har bland annat med anledning av frågan om nedläggning av
            skattekontoret i Åmål efterlyst en regionalpolitisk analys av
            den statliga lokaliseringspolitiken, och man redogör även för
            konsekvenser som kan bli effekten. Bland annat skriver man från
            Fyrbodals kommunalförbund:
          </p>
          <p xml:id="i-3Zu4o282mSbt6pUqZeZzh5">
            ”De aspekter som vägs in vid förändringarna av kontorsstrukturen
            tar inte hänsyn till den betydelse som kontoren har för arbetsmarknaden
            i de mindre och medelstora kommunerna.”
          </p>
          <p xml:id="i-D9PfR9E7gyfTTpgxL9UxA1">
            Ett aktuellt exempel är den planerade nedläggningen av skattekontoret
            i Åmål. Men det gäller även andra nedläggningar av lokala kontor
            för till exempel Försäkringskassan och Arbetsförmedlingen. Förändringar
            är även föreslagna i Mora; där finns förslag om att 40 anställda
            på skattekontoret ska flyttas till Falun. Man minskar således
            små företags möjligheter till stöd från det lokala skattekontoret.
            Detta är en utveckling som går stick i stäv med det engagemang
            som finns för små orter att öka sin attraktivitet, sin besöksnäring
            och det levande samhälle som alla säger sig vilja ha, men där
            man låter utvecklingen drivas åt ett annat håll.
          </p>
          <p xml:id="i-5WVWX3tuCV8EGiH2uH7Heq">
            Med anledning av ovanstående vill jag fråga statsrådet Attefall
            på vilket sätt han kan säkerställa att en grundläggande service
            för människor och företag finns tillgänglig även på mindre orter.
          </p>
          <p xml:id="i-C7GPDULtQSoi9XXi9qon45">
            Jag vill vidare fråga på vilket sätt statsrådet Attefall avser
            att se till att myndigheterna lever upp till de principer som
            Sveriges riksdag är enig om.
          </p>
          <p xml:id="i-FQeAjxTXBsUyQW9XQATyUL">
            Slutligen vill jag även fråga om statsrådet Attefall avser att
            påverka hur många lokalkontor en myndighet kan lägga ned samt
            var dessa i så fall bör placeras.
          </p>
        </div>
      </div>
    </body>
  </text>
</TEI>
