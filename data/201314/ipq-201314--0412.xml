<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0412">
  <teiHeader>
    <fileDesc>
      <titleStmt>
        <title>Interpellation 2013/14:412 av Thomas Strand (S)</title>
        <author>Thomas Strand (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:412 av Thomas Strand (S) till Jan Björklund (FP), utbildningsminister om En nationell strategi för MOOC</title>
          <idno type="rdwebb">H110412</idno>
          <ref type="dokument_url_text">http://data.riksdagen.se/dokument/H110412/text</ref>
          <ref type="dokument_url_html">http://data.riksdagen.se/dokument/H110412</ref>
          <ref type="dokumentstatus_url_xml">http://data.riksdagen.se/dokumentstatus/H110412</ref>
          <ref type="downloadurl">https://mhdownload.riksdagen.se/VOD1/PAL169/2442207080018876121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/en-nationell-strategi-for-mooc_H110412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <persName>Thomas Strand</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KeM6QTkzfTwah95UDShDgZ">
          <note>Interpellationen är besvarad</note>
        </correspAction>
        <correspAction type="sent" xml:id="i-XNSPMFJyXWvezQgfkWhvpV" corresp="i-8AtQfc4p9Hm5yajEXEHtE5">
          <date when="2014-04-03"/>
        </correspAction>
        <correspAction type="received" xml:id="i-WE5QmZnQau8idHfnZ1troJ" corresp="i-AvFShRZVEyBV61S19AKNGK">
          <date when="2014-04-08"/>
        </correspAction>
        <correspAction type="answered" xml:id="i-XyNWXAZayVFtjFc3gxddfi">
          <date when="2014-04-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle"/>
        <div type="ipqSubmissionInfo"/>
      </div>
      <div type="ipqBody">
        <div type="ipContext">
          <p xml:id="i-N7b36dpEhicVW2JebLrJJX">
            Det talas alltmer om MOOC – massive open online courses – inom
            högskolesektorn. MOOC är en ny och spännande lärandemiljö som
            öppnar nya möjligheter både för studenter och för lärosäten. Genom
            MOOC kan alla som vill studera över nätet vid flera av världens
            främsta universitet. Även vid svenska lärosäten börjar intresset
            att växa för att kunna erbjuda MOOC-utbildningar.
          </p>
          <p xml:id="i-RRRB1P16HT1Z6XrwGDQFgu">
            MOOC är inget hot mot svenska lärosäten utan kan tvärtom vara
            en möjlighet att ytterligare flytta fram positionerna vad gäller
            lärande. I Sverige har vi sedan länge ett gediget kunnande inom
            folkbildning, distansstudier och IKT. MOOC kan därför bli ett
            redskap för en fördjupad demokratisk utveckling av högskolan.
          </p>
          <p xml:id="i-VFH52PCu5Mu9nGaZgYpEDu">
            Vi vet inte exakt vart denna utveckling kommer att föra oss.
            För det första kan fler studera på det sätt som passar den egna
            livssituationen. Man kan läsa en kurs oavsett var man befinner
            sig och under de tider i veckan som passar bäst. Genom MOOC-kurser
            kan svenska studenter ta del av de bästa föreläsarna och det bästa
            pedagogiska upplägget oavsett var i världen dessa erbjuds. Det
            blir individens lust att studera som blir avgörande.
          </p>
          <p xml:id="i-H1M647uHmrcGSTbDFeaFnt">
            Det finns för det andra ett stort behov av kompetensutveckling
            i arbetslivet. MOOC skulle kunna bli en viktig del i yrkesverksammas
            möjlighet att ta del av utbildning på sina egna villkor och samtidigt
            ges möjlighet till kompetensutveckling på högsta nivå.
          </p>
          <p xml:id="i-CKQFPpMk1SaxqqLkjCYvDF">
            För det tredje kan MOOC vara en motor för att höja kvaliteten
            i den högre utbildningen i Sverige. Lärosäten över hela världen
            kan i samverkan erbjuda gemensamma föreläsningar. Lärare vid svenska
            lärosäten ges möjligheter att utveckla kurser med högsta kvalitet
            tillsammans med kolleger runt om i världen. De bästa föreläsarna
            och kurserna i Sverige kan på så sätt få global spridning. Det
            kommer förmodligen att leda till att lärare vid våra lärosäten
            får möjlighet att lägga mer tid på fördjupning och handledning
            av studenter. Det ger mer tid till en nära och givande kontakt
            mellan lärare och studenter, vilket höjer kvaliteten i utbildningen.
            Campusbaserade utbildningar kommer med största sannolikhet inte
            att minska. Tvärtom bör fler studenter ges möjlighet att studera
            på campus.
          </p>
          <p xml:id="i-TaqTivr8dD4sgcknL11SsU">
            En avog inställning till distansstudier och IKT i utbildningen
            leder oss inte framåt. Utvecklingen sker nu mycket snabbt. För
            att dessa fördelar ska bli verklighet krävs att fler svenska lärosäten
            börjar utveckla arbetet för en öppen utbildningskultur och MOOC.
          </p>
          <p xml:id="i-Gen4WTkdcVqXjvGKnoKnBV">
            Regeringen bör därför snarast ge Universitets- och högskolerådet
            i uppdrag att tillsammans med lärosätena påbörja ett utvecklingsarbete
            för en öppen utbildningskultur via MOOC. Sverige ska inte bara
            följa utvecklingen – Sverige skulle kunna leda den. Det behövs
            med största sannolikhet en nationell strategi för hur svenska
            lärosäten ska förhålla sig till MOOC.
          </p>
          <p xml:id="i-WDn9fe2ixnWUiZc5RfMGJt">
            Jag vill därför fråga utbildningsministern:
          </p>
          <p xml:id="i-5UvZndoD8RUKULBdie1Lpa">
            Är utbildningsministern beredd att arbeta för en nationell strategi
            för hur svenska lärosäten ska förhålla sig till MOOC?
          </p>
          <p xml:id="i-NGoyxu3acLPsZBbqzpb24V">
            Är utbildningsministern beredd att ge Universitets- och högskolerådet
            i uppdrag att tillsammans med lärosätena påbörja ett utvecklingsarbete
            för en öppen utbildningskultur via MOOC i Sverige?
          </p>
        </div>
      </div>
    </body>
  </text>
</TEI>
