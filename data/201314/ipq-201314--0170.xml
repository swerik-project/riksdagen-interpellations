<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0170">
  <teiHeader>
    <fileDesc>
      <titleStmt>
        <title>Interpellation 2013/14:170 av Bucht, Sven-Erik (S)</title>
        <author>Bucht, Sven-Erik (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:170 av Bucht, Sven-Erik (S) till Anna-Karin Hatt (C), statsråd om Regeringens åtgärder för bättre mobiltäckning</title>
          <idno type="rdwebb">H110170</idno>
          <ref type="dokument_url_text">http://data.riksdagen.se/dokument/H110170/text</ref>
          <ref type="dokument_url_html">http://data.riksdagen.se/dokument/H110170</ref>
          <ref type="dokumentstatus_url_xml">http://data.riksdagen.se/dokumentstatus/H110170</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Sven-Erik Bucht</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-84NAYdY2619QbfaMcPT9wU">
          <note>Interpellationen är återtagen</note>
        </correspAction>
        <correspAction type="sent" xml:id="i-7DXtdk85Q3CjkGigxRTM99" corresp="i-6DUjgAy3EMiPSCDgTnkpXL">
          <date when="2013-11-25"/>
        </correspAction>
        <correspAction type="received" xml:id="i-ES6Ha3JqDE1tmdhEBVacoc" corresp="i-FsQi9rLBPWwgHr8YrG1deY">
          <date when="2013-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F9GK2CdevkdnSEb5rso2HN">
            Interpellation 2013/14:170 Regeringens åtgärder för bättre mobiltäckning
            av Sven-Erik Bucht (S) till statsrådet Anna-Karin Hatt (C)
          </p>
        </div>
        <div type="ipqSubmissionInfo">
          <p xml:id="i-SgFim2JjehkRTFVx7JNfPy">
            den 25 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BRimBeUqe38Rz1VMJesS4C">
            Regeringen och it-ministern har systematiskt de senaste tre till
            fem åren tagit bort yttäckningskrav för mobiltelefonitäckning
            när telebolagens frekvenstillstånd har delats ut. Därefter har
            problemen med dålig mobiltäckning vuxit och blivit ett allt större
            problem för människor som bor och verkar i glesbygden. Trots protester
            runt om i landet så vägrade it-ministern under lång tid medge
            att Sverige hade fått dålig yttäckning för mobiltelefoni i glesbygden
            vilket i sig är ett allvarligt hot mot Sveriges landsbygd. Det
            var först efter klagomål runt om i landet, mediernas rapportering
            och ett flertal riksdagsdebatter som it-ministern till slut och
            helt plötsligt i april 2013 medgav att det faktiskt var ett problem
            med dålig mobiltelefonitäckning för människor som bor och verkar
            i glesbygden.
          </p>
          <p xml:id="i-3uUhBdpBEoHynKqjMDeB4e">
            Jag och många människor runt om i Sverige välkomnade naturligtvis
            att it-ministern till slut förstod problemet då detta är grunden
            till att regeringen kan försöka korrigera sina tidigare misstag
            och besluta om korrekta, nödvändiga och specifika åtgärder som
            förbättrar mobiltelefonitäckningen i glesbygden.
          </p>
          <p xml:id="i-TaHoSVNf54iiNaHg15EpgY">
            Därför fanns det förväntningar på it-ministern då hon den 17
            maj 2013 kallade till presskonferens för att presentera sitt och
            regeringens åtgärdsprogram för att få bättre mobiltelefonitäckning
            i landet. Tyvärr måste jag konstatera att it-ministerns tre åtgärder
            för bättre mobiltelefonitäckning i landet helt missar målet och
            det är högst oklart vad som egentligen är syftet med åtgärderna.
            Dessutom är det extra allvarligt att it-ministern inte har tagit
            med helt uppenbara åtgärder som behövs och som är mycket viktiga
            om man tar frågan om mobiltelefonitäckningen i glesbygd på allvar.
            Mer om detta längre ned men först en kort analys av regeringens
            åtgärder som presenterades den 17 maj 2013:
          </p>
          <p xml:id="i-RSTxj2yh7ETHAKMexBMQ4a">
            Åtgärd 1: Stickprovsmätningar av telebolagens täckningskartor.
            PTS presenterade i juni 2013 sin mätrapport som visade att telebolagens
            täckningskartor inte stämmer med verkligheten. Det här visste
            redan de flesta människor ute i landet. Det är dock oroväckande
            att det krävs regeringsbeslut för att en myndighet ska utföra
            vad som måste anses vara vardagliga sysslor som att undersöka
            telebolagens täckningskartor.
          </p>
          <p xml:id="i-UnRyPcyZ3ewdLCywCM3u4g">
            Åtgärd 2: Regionala dialogmöten om mobiltelefonitäckning. Dialogmöten
            är bra och naturligtvis aldrig fel men de säkerställer inte heller
            nödvändigtvis någon bättre mobiltelefonitäckning. PTS representant
            som ansvarar för de regionala dialogmötena medger även i intervju
            med Sveriges Radio att man inte kan förvänta sig specifika förbättringar
            utan det handlar mer om att diskutera eventuella goda idéer.
          </p>
          <p xml:id="i-HsAh3Xacmwo6BiLjax8ZmB">
            Åtgärd 3: Kartläggning av mobilnätsutbyggnaden. Det är naturligtvis
            en viktig fråga men även detta måste anses vara en vardaglig syssla
            för regeringens telemyndighet. Krävs det regeringsbeslut för detta?
            Borde inte PTS redan känna till vilka nätbyggnadsplaner som telebolagen
            har som del av deras vardagliga arbete?
          </p>
          <p xml:id="i-8sTMY9zDwfg8J2qbqUgk4o">
            Regeringens åtgärdsprogram för bättre mobiltelefonitäckning i
            Sveriges landsbygd missar målet fullständigt då det inte inkluderar
            några konkreta och specifika åtgärder och man får en känsla av
            att it-ministern inte förstår eller i vart fall inte tar frågan
            om den dåliga mobiltelefonitäckningen i Sveriges landsbygd på
            allvar.
          </p>
          <p xml:id="i-Up52m9egkcLd5cz6byodjn">
            Dessutom saknas de mest uppenbara, specifika och viktigaste åtgärderna
            för att kunna få bättre mobiltelefonitäckning i regeringens åtgärdsprogram
            då man av oförklarliga skäl valt att inte ta med dessa – detta
            trots att jag redan i april 2013 i riksdagsdebatterna framförde
            dessa åtgärder som en konstruktiv hjälp till it-ministern. Dessa
            åtgärder är:
          </p>
          <p xml:id="i-EHAvThspcrdGXfUKn5KtUz">
            1. Förläng kraven på yttäckning för mobiltelefoni för 900-megahertztillstånden
            så att dessa gäller efter år 2015. Nu gällande tillstånd för 900-bandet
            tillåter att regeringen gör en förlängning av yttäckningskraven
            som dessutom måste förtydligas så att kraven blir definierade
            och mätbara så att man kan kontrollera efterlevnaden. Dagens skrivning
            om att telebolagen ska ”bibehålla den procentuella yttäckning
            per län för mobil telefonitjänst som för närvarande upprätthålls
            till och med den 31 december 2015” fungerar inte då ingen vet
            vad som avses med yttäckning, och täckningskartorna stämmer inte
            som vi alla vet nu. Notera även att det efter år 2015 inte finns
            några krav alls på yttäckning för mobiltelefoni i 900-tillstånden.
            Dock står det i tillståndet att yttäckningskraven kan förlängas!
            Hur är det möjligt att it-ministerns arbetsgrupp, som enligt ministern
            lär ha arbetat under vår och sommar med frågan om den dåliga mobiltelefonitäckningen,
            inte förstår eller väljer att inte ta med den här åtgärden? Det
            finns ingen ursäkt för detta om man tar frågan om dålig mobiltelefoni
            på allvar.
          </p>
          <p xml:id="i-Rso5hGw81tHdC8TCn4n2DY">
            2. Slå på mobiltelefonin igen på 450-nätet. 450-nätets syfte
            är att erbjuda just mobiltelefoni längst ut i Sveriges glesbygd
            och dessutom finns det synnerligen tydliga krav just på mobiltelefoni
            för 450-tillståndet. Därför är det fel och obegripligt att regeringen
            stöder telebolaget Net 1 då dess nya ägare stängde av mobiltelefonin
            år 2009 och fråntog de människor som bor och verkar längst ut
            i Sveriges glesbygd deras sista och enda möjlighet till mobiltelefoni.
            Enligt uppskattning av Sveriges Radio i Västerbotten har ca 20
            procent av den geografiska ytan i respektive Norrbottens och Västerbottens
            län tappat mobiltelefonitäckning med nuvarande regering. Detta
            motsvarar bara i Norrbotten en yta större än hela Värmlands län!
            Det är helt oacceptabelt att detta får fortgå och det finns ingen
            ursäkt för att på det här sättet stänga av mobiltelefonin för
            människor i Sveriges glesbygd.
          </p>
          <p xml:id="i-DnBqVhsu22s8KPCtyqvapK">
            It-ministern kan upplevas ha kopplingar till telebolagen om hon
            ber Telia om stöd för en Teliakampanj som ska ge sken av att Telia
            nu ska ordna fram bättre täckning i landet. Noterbart är att exakt
            samma dag som regeringen och it-ministern presenterade sitt åtgärdspaket
            för bättre mobiltelefonitäckning den 17 maj 2013 så kom Telia
            att initiera sin reklamkampanj om att man nu ska satsa och bygga
            ut mobilnäten med 15 miljarder över tre år och ge bättre täckning
            i landet. Enligt Telias representant (bland annat artikel i Expressen)
            var det ingen tillfällighet att Telia och it-ministern presenterade
            sina planer exakt samma dag utan det var något som Näringsdepartementet
            hade koordinerat med Telia. It-ministern har sedan ett flertal
            gånger valt att hänvisa till Telias nätinvesteringsprogram som
            ett tecken på att ”framtiden” ska snart ge oss bättre mobiltelefonitäckning
            i landet och ge sken av att hennes politik fungerar.
          </p>
          <p xml:id="i-GbWd3MxyxDrKNK82M6d4Tt">
            Tyvärr är det så att den information som Telia tillhandahåller
            inte ger någon klarhet om huruvida det kommer att bli bättre mobiltelefonitäckning
            i Sveriges glesbygd och i områden som i dag har problem! Telia
            säger i sin reklamkampanj att man ska kunna ”surfa med 4G där
            man kan ringa idag”. Ja, det är ju i och för sig bra men vad hände
            med frågan om att förbättra yttäckningen i Sveriges glesbygd i
            områden där man i dag inte kan ringa med mobiltelefon, det vill
            säga mobiltelefonitäckning? Det är ju ändå det som frågan gäller!
            Vid olika kommunbesök och regionala dialogmöten som Telia har
            gjort har man inte kunnat ge några klara och tydliga besked för
            specifika områden som i dag har problem med mobiltelefonin trots
            att man pratar om investeringar om hela 15 miljarder över tre
            år. Detta måste anses vara uppseendeväckande. Det synes som att
            Telias kampanj är ett teknik- och moderniseringsprogram där man
            inom ramen för befintliga master och nuvarande täckning skapar
            mobilt bredband med 4G, det vill säga inte någon utökning av den
            befintliga mobiltelefonitäckningen. Det är olämpligt att använda
            och samordna sig med ett telebolag och deras PR-kampanj. I just
            det här fallet så förefaller det dessutom som att Telias löften
            om bättre täckning inte inkluderar bättre och utökad mobiltelefonitäckning
            i glesbygden. Jag hoppas att it-ministern förstår att hon kan
            uppfattas framstå som en företrädare för telebolagen och som därmed
            sviker människor i glesbygden.
          </p>
          <p xml:id="i-SRkeRZ36jRMosp8sD2tbMx">
            It-ministerns politik med att systematiskt ta bort yttäckningskraven
            för mobiltelefoni i frekvenstillstånd kombinerat med ett svagt
            och ospecifikt åtgärdsprogram som missar målet är förödande för
            mobiltelefonin i Sveriges landsbygd och för de människor som bor
            och verkar där. It-ministern, Centerpartiet och regeringen har
            helt tydligt övergivit landsbygden!
          </p>
        </div>
        <div type="ipQuestion">
          <p xml:id="i-2U1sCnsLE8at77gjDG8r28">
            Därför önskar jag ställa följande frågor till it-ministern:
            <list rend="ordered">
              <item>
                1. Avser statsrådet att initiera åtgärder så att yttäckningskraven
                för 900-megahertztillstånden förlängs efter år 2015 samt att kraven
                definieras så att de kan kontrolleras?
              </item>
              <item>
                2. Avser statsrådet att initiera åtgärder så att 450-nätet återigen
                erbjuder mobiltelefoni vilket är syftet och vilket kraven föreskriver?
              </item>
            </list>
          </p>
        </div>
      </div>
    </body>
  </text>
</TEI>
