<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0413">
  <teiHeader>
    <fileDesc>
      <titleStmt>
        <title>Interpellation 2013/14:413 av Thomas Strand (S)</title>
        <author>Thomas Strand (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:413 av Thomas Strand (S) till Jan Björklund (FP), utbildningsminister om Tidsbegränsade anställningar vid lärosätena</title>
          <idno type="rdwebb">H110413</idno>
          <ref type="dokument_url_text">http://data.riksdagen.se/dokument/H110413/text</ref>
          <ref type="dokument_url_html">http://data.riksdagen.se/dokument/H110413</ref>
          <ref type="dokumentstatus_url_xml">http://data.riksdagen.se/dokumentstatus/H110413</ref>
          <ref type="downloadurl">https://mhdownload.riksdagen.se/VOD1/PAL169/2442207080018816321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/tidsbegransade-anstallningar-vid-larosatena_H110413</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <persName>Thomas Strand</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-JqMZgx6H7V7dVtqmdcNL4L">
          <note>Interpellationen är besvarad</note>
        </correspAction>
        <correspAction type="sent" xml:id="i-5PgbjsnvMtzNUS3X8vuJeM" corresp="i-8AtQfc4p9Hm5yajEXEHtE5">
          <date when="2014-04-03"/>
        </correspAction>
        <correspAction type="received" xml:id="i-Qmgp7pnj9sDNMpUG5HM8DC" corresp="i-AvFShRZVEyBV61S19AKNGK">
          <date when="2014-04-08"/>
        </correspAction>
        <correspAction type="answered" xml:id="i-VW8uuFXehjPnzyYY5AsqrD">
          <date when="2014-04-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader"/>
      <div type="ipqBody">
        <div type="ipContext">
          <p xml:id="i-SFCuaV8hkikhvbfbo3nBkm">
            Vi måste lyckas attrahera forskarbegåvningar. Det är en viktig
            förutsättning för svensk forskning i världsklass. Om en forskarkarriär
            ska vara ett lockande alternativ för både kvinnor och män måste
            det finnas ett attraktivt och tydligt karriärsystem med en väl
            avvägd fördelning av anställningar på olika nivåer, från forskarstuderande
            och postdoktorer till professorer.
          </p>
          <p xml:id="i-R23xjsP9qBvdfiUFMb22Lf">
            Det är viktigt att nydisputerade ges ökade möjligheter till fortsatt
            forskning och meritering. Otrygga anställningar i början av forskarkarriären
            och otydliga karriärvägar där formella anställningsförfaranden
            saknas ökar risken att många väljer bort en akademisk karriär.
            Högkvalitativ och nydanande forskning kräver att forskarna har
            bra och trygga anställningsvillkor. Forskning visar att många
            tidsbegränsade anställningar efter varandra leder till lägre engagemang,
            att man mår sämre och att de mest kompetenta medarbetarna ser
            sig om efter ett nytt jobb.
          </p>
          <p xml:id="i-7xojXCu3tgXgqyCFFPxEXH">
            Det är inte bara forskare som är tidsbegränsat anställda. På
            till exempel Stockholms universitet, som är ett av landets största
            lärosäten, är en fjärdedel av lektorerna och en tredjedel av adjunkterna
            tidsbegränsat anställda. Det håller inte om man vill bedriva en
            utbildning med kontinuitet och kvalitet. Tidsbegränsade anställningar
            bland forskande och undervisande personal på landets lärosäten
            ligger skyhögt över arbetsmarknaden i stort – var tredje universitetslärare
            är i dag tidsbegränsat anställd. Värst är det på de konstnärliga
            högskolorna och de stora universiteten. Tidsbegränsade anställningar
            slår också hårdast mot kvinnliga anställda. År 2012 hade 36 procent
            av kvinnorna och 31 procent av männen en tidsbegränsad anställning.
          </p>
          <p xml:id="i-TGFC8FrJLQx92iQB3M5KL8">
            Möjligheten att stapla visstidsanställningar på varandra under
            lång tid behöver begränsas. Det räcker inte att en person inte
            kan få en ny tidsbegränsad anställning inom sex månader efter
            en meriteringsanställning. Det riskerar att leda till att lärosätet
            gör ett avbrott i anställningsperioden för att sedan erbjuda en
            annan visstidsanställning. I praktiken kan olika typer av tidsbegränsade
            anställningar kombineras i det oändliga. Den reglering som regeringen
            gjort av meriteringsanställningar innebär i praktiken möjlighet
            för lärosäten att skapa ytterligare en tidsbegränsad anställning
            med ett abrupt slut. Förordningen bör därför skrivas om så att
            en meriteringsanställning ger rätt till prövning för tillsvidareanställning
            med mål som är tydliga och definierade i förväg. För att anställningen
            ska fungera som verklig meritering måste resurser i form av tillräcklig
            grundfinansiering knytas till anställningen.
          </p>
          <p xml:id="i-GAThmqrpJmRVmx3udKbtPw">
            De otrygga anställningarna är högskolans allvarligaste kvalitetsproblem.
            Kvaliteten på undervisning och forskning drabbas hårt när planeringshorisonten
            för den enskilde är sex månader. Lärosätenas anställningskultur
            innebär att lärare i många fall går på korta och upprepade kontrakt,
            som gör att de tvingas spendera sin tid på att söka andra jobb
            eller forskningspengar. Kort sagt tvingas lärarna ha fokus på
            något helt annat än studenterna. Det är inte konstigt att pedagogiken
            blir lidande när lärare hela tiden byts ut. Att som ung student
            få en ny lärare varje termin som aldrig hållit kursen förut ger
            en bristande kontinuitet som självklart går ut över kvaliteten
            i utbildningen.
          </p>
          <p xml:id="i-47VCKazdfxKEGEUmnsKzJH">
            Jag vill därför fråga utbildningsministern:
          </p>
          <p xml:id="i-XQu7UoTqSoPabdgAHKgoTT">
            Vilka åtgärder är utbildningsministern beredd att vidta för att
            minska den stora andelen av tidsbegränsade anställningar vid landets
            lärosäten?
          </p>
          <p xml:id="i-2uzswqnxC3LxzmDTxRCvGC">
            Är utbildningsministern beredd att riva upp och göra om den reglering
            av meriteringsanställningar som regeringen gjort, så att den ger
            rätt till prövning för tillsvidareanställning och kan utgöra en
            verklig förutsättning för karriärvägar i akademin?
          </p>
        </div>
      </div>
    </body>
  </text>
</TEI>
