<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0094">
  <teiHeader>
    <fileDesc>
      <titleStmt>
        <title>Interpellation 2013/14:94 av Olsson, Lena (V)</title>
        <author>Olsson, Lena (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:94 av Olsson, Lena (V) till Stefan Attefall (KD), statsråd om Serviceutveckling på landsbygden</title>
          <idno type="rdwebb">H11094</idno>
          <ref type="dokument_url_text">http://data.riksdagen.se/dokument/H11094/text</ref>
          <ref type="dokument_url_html">http://data.riksdagen.se/dokument/H11094</ref>
          <ref type="dokumentstatus_url_xml">http://data.riksdagen.se/dokumentstatus/H11094</ref>
          <ref type="downloadurl">https://mhdownload.riksdagen.se/VOD1/PAL169/2442207130019469421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/serviceutveckling-pa-landsbygden_H11094</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <persName>Lena Olsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EphmPYQNTya99qq2kvetB9">
          <note>Interpellationen är besvarad</note>
        </correspAction>
        <correspAction type="sent" xml:id="i-Y9f1kX3zSWyAzLaJQbsMjc" corresp="i-6MWLY5JdykMGLLUo96skfp">
          <date when="2013-11-07"/>
        </correspAction>
        <correspAction type="received" xml:id="i-Bxv46TWZhBnpUBhWHVBY1B" corresp="i-Fa75ePV6JC2wN91aE4xcYD">
          <date when="2013-11-07"/>
        </correspAction>
        <correspAction type="answered" xml:id="i-6V92AFmps9qHisomq4gbPA" corresp="i-Fa75ePV6JC2wN91aE4xcYD">
          <date when="2013-11-22"/>
        </correspAction>
        <correspContext corresp="i-6V92AFmps9qHisomq4gbPA">
          <ref type="record" target="prot-201314--033">Riksdagens protokoll 2013/14:33 Fredagen den 22 november</ref>
          <ref type="recordSection" target="unsetDivId">10 § Svar på interpellation 2013/14:94 om serviceutveckling på landsbygden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AMCJMun9K4QiG32DMnpJ6y">
            Interpellation 2013/14:94 Serviceutveckling på landsbygden av
            Lena Olsson (V) till statsrådet Stefan Attefall (KD)
          </p>
        </div>
        <div type="ipqSubmissionInfo">
          <p xml:id="i-2AryrNUUjXXejHh3JSSo7c">
            den 7 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ytJGsyehan6NnCx1n8WmL">
            Under en tid har vi fått alarmerande rapporter om hur vår landsbygd
            töms på service – såväl offentlig som privat. Att leva, verka
            och utveckla vår landsbygd blir allt svårare. Man kan ställa sig
            frågan hur alla ska få plats i våra städer där det i dag råder
            brist på bostäder på grund av den förda bostadspolitiken. Vi får
            höra att möjligheterna för landsbygden att konkurrera i framtiden
            är mycket små. Jag vill påstå att framtiden ligger i att satsa
            på vår landsbygd. Här finns förutsättningar för företagande vad
            avser gröna näringar som kommer att bli nödvändiga för att ställa
            om samhället i en hållbar riktning, bland annat vad avser vårt
            behov av energi, att minska vårt beroende av att importera mat
            och öka vår egen livsmedelsproduktion. Att öka vår egen produktion
            av mat skulle generera många jobb på landsbygden. Sverige är en
            stor exportör av skog. Här finns stora möjligheter att i större
            omfattning förädla råvaran i landet genom att exempelvis använda
            trä när vi bygger flerfamiljshus, idrottsarenor med mera.
          </p>
          <p xml:id="i-MPEmQgSLiBEvdMuwv9Pavv">
            Att bygga i trä i stället för betong har många fördelar. Det
            är miljövänligare, innebär kortare byggtider, och det är billigare.
            Att bygga i trä skulle med rätt politisk inställning och rätta
            beslut skapa förutsättningar för jobb på landsbygden. Det här
            är bara några exempel på vad Vänsterpartiet motionerat om för
            att landsbygden ska bevaras och utvecklas. Grundförutsättningar
            för att detta ska bli verklighet är att vi politiker ser nödvändigheten
            i att ställa om till det klimatsmarta och att se den utvecklingspotential
            som finns i detta, att vi ser till att statlig, grundläggande
            service finns kvar och att landsbygden har en infrastruktur vad
            avser all kommunikation för medborgare och företag.
          </p>
          <p xml:id="i-U8CCuN6e4V9nfdcXYeF4PT">
            Regeringen lovar i olika texter att alla landets medborgare ska
            ha rätt till grundläggande service, men samtidigt centraliseras
            statlig service alltmer. Detta får till följd att den statliga
            servicen försvinner på många mindre orter på landsbygden. Detta
            innebär i sin tur att även annan service, såväl offentlig som
            privat, blir lidande.
          </p>
          <p xml:id="i-MuGK91uYKiFfwmE3YqVGUk">
            Med anledning av vad som anförts ovan vill jag fråga statsrådet:
          </p>
          <p xml:id="i-HZtxXnnYvucjugjDXwS6Y8">
            Vilka åtgärder avser statsrådet att vidta för att medborgare
            och företag ska ha tillgång till statlig, offentlig och privat
            service som skapar grundläggande förutsättningar för en hållbar
            landsbygdsutveckling i vårt land?
          </p>
        </div>
      </div>
    </body>
  </text>
</TEI>
