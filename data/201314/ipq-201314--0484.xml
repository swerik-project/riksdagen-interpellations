<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0484">
  <teiHeader>
    <fileDesc>
      <titleStmt>
        <title>Interpellation 2013/14:484 av Annika Lillemets (MP)</title>
        <author>Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:484 av Annika Lillemets (MP) till Stefan Attefall (KD), statsråd om Sociala krav i offentlig upphandling</title>
          <idno type="rdwebb">H110484</idno>
          <ref type="dokument_url_text">http://data.riksdagen.se/dokument/H110484/text</ref>
          <ref type="dokument_url_html">http://data.riksdagen.se/dokument/H110484</ref>
          <ref type="dokumentstatus_url_xml">http://data.riksdagen.se/dokumentstatus/H110484</ref>
          <ref type="downloadurl">https://mhdownload.riksdagen.se/VOD1/PAL169/2442207080018691421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sociala-krav-i-offentlig-upphandling_H110484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <persName>Annika Lillemets</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BKA9JqkZzAyNKCeZRrXz3z">
          <note>Interpellationen är besvarad</note>
        </correspAction>
        <correspAction type="sent" xml:id="i-V3UQkZde9cymD7W5Ktq9Tf" corresp="i-DLt3BwBDVwBxqxVEki5m5B">
          <date when="2014-05-16"/>
        </correspAction>
        <correspAction type="received" xml:id="i-DgcMjazctBwBiKwXoAaPcu" corresp="i-Fa75ePV6JC2wN91aE4xcYD">
          <date when="2014-05-19"/>
        </correspAction>
        <correspAction type="answered" xml:id="i-U95DLDSnviohqC17GwSSYj">
          <date when="2014-06-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2Y3FUMnvivCUeBQ7SE4kdJ">
            Interpellation 2013/14:484 Sociala krav i offentlig upphandling
            av Annika Lillemets (MP) till Statsrådet Stefan Attefall (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TFfxJFPGmAtd4snZpxs2ak">
            Offentlig upphandling står för en betydande del av samhällsekonomin.
            Det handlar om mycket stora belopp, 15–20 procent av bruttonationalprodukten,
            årligen.
          </p>
          <p xml:id="i-KLCu1baTkLcREFWtUzT6qo">
            I januari i år antog Europaparlamentet nya EU-regler om upphandling
            och i februari antogs de av Europeiska unionens råd. Strategisk
            användning av offentlig upphandling som svar på samhälleliga utmaningar
            såsom främjande av sysselsättning är ett av de fem huvudområden
            som nu ska införlivas i medlemsländernas lagstiftningar.
          </p>
          <p xml:id="i-R3j4B7o4PNAYzkv13XCocb">
            I Anders Wijkmans utredning Goda affärer – en strategi för hållbar
            offentlig upphandling (SOU 2013:12) lyfts sociala hänsyn och miljöhänsyn
            fram som naturliga komponenter i upphandlingsförfarandet. Utredaren
            skriver vidare att offentlig upphandling, rätt använd, kan ha
            en viktig dimension som ”ett verktyg för att förstärka den sociala
            sammanhållningen i samhället”.
          </p>
          <p xml:id="i-Dg2GKy749eihuna17R4a1z">
            I utredningen konstateras att ”Storbritannien framstår som det
            medlemsland som är mest aktivt när det gäller att använda olika
            hållbarhetskrav. Fokus ligger ofta på lokal upphandling och möjligheterna
            att skapa ekonomisk utveckling lokalt som gynnar sociala målsättningar.
            Det handlar ofta om att kontraktera frivilligorganisationer eller
            sociala företag. I Skottland förekommer så kallade community benefit
            clauses [vilket motsvaras av social hänsyn] vid offentlig upphandling,
            vilka kan handla om att de kontrakterade företagen ska åta sig
            att, till exempel, anställa arbetslösa, vidta utbildningsinsatser
            eller stadsutvecklande åtgärder”.
          </p>
          <p xml:id="i-6ghWjW8eD39MGWXXGp527q">
            Den skotska regeringens uttalade vilja att använda upphandling
            för sociala målsättningar har resulterat såväl i lagar som i ett
            program, Developing Markets for Third Sector Providers, som syftar
            till att uppnå ovan nämnda mål. Där finns många exempel på framgångsrika
            upphandlingar, som har gett lokala företag uppdrag och har lett
            till att ungdomar har fått lärlingsplatser och till att långtidsarbetslösa
            och funktionshindrade har fått arbete inom allt från byggprojekt
            till kaféverksamhet. Sådana krav är ännu så länge ett ganska nytt
            fenomen i Sverige, men blir allt vanligare. Det finns flera exempel
            på att myndigheter och kommuner ställt sysselsättningskrav vid
            upphandling även i Sverige.
          </p>
          <p xml:id="i-Ta5MrWFY8peiD8xXhs6EUJ">
            Det är viktigt att ta till vara möjligheten att använda offentlig
            upphandling som styrmedel för att öka den lokala sysselsättningen,
            främst för dem som står långt från arbetsmarknaden. Därför behöver
            myndigheterna få direktiv att ställa sociala krav som syftar till
            detta i sin upphandling. Det är också viktigt att staten ser till
            att stödja och underlätta för offentliga upphandlare att ta sociala
            hänsyn.
          </p>
          <p xml:id="i-HXZYnyuWNxQaHMHgyo6sXW">
            Mot bakgrund av detta vill jag fråga statsrådet Attefall:
          </p>
          <p xml:id="i-8nDLtenwHCSGn5mbpPneCv">
            Vad avser statsrådet att göra för att se till att sociala krav
            som syftar till att främja lokal ekonomisk utveckling och till
            att förstärka den sociala sammanhållningen i samhället, inte minst
            genom att öka den lokala sysselsättningen och då särskilt vad
            gäller personer som står långt från arbetsmarknaden, ska ställas
            vid offentlig upphandling?
          </p>
        </div>
      </div>
    </body>
  </text>
</TEI>
