<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0365">
  <teiHeader>
    <fileDesc>
      <titleStmt>
        <title>Interpellation 2013/14:365 av Kakabaveh, Amineh (V)</title>
        <author>Kakabaveh, Amineh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:365 av Kakabaveh, Amineh (V) till Carl Bildt (M), utrikesminister om Inbördeskriget i Syrien och destabiliseringen av läget i Mellanöstern</title>
          <idno type="rdwebb">H110365</idno>
          <ref type="dokument_url_text">http://data.riksdagen.se/dokument/H110365/text</ref>
          <ref type="dokument_url_html">http://data.riksdagen.se/dokument/H110365</ref>
          <ref type="dokumentstatus_url_xml">http://data.riksdagen.se/dokumentstatus/H110365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-RfTmzH6PjVXsyEFCNSNfWm">
          <note>Interpellationen är återtagen</note>
        </correspAction>
        <correspAction type="received" xml:id="i-Nv5v9pzBnb9ZjY5Ga3uSZD" corresp="i-AZnaWEAg22YQ3HzVMfNSHR">
          <date when="2014-03-18"/>
        </correspAction>
        <correspAction type="sent" xml:id="i-XywMb3pracUSPWTdXVn9EU" corresp="i-548HUVvKe8n48M3pQmFeUC">
          <date when="2014-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Un1yiu8dqWsSR5ye9atbbE">
            Interpellation 2013/14:365 Inbördeskriget i Syrien och destabiliseringen
            av läget i Mellanöstern av Amineh Kakabaveh (V) till utrikesminister
            Carl Bildt (M)
          </p>
        </div>
        <div type="ipqSubmissionInfo">
          <p xml:id="i-DmXbV1kGFrFMrdL98WwUSi">
            den 18 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2nkEd6UP2GH8A2WusJ4SPb">
            De senaste veckorna har svenska medier riktat sin uppmärksamhet
            mot Ukraina och Krim. Situationen där är allvarlig och utvecklas
            på ett oroande sätt. De konkreta livsvillkoren för människor där
            är dock ännu inte alls av de dimensioner vi kan se i andra delar
            av världen – som i exempelvis Syrien.
          </p>
          <p xml:id="i-VrDJU9h6tdTqERYpSp5vNe">
            Syrien är ett land och en stat i totalt sönderfall. Det inbördeskrig
            som nu pågår, och inleddes med president Bashar al-Assads totala
            vägran att tillgodose folkets krav på demokrati och mänskliga
            rättigheter, innebär i dag oerhörda lidanden för landets befolkning.
          </p>
          <p xml:id="i-Y6rZDY9xiM2SwsQjUC1bg8">
            I dag har 2,8 miljoner människor flytt landet och lever i flyktingläger
            i grannländerna, främst Turkiet, Jordanien och Libanon, men också
            i Irak, i irakiska Kurdistan. Mindre grupper har lyckats ta sig
            till länder i Europa, bland annat Sverige. FN beräknar att det
            i dag finns 6,5 miljoner internflyktingar i landet. Mer än 110
            000 beräknas ha dödats i kriget hittills, bland dem åtminstone
            11 000 barn. En folkgrupp som har stora svårigheter att få skydd
            i Syriens grannländer är de palestinska flyktingar som i årtionden
            levt i Syrien och ofta diskriminerats och inte släppts in över
            gränserna till exempelvis Jordanien och Libanon.
          </p>
          <p xml:id="i-Wc8XvzMbdeAPJ9YuA9dzSJ">
            Större delen av den välutbildade delen av befolkningen har antingen
            flytt landet eller fängslats av regimen. I den stora staden Aleppo,
            där häftiga strider ägt rum, fanns före kriget 2 500 läkare och
            enligt Amnesty International finns det i dag endast 36.
          </p>
          <p xml:id="i-HPXv426qogJYF27gSJiLNX">
            FN har gått ut med en appell för 2014 med begäran om 6,5 miljarder
            dollar (mellan 40 och 50 miljarder kronor) för att någorlunda
            klara av den humanitära situationen i Syrien och i flyktinglägren
            utanför landet. Det är den högsta begäran i FN:s hela historia.
          </p>
          <p xml:id="i-91d6kfPdBHpug4Y6N69fFs">
            Denna begäran har dock hörsammats dåligt av världens länder.
            Levnadsvillkoren i flyktinglägren är vedervärdiga. Resurserna
            är otillräckliga. De mindre av Syriens grannländer som tar emot
            flyktingar går ekonomiskt på knäna för att klara av situationen.
            Ta exempelvis Libanon som befinner sig i en politisk kris internt,
            som geografiskt är lika stort som Sveriges minsta län, Blekinge,
            och med ett invånarantal på lite över fyra miljoner får ytterligare
            en miljon invånare och ska försöka upprätthålla ett minimum av
            service till befolkningen. Och det är inte bara den dagliga ekonomiska
            situationen som blir besvärlig i dessa länder. Inom en inte alltför
            avlägsen framtid kommer dessa länders svagt utvecklade infrastruktur
            att utsättas för svåra påfrestningar. En så viktig sak som vattenförsörjningen
            utsätts redan för hårt tryck, likaså transportsystemet och mycket
            annat. Allt detta gör att hela regionen utsätts för enorma prövningar
            och ytterligare destabilisering. Situationen är explosiv. Inbördeskriget
            i Syrien måste få ett slut innan situationen går helt överstyr.
          </p>
          <p xml:id="i-S9wjz7jt6QTBD2gpjzHGKx">
            I Syrien lever flera etniska och religiösa folkgrupper – araber,
            assyrier, kurder, kristna, alawiter och sunnimuslimer. En del
            av Syriens mäktigare och mäktigare grannländer, lokala militära
            och ekonomiska stormakter såsom Bahrein, Saudiarabien, Qatar och
            Iran, spekulerar i det syriska folkets olycka och understöder
            i eget syfte olika oppositionella grupper i landet, vilket gör
            situationen i regionen än svårare att hantera.
          </p>
          <p xml:id="i-BSCcvfXaPgihTNoFnwTmm9">
            Trots att hälften av alla syrier, enligt FN, i dag är i behov
            av hjälp utifrån pågår kriget och mördandet med oförminskad styrka.
            Den syriska armén omringar och belägrar städer och byar och utsätter
            sedan en svältande civilbefolkning – som inte kan ta sig därifrån
            – för flygangrepp och beskjutning med tungt artilleri. Det handlar
            alltså om systematiskt genomförda krigsförbrytelser.
          </p>
          <p xml:id="i-UA7YvDj5v3XShScnLBbrGX">
            Amnesty International har nyligen presenterat en rapport, en
            delstudie, om Yarmuck, en by utanför Damaskus. Människorna där
            utsätts för bombardemang av flyg och artilleri och hindras av
            regimens trupper att ta sig därifrån. Det handlar om ett iskallt
            massmord på civila. Enstaka och otillräckliga hjälpsändningar
            till befolkningen kan ta sig in i Yarmuck. Endast en rännil når
            befolkningen. Förråden av livsmedel och mediciner är slut. Människor
            svälter ihjäl. Och Yarmuck är inte den enda byn som utsätts för
            belägring av regimens trupper.
          </p>
          <p xml:id="i-7aFF2CVuR5YaviF4kfnsVH">
            Den 22 februari 2014 antog FN:s säkerhetsråd enhälligt resolution
            2139 där man uppmanar framför allt Syriens regering att tillåta
            FN:s humanitära organ och deras partnerorganisationer obehindrat
            tillträde in i landet, bland annat när det gäller så kallat ”cross-line”-
            och ”cross border”-arbete för att garantera att humanitär hjälp
            når utsatta. Trots detta klara och enhälliga mandat från säkerhetsrådet
            så vacklar vissa FN-organ inför resolutionen och reaktionen från
            regeringen i Damaskus.
          </p>
          <p xml:id="i-VJ4YjrUNYLLu85CDzaWsK7">
            Sverige har sedan årtionden ett gott internationellt anseende
            och åtnjuter respekt i olika läger, men utnyttjar i dag detta
            mycket dåligt. Visserligen har Sverige tagit emot många flyktingar
            från Syrien. Det handlar om att agera aktivt i frågan om Syrien
            i en rad internationella organisationer som i EU, i FN med flera.
            Det gäller för Sverige att tillsammans med andra stater tvinga
            stormakter som USA, Ryssland och Kina att inse att det som pågår
            i Syrien är ett allvarligt hot mot världsfreden – och ytterst
            mot dessa länder själva. Stormakter inbillar sig gärna att de
            till följd av storlek och makt ”har läget under kontroll”. Historien
            har dock flera gånger visat att denna inställning varit fullständigt
            fel.
          </p>
          <p xml:id="i-JRerMPnSYfyUKQqNwdutV2">
            Inom EU varierar synen på vad som händer i Syrien. Det är uppenbart
            att man inte har fullt klart för sig hur allvarlig situationen
            i Syrien är för hela regionen. Det vore därför viktigt att Sverige
            ensamt eller tillsammans med andra länder inom eller utom EU försöker
            att agera kraftfullt mot internationella och regionala stormakters
            cyniska liknöjdhet inför det syriska folkets lidande. Man kunde
            till att börja med vända sig till de nordiska länderna för att
            sedan vända sig till andra stater och efterhand vidga kretsen
            av stater som eftersträvar fred, demokrati och respekt för mänskliga
            rättigheter.
          </p>
        </div>
        <div type="ipQuestion">
          <p xml:id="i-CGDCcSyDn4s36HyQmm76jT">
            Jag vill fråga utrikesminister Carl Bildt:
            <list rend="ordered">
              <item>
                1. Vad avser ministern att göra för att inom EU, FN och i andra
                internationella sammanhang öka trycket på internationella och
                regionala stormakter för att få ett slut på inbördeskriget i Syrien?
              </item>
              <item>
                2. Vad avser ministern att göra inom EU, FN och andra internationella
                organisationer för att se till att FN:s appell om 6,5 miljarder
                dollar i bistånd till Syrien blir verklighet?
              </item>
              <item>
                3. Vad avser ministern att göra för att palestinier som flyr
                Syrien ska ha samma rätt till asyl i grannländerna som andra folkgrupper?
              </item>
              <item>
                4. Vad avser ministern att göra för att se till att samtliga
                FN-organ stöder resolution 2139 fullt ut i och kring Syrien och
                faktiskt anammar säkerhetsrådets uppmaning?
              </item>
            </list>
          </p>
        </div>
      </div>
    </body>
  </text>
</TEI>
