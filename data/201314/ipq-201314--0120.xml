<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0120">
  <teiHeader>
    <fileDesc>
      <titleStmt>
        <title>Interpellation 2013/14:120 av Larsson, Hillevi (S)</title>
        <author>Larsson, Hillevi (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:120 av Larsson, Hillevi (S) till Ulf Kristersson (M), statsråd om Omvänd bevisbörda vid omprövning av arbetsskada</title>
          <idno type="rdwebb">H110120</idno>
          <ref type="dokument_url_text">http://data.riksdagen.se/dokument/H110120/text</ref>
          <ref type="dokument_url_html">http://data.riksdagen.se/dokument/H110120</ref>
          <ref type="dokumentstatus_url_xml">http://data.riksdagen.se/dokumentstatus/H110120</ref>
          <ref type="downloadurl">https://mhdownload.riksdagen.se/VOD1/PAL169/2442207130019531421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/omvand-bevisborda-vid-omprovning-av-arbetsskada_H110120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <persName>Ulf Kristersson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HTNWRTnX7bHJVhE5VBXisf">
          <note>Interpellationen är besvarad</note>
        </correspAction>
        <correspAction type="sent" xml:id="i-WG57L6QVmQxqv73TeCUx3T" corresp="i-EgqHRHVoW5y9USDYuNoYuA">
          <date when="2013-11-13"/>
        </correspAction>
        <correspAction type="received" xml:id="i-LoEygDXagiM3BidCkH9joU" corresp="i-bRyJHEKb5DCkicXkuZwMY">
          <date when="2013-11-14"/>
        </correspAction>
        <correspAction type="answered" xml:id="i-LMBZyiRKr5tQFBHZuweCCE">
          <date when="2013-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FaHwdWG6Dj8jv8TsNvJy1K">
            Interpellation 2013/14:120 Omvänd bevisbörda vid omprövning av
            arbetsskada av Hillevi Larsson (S) till statsrådet Ulf Kristersson
            (M)
          </p>
        </div>
        <div type="ipqSubmissionInfo">
          <p xml:id="i-49ufRRdjx9mFTrMntmM2Kn">
            den 13 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3dpoNwEWxVTG8niziw5eGp">
            Livränta kan man få om man drabbas av en arbetsskada som leder
            till nedsatt arbetsförmåga under minst ett år eller varaktigt.
            Förutsättningen för att få livränta är att förmågan att skaffa
            inkomst genom arbete är nedsatt med minst en femtondel, till följd
            av arbetsskadan. Livräntan ska kompensera för den arbetsskadades
            inkomstförlust, när denne till exempel tvingas omskola sig eller
            byta jobb. Man kan antingen få tidsbegränsad livränta eller livränta
            tills man går i pension.
          </p>
          <p xml:id="i-BcmNpsiXEK1p3dyTFfDecB">
            Första steget för att få livränta är att få sin skada klassad
            som arbetsskada. Det prövas från fall till fall och kraven är
            högt ställda, vilket leder till att många aldrig får sina skador
            erkända som arbetsskador.
          </p>
          <p xml:id="i-6e7rFFbu983Q4XnozzWECi">
            Men även när någon fått en skada erkänd som arbetsskada och beviljats
            livränta, kan beslutet omprövas i ett senare skede. Det gäller
            även om skadan är bestående och påverkar arbetsförmågan och inkomsten
            negativt.
          </p>
          <p xml:id="i-7Cz5JmV2fgK4ULTTKwqfNX">
            Som exempel kan nämnas betongarbetaren Johnny Blomqvist som vid
            35 års ålder kände att det knäckte till i ryggen när han stod
            och balanserade och lutade sig fram medan han arbetade med vibrostaven.
            Efter det blev han bara sämre, muskelkraften försvann och han
            hade kronisk värk. Värken blev värre och värre och efter fyra
            månader tvingades han sjukskriva sig helt. Magnetröntgen visade
            att han hade drabbats av diskbråck. Han fick så småningom skadan
            erkänd som en arbetsskada.
          </p>
          <p xml:id="i-3si2QwiENLDgj9BKwdhJSF">
            Tre år senare kom besked från Försäkringskassan att arbetsskadan
            skulle omprövas.
          </p>
          <p xml:id="i-9tmyGXaNuiAVmS2neaWuj9">
            Utredningen visade att skadan finns kvar på precis samma ställe
            och att arbetsförmågan är fortfarande kraftigt nedsatt. Han kan
            bara utföra 25 procent av de arbetsuppgifter han tidigare klarade
            av och har till följd av det betydligt lägre lön än övriga på
            företaget där han arbetar.
          </p>
          <p xml:id="i-9Vmd8QHaPZZ3HffgHMqsA8">
            Trots det har Försäkringskassan beslutat att skadan inte längre
            ska klassas som arbetsskada, och därmed förlorar Johnny den livränta
            på 4 000 kronor per månad som han haft sedan han blev skadad.
          </p>
          <p xml:id="i-BD8DfE2E8Ge5GdurBxrS6s">
            Försäkringskassan hävdar att Johnny har degenerativa förändringar
            i ryggraden, som ändå skulle ha uppstått i hans ålder.
          </p>
          <p xml:id="i-K2SAEHrhrtkQVW4hgj9SqW">
            Detta ifrågasätts av professor Bengt Järvholm, en av Sveriges
            mest respekterade forskare inom yrkesmedicin. Han undrar hur Försäkringskassan
            kan veta att skadan ändå skulle ha uppstått några år senare, oavsett
            arbetsmiljö.
          </p>
          <p xml:id="i-TbPJyfWTh7ntL57YcMkHmb">
            Detta underbyggs av experter från Örebros arbets- och miljömedicinska
            klinik som har studerat arbetsmomenten på Johnny Blomqvists arbetsplats.
            De har dessutom följt upp hur arbetet har utförts ända sedan 80-talet,
            under de 20 år Johnny har arbetat i betongbranschen. De konstaterar
            att de arbetsuppgifter han utfört under denna tid, innan sjukskrivningen,
            innebär allvarliga skaderisker.
          </p>
          <p xml:id="i-4Ga9zXBkasDMJ7z7Q8Deqr">
            Trots dessa expertutlåtanden räknas Johnnys skada inte längre
            som en arbetsskada. Han måste bevisa att förändringarna i hans
            ryggrad inte skulle ha uppstått i alla fall, av åldersskäl.
          </p>
          <p xml:id="i-DXtQNeY4DXusfzJZoxWg2u">
            Arbetsskadekommissionen kom förra året med sin utredning. Ett
            av förslagen gäller omprövningar av arbetsskador, som enligt Arbetsskadekommissionen
            öppnar för rättsosäkerhet och godtycke. Kommissionens förslag
            till regeringen är att bevisbördan inte längre ska ligga på den
            skadade utan i stället på Försäkringskassan. Då blir det upp till
            Försäkringskassan att bevisa att det finns ”icke arbetsrelaterade
            orsaker” till skadan.
          </p>
          <p xml:id="i-3Tg6P2mf1jYEmBWFv1xFje">
            Min fråga till statsrådet är:
          </p>
          <p xml:id="i-HZG8N7ZHxhqXXD29TLoYQT">
            Tänker statsrådet gå vidare med förslaget om omvänd bevisbörda
            vid omprövningar av arbetsskador, så att det ligger på Försäkringskassan
            att bevisa att det finns ”icke arbetsrelaterade orsaker” till
            skadan för att den inte längre ska klassas som en arbetsskada?
          </p>
        </div>
      </div>
    </body>
  </text>
</TEI>
