<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0100">
  <teiHeader>
    <fileDesc>
      <titleStmt>
        <title>Interpellation 2013/14:100 av Johansson, Morgan (S)</title>
        <author>Johansson, Morgan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:100 av Johansson, Morgan (S) till Fredrik Reinfeldt (M), statsminister om Offentlighetsprincipen</title>
          <idno type="rdwebb">H110100</idno>
          <ref type="dokument_url_text">http://data.riksdagen.se/dokument/H110100/text</ref>
          <ref type="dokument_url_html">http://data.riksdagen.se/dokument/H110100</ref>
          <ref type="dokumentstatus_url_xml">http://data.riksdagen.se/dokumentstatus/H110100</ref>
          <ref type="downloadurl">https://mhdownload.riksdagen.se/VOD1/PAL169/2442207130019512521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/offentlighetsprincipen_H110100</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-APm8m2LwTp7Pgfozp2xCeZ">
          <note>Interpellationen är besvarad</note>
        </correspAction>
        <correspAction type="sent" xml:id="i-84QghjzCPjvD1BVxVKncPB" corresp="i-UPW2cbGnTUbMZaKTrot5Bh">
          <date when="2013-11-07"/>
        </correspAction>
        <correspAction type="received" xml:id="i-SNCPMo3cnf2iYGT9XysRAQ" corresp="i-XgRZtFgzPDL7KcwsDvGVej">
          <date when="2013-11-08"/>
        </correspAction>
        <correspAction type="answered" xml:id="i-X4GMRMeKHwMbHoJF4ASoqn">
          <date when="2013-11-19"/>
        </correspAction>
        <correspContext corresp="i-X4GMRMeKHwMbHoJF4ASoqn">
          <ref type="record" target="prot-201314--030">Riksdagens protokoll 2013/14:30 Tisdagen den 19 november</ref>
          <ref type="recordSection" target="unsetDivId">6 § Svar på interpellation 2013/14:100 om offentlighetsprincipen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5GDfaFkrUWTXsND5VK3LjP">
            Interpellation 2013/14:100 Offentlighetsprincipen av Morgan Johansson
            (S) till statsminister Fredrik Reinfeldt (M)
          </p>
        </div>
        <div type="ipqSubmissionInfo">
          <p xml:id="i-J2aJW27shu5KeypiQZ4xKV">
            den 7 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HsKSaPfNoNtjgobLV9DU5w">
            Offentlighetsprincipen är en grundbult i den svenska demokratin
            och i offentlig förvaltning. Insyn i den offentliga verksamheten
            utgör garantier mot maktmissbruk och ger möjlighet för var och
            en att påverka. Medierna och andra intresserade ska kunna hämta
            information i olika frågor, oavsett vad den offentliga verksamheten
            själv väljer att informera om.
          </p>
          <p xml:id="i-G777NrjJTU6ms1ED9j9X8p">
            Regeringen och Regeringskansliet har dock under det senaste året
            fått kritik för sin ovilja att värna offentlighetsprincipen genom
            att fördröja eller underlåta att lämna ut offentlig handling,
            alternativt hemligstämpla handlingar.
          </p>
          <p xml:id="i-P9t5WEqyQvjEVdppABgL6n">
            I januari i år kritiserades Regeringskansliet för bristande öppenhet
            av riksdagens konstitutionsutskott med anledning av att Utrikesdepartementet
            hemligstämplade offentliga handlingar. En utredning som riksdagens
            konstitutionsutskott gjorde visade att UD:s huvuddiarium inte
            motsvarade de krav som finns i offentlighets- och sekretesslagen
            om registrering av allmänna handlingar.
          </p>
          <p xml:id="i-5skdey7rMNQADYAZVDCjdg">
            I mars i år kritiserade Justitieombudsmannen Regeringskansliet
            för att inte respektera offentlighetsprincipen då handlingar hade
            lämnats ut för sent eller att inte lämnats ut alls. JO menade
            då att kritiken var allvarlig och att Regeringskansliets försvårande
            av utlämning av offentliga handlingar är en brist som inkräktar
            på privatpersoners och mediers lagstiftade insynsrätt.
          </p>
          <p xml:id="i-As8UhCeyUZS8KaryyNNQXo">
            I juni i år fick regeringen kritik av riksdagens konstitutionsutskott
            för hanteringen av offentliga handlingar i samband med Saudiaffären
            då journalister inte fick ta del av handlingar som begärts ut.
          </p>
          <p xml:id="i-CJKL1z96pHmZdRsgXtvd5H">
            Under hösten 2013 har migrationsminister Tobias Billströms aktieaffärer
            i gruvbolaget Northland Resources granskats av medierna och Ekobrottsmyndigheten.
            Ytterligare en aktieaffär som migrationsminister Tobias Billström
            gjort granskas nu av medierna. Det rör aktieköp i gruvbolaget
            Lappland Goldminers. Regeringen med statsministern i spetsen vägrade
            nyligen, med hänvisning till sekretess, att lämna ut handlingar
            till TV4 Nyheterna som visar detaljer i migrationsministerns aktieköp.
            Såvitt vi vet har inte datum för aktieköp begärts ut tidigare
            av medierna för granskning. Med sitt beslut att införa sekretess
            för datum på statsrådens aktieköp skapar regeringen en praxis
            som kan komma att skada offentlighetsprincipen.
          </p>
          <p xml:id="i-KW64KLQ7vnQ1fvHkt83crt">
            Handlingar och information som rör statsrådens aktieinnehav ska
            kunna granskas. Regeringen väljer emellertid att sekretessbelägga
            i ett läge där öppenhet borde råda.
          </p>
          <p xml:id="i-MqEL1ZiBvF31CnnCc2DYq1">
            I Sverige är vi stolta över vår tryckfrihetsförordning och vår
            offentlighetsprincip. Den är fundamentalt viktig för demokratisk
            insyn i offentliga institutioner och möjliggör en granskning av
            makten.
          </p>
          <p xml:id="i-BUM6rY1iNi3DPfKxEqhhcm">
            Statsministern ansvarar för att Regeringskansliet verkar i sådan
            anda att den svenska offentlighetsprincipen respekteras. Men utifrån
            dessa exempel kan man få uppfattningen att regeringen inte fullt
            ut vill värna den svenska offentlighetsprincipen.
          </p>
          <p xml:id="i-94iTQSvUiUsnLskjJpLajK">
            Jag har följande fråga:
          </p>
          <p xml:id="i-W9qKiEVGKz4eSreoZ1cbg8">
            Vilka initiativ avser statsministern att ta för att regeringen
            och Regeringskansliet på ett tydligare sätt respekterar och skyddar
            den svenska offentlighetsprincipen?
          </p>
        </div>
      </div>
    </body>
  </text>
</TEI>
