<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0134">
  <teiHeader>
    <fileDesc>
      <titleStmt>
        <title>Interpellation 2013/14:134 av Larsson, Hillevi (S)</title>
        <author>Larsson, Hillevi (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:134 av Larsson, Hillevi (S) till Jan Björklund (FP), utbildningsminister om Skolans roll för att främja lärande för hållbar utveckling</title>
          <idno type="rdwebb">H110134</idno>
          <ref type="dokument_url_text">http://data.riksdagen.se/dokument/H110134/text</ref>
          <ref type="dokument_url_html">http://data.riksdagen.se/dokument/H110134</ref>
          <ref type="dokumentstatus_url_xml">http://data.riksdagen.se/dokumentstatus/H110134</ref>
          <ref type="downloadurl">https://mhdownload.riksdagen.se/VOD1/PAL169/2442207120019348921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/skolans-roll-for-att-framja-larande-for_H110134</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <persName>Hillevi Larsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3saWergn4tbQLCRc9oRaT7">
          <note>Interpellationen är besvarad</note>
        </correspAction>
        <correspAction type="sent" xml:id="i-Q8o5ipwRu8JguE51vfR3bP" corresp="i-EgqHRHVoW5y9USDYuNoYuA">
          <date when="2013-11-19"/>
        </correspAction>
        <correspAction type="received" xml:id="i-PSKiXoBTd1CsDZSoAgGjDz" corresp="i-AvFShRZVEyBV61S19AKNGK">
          <date when="2013-11-20"/>
        </correspAction>
        <correspAction type="answered" xml:id="i-zuJ7afB7wsghV3qJYtPVC" corresp="i-AvFShRZVEyBV61S19AKNGK">
          <date when="2014-01-14"/>
        </correspAction>
        <correspContext corresp="i-zuJ7afB7wsghV3qJYtPVC">
          <ref type="record" target="prot-201314--053">Riksdagens protokoll 2013/14:53 Tisdagen den 14 januari</ref>
          <ref type="recordSection" target="unsetDivId">8 § Svar på interpellation 2013/14:134 om skolans roll för att främja lärande för hållbar utveckling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TrXysTZzrg6b84X7mNHauS">
            Interpellation 2013/14:134 Skolans roll för att främja lärande
            för hållbar utveckling av Hillevi Larsson (S) till utbildningsminister
            Jan Björklund (FP)
          </p>
        </div>
        <div type="ipqSubmissionInfo">
          <p xml:id="i-NA7WrKNHX1NsFAnKB87bwd">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qr9R2FLP2Ut3uox8Qgi8Uk">
            Klimatet blir allt varmare i världen, miljöförstöringen fortsätter
            och många arter håller på att utrotas. Vad gäller klimathotet
            så är vår påverkan på naturen, det ”ekologiska fotavtrycket”,
            störst räknat per invånare i de rikaste och mest välutbildade
            delarna av världen. Vi har därmed ett särskilt ansvar för att
            vända utvecklingen.
          </p>
          <p xml:id="i-3Cp4yNiYhpmrdW6v9MP7cL">
            FN, Unesco och EU har återkommande lyft utbildningssystemens
            betydelse för samhällsomställning för hållbar utveckling. År 2003
            tog Sveriges riksdag fasta på resultaten från toppmötet för hållbar
            utveckling i Johannesburg år 2002 och menade att de var ”politiskt
            och moraliskt förpliktigande”, att ”utbildning för hållbar utveckling
            bör förekomma i alla ämnen och som en integrerad del i utbildningssystemet”
            och att ”alla former och nivåer av utbildning i Sverige ska inkludera
            alla tre aspekter av hållbar utveckling.”
          </p>
          <p xml:id="i-PcbTe3zXZWaEsmrLFpuAoe">
            Vid det senaste toppmötet för hållbar utveckling, Rio + 20, i
            Rio de Janeiro sommaren 2012, ställde sig Sverige bakom slutdokumentet,
            The Future We Want, som innebär ett löfte att förbättra utbildningssystemet
            för att främja hållbar utveckling, genom bland annat förstärkt
            lärarutbildning och utvecklade läroplaner.
          </p>
          <p xml:id="i-Fncyt8To8qZwpwqE5ZfNbK">
            I skolans läroplan har hållbar utveckling fått stort utrymme
            och ingår även i kunskapskraven för grundskolan. I högskolelagen
            finns en bestämmelse om att högskolorna ”i sin verksamhet skall
            främja en hållbar utveckling som innebär att nuvarande och kommande
            generationer tillförsäkras en hälsosam och god miljö, ekonomisk
            och social rättvisa och välfärd”.
          </p>
          <p xml:id="i-rxbAm6oeM6C1QpuqMPfiD">
            Det finns många lärare inom förskola, skola och högskola som
            gärna skulle vilja bidra till en hållbar utveckling inom ramen
            för utbildningen, om de bara fick stöd och hjälp i uppdraget.
            Men trots internationella åtaganden och ambitiösa målformuleringar
            om hållbar utveckling så är Skolverkets stöd till utbildning för
            hållbar utveckling helt försumbart.
          </p>
          <p xml:id="i-JcjLffniScums4YySSp29M">
            För att främja Skola för hållbar utveckling har Skolverket anslagit
            50 000 kronor per år. Som jämförelse kan nämnas att verket samtidigt
            anslagit 24 miljoner kronor per år till Lärande för entreprenörskap.
            Inför vårterminen 2014 går Skolverket ut med en inbjudan till
            högskolekurs för lärare om 7,5 högskolepoäng om entreprenöriellt
            lärande på olika platser i landet, vilket är utmärkt. Något sådant
            har man aldrig någonsin gjort för lärande för hållbar utveckling
            trots att denna är påbjuden av FN, Unesco och EU.
          </p>
          <p xml:id="i-8dZfXXfGSDGwXMuvJaFGaE">
            Utbildning för hållbar utveckling kan inte leva enbart på enskilda
            lärares engagemang i frågan. Behovet av samhällsomställning kräver
            att utbildningssystemet på alla nivåer bidrar till ökad medvetenhet
            hos eleverna om framtidens utmaningar, det räcker inte att förlita
            sig på enstaka eldsjälar i lärarkåren.
          </p>
          <p xml:id="i-RXCvPiy79MeJnFd7JxbmTx">
            Forskaren Anders Jidesjö har tillsammans med professor Thomas
            Tydén presenterat nya forskningsresultat som visar att Sveriges
            utbildningssystem inte lever upp till läroplanens mål om lärande
            för hållbar utveckling. Orsaken är att barn och ungdomar inte
            involveras i verkliga problem och utmaningar i skolan. Konsekvensen
            blir, enligt forskningen, att eleverna kan uppleva utanförskap
            och inte känner sig delaktiga i det som händer omkring dem. Om
            unga däremot inkluderas i framtidsprojekt ökar självkänslan och
            handlingskraften inför de utmaningar som samhället står inför.
            Det senare betonas i läroplanen och kan också kopplas till den
            forskningsrapport som Ungdomsstyrelsen nyligen presenterade som
            visar att en av de faktorer som gör ungdomar stressade är oron
            för de globala miljöhoten.
          </p>
          <p xml:id="i-8Y2qunjWsP95KHY1jC9nTn">
            Forskning visar också att om undervisningen får ett relevant
            innehåll ökar barns och ungdomars intresse för ämnet, vilket påverkar
            deras resultat positivt. Vad kan vara mer aktuellt och relevant
            än att vara delaktig i att forma en hållbar samhällsutveckling?
            Att delaktighet dessutom är hälsofrämjande ger extra plus.
          </p>
          <p xml:id="i-L3dNq2jmSbfMWDFVSYbSPy">
            Det som nu krävs är att Skolverket får i uppdrag att ta fram
            ett åtgärdsprogram som både stöder och förstärker skolans roll
            för omställningen till ett hållbart samhälle, helt i linje med
            skolans styrdokument och de internationella åtaganden som Sverige
            ställt sig bakom (exempelvis FN:s årtionde för utbildning för
            hållbar utveckling 2005–2014). Skolverket måste nu få mandat och
            resurser för uppdraget!
          </p>
          <p xml:id="i-WxbrrBjf8XGDGZHi38ntqk">
            I februari gick Sveriges ledande miljöorganisationer ihop med
            andra nationella aktörer som verkar för att stödja skolan i lärande
            för hållbar utveckling och skickade en skrivelse till bland annat
            regeringen och Skolverket. De ville ha svar på hur vi på nationell
            nivå tar ansvar för att internationella och nationella överenskommelser
            kring lärande för hållbar utveckling efterlevs och hur man ser
            till att läroplanens mål om hållbar utveckling nås. Här är två
            av frågeställningarna: Vilken roll har utbildningssektorn i arbetet
            med hållbar utveckling? På vilka sätt kan olika sektorer samverka
            för att stärka arbetet med hållbar utveckling?
          </p>
          <p xml:id="i-XpxkgsXjKg7XEeEDZfYniC">
            I Skolverkets svar på skrivelsen står det att ”man har inte något
            uppdrag att planera eller genomföra specifika åtgärder avseende
            implementering och uppföljning för området lärande för hållbar
            utveckling”.
          </p>
          <p xml:id="i-5LbSjb5zQ7kKZmKpJEfGVW">
            Från Utbildningsdepartementet blev svaret: ”Via Skolverkets hemsida
            kan skolor få stöd att utveckla undervisningen i hållbar utveckling,
            till exempel genom att läsa hur andra skolor arbetat med det.
            Eftersom det är Skolverket som arbetar med detta bör frågor angående
            stöd till lärare och skolor riktas dit. Detsamma gäller Skolinspektionens
            arbete. Regeringen fastställer mål, riktlinjer och resursfördelning
            för myndigheternas verksamhet, men bestämmer inte hur myndigheterna
            ska tillämpa en lag eller hur de ska besluta i olika ärenden.”
          </p>
          <p xml:id="i-3VWcuMMkB1WuASwpAWUQWp">
            Mot bakgrund av detta är det uppenbart att Skolverket måste få
            tydliga direktiv och resurser för att ge lärare det stöd och den
            fortbildning som krävs för att nå målen i skolans styrdokument
            kring lärande för hållbar utveckling och bli en del av den samhällsomställning
            som behövs både för att nå nationella och internationella mål
            på området.
          </p>
          <p xml:id="i-H87qn7pcKZ8i5bTGuZJzkp">
            Det som nu behövs är ett tydligt uppdrag till Skolverket i regleringsbrevet
            för 2014 med följande förslag till lydelse:
          </p>
          <p xml:id="i-5YNPhCq2GHBiSFGNxrGR5U">
            Uppdrag: Skolverket ska stimulera arbetet med lärande för hållbar
            utveckling i skolan. Det kan till exempel handla om att erbjuda
            kompetensutveckling, underlätta erfarenhetsutbyte samt fördela
            utvecklingsmedel och verksamhetsstöd. Skolverket ska även sprida
            relevanta forskningsresultat till skolorna samt kartlägga, analysera
            och sprida erfarenheter av huvudmännens arbete med lärande för
            hållbar utveckling. I detta arbete ska Skolverket ta del av relevanta
            organisationers erfarenheter, internationella erfarenheter och
            forskning inom området. Skolverket ska även samråda med andra
            berörda myndigheter vars uppdrag är att verka för hållbar utveckling
            samt ta initiativ till informations- och erfarenhetsutbyte mellan
            dessa. Årets verksamhetsstöd ska fördelas enligt vad som framgår
            under anslaget 1:5 Utveckling av skolväsendet och annan pedagogisk
            verksamhet, anslagsposten 4. Uppdraget ska redovisas i årsredovisningen
          </p>
          <p xml:id="i-UXEctrRYPNgW6t7o2G6k6X">
            Mina frågor till ministern är:
          </p>
          <p xml:id="i-5fKDtaNS9KcqczAM1LnJX9">
            Avser ministern att ge ett tydligt uppdrag till Skolverket att
            vidta åtgärder för att främja lärande för hållbar utveckling?
          </p>
          <p xml:id="i-HHGXnML7Ho4MxEUC78hZui">
            Tänker ministern vidta några andra åtgärder för att säkerställa
            att nationella och internationella mål för lärande för hållbar
            utveckling uppnås?
          </p>
        </div>
      </div>
    </body>
  </text>
</TEI>
