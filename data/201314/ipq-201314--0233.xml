<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0233">
  <teiHeader>
    <fileDesc>
      <titleStmt>
        <title>Interpellation 2013/14:233 av Johnson, Jacob (V)</title>
        <author>Johnson, Jacob (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:233 av Johnson, Jacob (V) till Carl Bildt (M), utrikesminister om Turkiet och KCK-rättegångarna</title>
          <idno type="rdwebb">H110233</idno>
          <ref type="dokument_url_text">http://data.riksdagen.se/dokument/H110233/text</ref>
          <ref type="dokument_url_html">http://data.riksdagen.se/dokument/H110233</ref>
          <ref type="dokumentstatus_url_xml">http://data.riksdagen.se/dokumentstatus/H110233</ref>
          <ref type="downloadurl">https://mhdownload.riksdagen.se/VOD1/PAL169/2442207120019140821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/turkiet-och-kck-rattegangarna_H110233</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <persName>Jacob Johnson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UgRHhWbAYCRCrVQDFwficE">
          <note>Interpellationen är besvarad</note>
        </correspAction>
        <correspAction type="sent" xml:id="i-VNLUKhCY1oDTgtZA3R9nHJ" corresp="i-CNBy5dFgNNyEozHVpAj93c">
          <date when="2014-01-21"/>
        </correspAction>
        <correspAction type="received" xml:id="i-SwJaXS41kSkoZTgFBW1RFV" corresp="i-AZnaWEAg22YQ3HzVMfNSHR">
          <date when="2014-01-21"/>
        </correspAction>
        <correspAction type="answered" xml:id="i-4vt4mEwAUXZDay2NnmhG8D" corresp="i-AZnaWEAg22YQ3HzVMfNSHR">
          <date when="2014-03-04"/>
        </correspAction>
        <correspContext corresp="i-4vt4mEwAUXZDay2NnmhG8D">
          <ref type="record" target="prot-201314--077">Riksdagens protokoll 2013/14:77 Tisdagen den 4 mars</ref>
          <ref type="recordSection" target="unsetDivId">6 § Svar på interpellation 2013/14:233 om Turkiet och KCK-rättegångarna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HGLYCoZ7Jo9yTjVegXj9MR">
            Interpellation 2013/14:233 Turkiet och KCK-rättegångarna av Jacob
            Johnson (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-2rPwC8w85qWx8dXr2GibcU">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8CVuenWsm3UGK8zAmLkvtE">
            I slutet av mars äger nya lokalval rum i Turkiet. Genomförandet
            av dessa blir ett viktigt test på hur demokratin utvecklas i landet.
            I samband med de föregående lokalvalen i mars 2009 deltog jag
            som frivillig valövervakare i den kurddominerade delen av landet.
            Det dåvarande prokurdiska partiet DTP (Demokratiska samhällspartiet)
            hade stora framgångar och vann ett stort antal borgmästarplatser
            i valet, men bara ca 14 dagar efter valet påbörjade Turkiet det
            som kom att bli massarresteringar av folkvalda politiker med kurdisk
            bakgrund, huvudsakligen med argumentet att de var medlemmar av
            eller gav sitt stöd till den i Turkiet förbjudna organisationen
            PKK. I dag sitter fortfarande tusentals folkvalda politiker med
            flera fängslade och väntar på sina domar.
          </p>
          <p xml:id="i-AdD5vLjPL8KNHd223wCKPT">
            Den turkiska författningsdomstolen förbjöd sedan (i sedvanlig
            ordning) under hösten DTP, varpå ett nytt prokurdiskt parti, BDP
            (Freds- och demokratipartiet), bildades.
          </p>
          <p xml:id="i-YB3XP3HFLRKBrnqSTtarhW">
            Men det var inte bara DTP-politiker som fängslades i det som
            kom att kallas KCK-rättegångarna. Även människorättsaktivister
            har fängslats, till exempel advokaten och vice ordföranden för
            Human Rights Association of Turkey, Muharrem Erbey. Erbey sitter
            sedan julen 2009 fängslad i Diyarbakir. Han är åtalad bland annat
            för att under ett besök i Sveriges riksdag på inbjudan av det
            i riksdagen befintliga nätverket SSKT, Svenska kommittén för mänskliga
            rättigheter i Turkiet, ha uttalat sig kritiskt om situationen
            för mänskliga rättigheter i Turkiet.
          </p>
          <p xml:id="i-S2HUMuEBMEnRKRRG8o1N1d">
            Jag är för närvarande ordförande för SSKT och har följt och upprörts
            över hur Erbey behandlats av den turkiska rättsapparaten sedan
            2009. Jag har besökt honom och hans medåtalade i fängelset i Diyarbakir
            och följt rättegången på plats vid olika tillfällen, nu senast
            den 13 januari 2014.
          </p>
          <p xml:id="i-M2bFCMgyBX5UZX2ctx1sST">
            Domstolen i Diyarbakir har inte kunnat visa att Erbey begått
            någon terrorhandling, vilket också genomgående gäller för övriga
            åtalade. De har däremot verkat för sitt folks rättigheter på olika
            sätt – rätten till sitt eget språk, rätten till självstyre, rätten
            att få sin kurdiska identitet erkänd. Den turkiska statens svar
            på dessa krav, fängslanden och anklagelser om terrorism, är helt
            oacceptabelt. Kurdernas krav måste mötas i en fredlig demokratisk
            process – inte genom rättsliga övergrepp. Det är till exempel
            ur ett svenskt perspektiv helt omöjligt att tänka sig att en svensk
            företrädare för en frivilligorganisation som utomlands uttalar
            sig kritiskt om situationen i Sverige ur till exempel ett människorättsperspektiv
            skulle fängslas och ställas inför rätta i vårt land för sitt agerande.
          </p>
          <p xml:id="i-8AJAMqQP6d3aDLZktY8GJ1">
            Erbeys fall har uppmärksammats internationellt och han erhöll
            Ludovic-Trarieux International Human Rights Prize för 2012. Priset
            delas ut av advokater för att hedra andra advokater som kämpat
            för mänskliga rättigheter. Det är uppkallat efter den franske
            advokaten Ludovic-Trarieux som bildade en människorättsorganisation
            under Dreyfusaffären i början av 1900-talet. Den förste som erhöll
            priset var advokaten Nelson Mandela 1985.
          </p>
          <p xml:id="i-413yauU331xLMzvsVWad5y">
            Även internationella Pen, inklusive Svenska Pen, verkar för Erbeys
            frigivande, och ett femtiotal ledamöter av Sveriges riksdag från
            de flesta av riksdagens partier har krävt hans frigivande.
          </p>
          <p xml:id="i-8aGdfbrw4pQtuca99ZyWkt">
            Enligt min uppfattning strider Turkiets behandling av de fängslade
            i KCK-rättegången mot den europeiska konventionen angående skydd
            för de mänskliga rättigheterna och de grundläggande friheterna,
            särskilt mot dess artikel 6 som säger:
          </p>
          <p xml:id="i-9qfcGnp4iZ4kzFQiMcGsSr">
            “Article 6 – Right to a fair trial
          </p>
          <p xml:id="i-Lf12vFLsEAXn9XxTTqXcV9">
            In the determination of his civil rights and obligations or of
            any criminal charge against him, everyone is entitled to a fair
            and public hearing within a reasonable time by an independent
            and impartial tribunal established by law.”
          </p>
          <p xml:id="i-7kXb8fQXo1wR2EPEjSUS6T">
            En del av de åtalade har nu varit fängslade i snart fem år –
            det kan inte anses vara förenligt med konventionens krav på en
            rättvis rättegång inom rimlig tid.
          </p>
          <p xml:id="i-7pCwSTor78YFPBcSrAPgFs">
            Konstitutionsdomstolen i Turkiet beslöt i några uppseendeväckande
            domar före jul att fängslandet av ett antal folkvalda parlamentariker
            var olaglig, bland annat gäller det några ledamöter från det prokurdiska
            partiet BDP. Dessa har nu också frisläppts och har kunnat sväras
            in i det turkiska parlamentet.
          </p>
          <p xml:id="i-K5b6Gz2xsEqsgukv5wyVkS">
            Konstitutionsdomstolen angav som domskäl dels att fängslandet
            av folkvalda parlamentariker strider mot folkets vilja, dels att
            de fängslade politikerna hade suttit häktade oproportionerligt
            lång tid.
          </p>
          <p xml:id="i-F23nZALDEh1M8hugTP3JZV">
            Det är en skam för Turkiet att de behandlar personer som Erbey
            på detta sätt. Turkiet måste, om man gör anspråk på att bli medlem
            i EU, respektera politiska meningsmotståndares och människorättsföreträdares
            rätt att fredligt föra fram sina åsikter. Turkiets hantering av
            de så kallade KCK-rättegångarna strider också enligt min mening
            mot innebörden av Köpenhamnskriterierna, vars uppfyllande ju är
            ett villkor för medlemskap i EU.
          </p>
          <p xml:id="i-W9UZiaKoRrq5PyQ4XixrQQ">
            Mot bakgrund av ovanstående vill jag fråga utrikesminister Carl
            Bildt:
          </p>
          <p xml:id="i-FEekTbYkdEYNfw6bEX1TfZ">
            Vilka initiativ avser ministern att ta för att Turkiet fullt
            ut ska respektera den europeiska konventionen för mänskliga rättigheter
            samt Köpenhamnskriterierna?
          </p>
        </div>
      </div>
    </body>
  </text>
</TEI>
