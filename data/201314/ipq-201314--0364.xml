<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0364">
  <teiHeader>
    <fileDesc>
      <titleStmt>
        <title>Interpellation 2013/14:364 av Olovsson, Fredrik (S)</title>
        <author>Olovsson, Fredrik (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:364 av Olovsson, Fredrik (S) till Anders Borg (M), finansminister om Finansdepartementets beredning av budgeten</title>
          <idno type="rdwebb">H110364</idno>
          <ref type="dokument_url_text">http://data.riksdagen.se/dokument/H110364/text</ref>
          <ref type="dokument_url_html">http://data.riksdagen.se/dokument/H110364</ref>
          <ref type="dokumentstatus_url_xml">http://data.riksdagen.se/dokumentstatus/H110364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <persName>Fredrik Olovsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Mu7yC9rocPufVvt6hiNGpz">
          <note>Interpellationen är återtagen</note>
        </correspAction>
        <correspAction type="sent" xml:id="i-4hHF6i45ymhdJJc8MJNyYH" corresp="i-Q8hYBES3N7Q4fZnAATRjsd">
          <date when="2014-03-17"/>
        </correspAction>
        <correspAction type="received" xml:id="i-GDZqW3zkEMGECgNNAw9jxv" corresp="i-EemRytGskeDvwKV2im64qt">
          <date when="2014-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7TG5UfEo4skk9n9ULdHUpZ">
            Interpellation 2013/14:364 Finansdepartementets beredning av
            budgeten av Fredrik Olovsson (S) till finansminister Anders Borg
            (M)
          </p>
        </div>
        <div type="ipqSubmissionInfo">
          <p xml:id="i-WLCrL3HmFq4HVJbZN5r556">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JUFsaap416R4tR9cJFYWVD">
            Det är mindre än en månad sedan som finansministern vid en presskonferens
            presenterade Finansdepartementets nya bedömningar av det ekonomiska
            läget. Vid presskonferensen slog finansministern fast att vi nu
            går mot en period då finanspolitiken behöver stramas åt och att
            reformutrymmet nu är så begränsat att varje reform måste finansieras
            ”krona för krona”. Han presenterade också besparingar och skattehöjningar
            på omkring 9 miljarder kronor. Bland de föreslagna åtgärderna
            fanns höjd skatt på alkohol och tobak samt en sänkt bidragsdel
            i studiestödet.
          </p>
          <p xml:id="i-NgpmHpQWVYxwadu4W4RcFP">
            I torsdags gick statsministern ut i SVT och drog tillbaka förslaget
            om att sänka bidragsdelen i studiestödet. Förslaget har kritiserats
            hårt, inte minst av landets studentorganisationer, och väckt berättigad
            oro hos många studenter.
          </p>
          <p xml:id="i-7czfLiyXMMQSyxAnsQifXr">
            Därför kommer det inte att genomföras. Normalt föregås ett förslag
            av en beredning på Finansdepartementet och på berört fackdepartement
            innan det presenteras. I den beredningen belyses förslagets konsekvenser
            på alla upptänkliga områden, och fördelar och nackdelar vägs mot
            varandra. När beslutet väl presenteras förväntas det vara väl
            genomlyst och även politiskt förankrat med alla medlemmar i regeringen
            som ju fattar beslut som ett kollektiv. I det här fallet har det
            uppenbart brustit.
          </p>
          <p xml:id="i-Ro2UXVCjo6nwNzoMpLL8sj">
            Även övriga förslag i finansministerns presentation innebär avvägningar.
            Hur stora skatteintäkter en höjning av alkoholskatten ger beror
            till exempel på vilken bedömning som görs av hur mycket konsumtionen
            minskar. Dessa bedömningar ligger sedan till grund för de politiska
            avvägningar som normalt görs före beslut. Svenska folket måste
            kunna lita på att samtliga effekter av besparingsförslag och skattehöjningar
            som finansministern presenterar har blivit ordentligt beredda
            på Finansdepartementet och förankrats politiskt i hela regeringen.
          </p>
          <p xml:id="i-L4Fq8kpzX8fJ6TJ9HfJ7nm">
            Jag har följande fråga:
          </p>
          <p xml:id="i-XEvwc7ocmtKzzZijaCBoMM">
            Vilket ansvar har finansministern för den uppkomna oklarheten
            kring finansieringen av regeringens planerade reformer?
          </p>
        </div>
      </div>
    </body>
  </text>
</TEI>
