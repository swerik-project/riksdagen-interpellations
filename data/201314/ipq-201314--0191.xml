<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0191">
  <teiHeader>
    <fileDesc>
      <titleStmt>
        <title>Interpellation 2013/14:191 av Nordin, Lise (MP)</title>
        <author>Nordin, Lise (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:191 av Nordin, Lise (MP) till Anna-Karin Hatt (C), statsråd om EU:s klimat- och energimål för 2030</title>
          <idno type="rdwebb">H110191</idno>
          <ref type="dokument_url_text">http://data.riksdagen.se/dokument/H110191/text</ref>
          <ref type="dokument_url_html">http://data.riksdagen.se/dokument/H110191</ref>
          <ref type="dokumentstatus_url_xml">http://data.riksdagen.se/dokumentstatus/H110191</ref>
          <ref type="downloadurl">https://mhdownload.riksdagen.se/VOD1/PAL169/2442207120019327721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/eu:s-klimat--och-energimal-for-2030_H110191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-FsQi9rLBPWwgHr8YrG1deY</idno>
            <persName>Anna-Karin Hatt</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <persName>Lise Nordin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-GWzPjGeW6Amf8dqtejpbhD">
          <note>Interpellationen är besvarad</note>
        </correspAction>
        <correspAction type="sent" xml:id="i-4D1u2wRFMFkbJDHxFVi9HE" corresp="i-LSGLGKPPdgKqe7pxwHn9sf">
          <date when="2013-12-03"/>
        </correspAction>
        <correspAction type="received" xml:id="i-VEDseF8ekk5oybVdhSQfXw" corresp="i-FsQi9rLBPWwgHr8YrG1deY">
          <date when="2013-12-03"/>
        </correspAction>
        <correspAction type="answered" xml:id="i-3QPQa855Bi8hzk8JXm15hY" corresp="i-FsQi9rLBPWwgHr8YrG1deY">
          <date when="2014-01-14"/>
        </correspAction>
        <correspContext corresp="i-3QPQa855Bi8hzk8JXm15hY">
          <ref type="record" target="prot-201314--053">Riksdagens protokoll 2013/14:53 Tisdagen den 14 januari</ref>
          <ref type="recordSection" target="unsetDivId">18 § Svar på interpellation 2013/14:191 om EU:s klimat- och energimål för 2030</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F4ZLYqGxW8kQYe9f9qaHg8">
            Interpellation 2013/14:191 EU:s klimat- och energimål för 2030
            av Lise Nordin (MP) till statsrådet Anna-Karin Hatt (C)
          </p>
        </div>
        <div type="ipqSubmissionInfo">
          <p xml:id="i-QX4nZY6edbDEVx7HWa4Rtd">
            den 3 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3Ga4epAShqVrfHm6GoGjzm">
            Det övergripande målet för EU:s klimatpolitik är att minska utsläppen
            av växthusgaser så att klimatförändringen inte medför en större
            ökning av temperaturen än två grader Celsius. För att nå detta
            menar kommissionen att utsläppen behöver minskas med mellan 80
            och 95 procent till år 2050 jämfört med de utsläppsnivåer som
            rådde 1990, vilket även är unionens långsiktiga utsläppsmål.
          </p>
          <p xml:id="i-UgLKdb2MRG75kaXiDtUHVK">
            För närvarande styrs utvecklingen mot detta mål endast av EU:s
            så kallade 20-20-20-mål, det vill säga att till år 2020 minska
            utsläppen med 20 procent, öka andelen förnybart till 20 procent
            samt minska energianvändningen med 20 procent.
          </p>
          <p xml:id="i-G3RRb4hhxEDFmPmRkWkkKt">
            Kommissionen planerar nu den politiska inriktningen för tiden
            efter 2020 och presenterade därför i våras en grönbok med en ram
            för klimat- och energipolitiken fram till 2030. I denna inbjöds
            medlemsländernas regeringar samt andra aktörer att lämna förslag
            på hur de framtida målen bör utformas.
          </p>
          <p xml:id="i-XX77VPFi7iXoNmW86GCNhc">
            I grönboken understryker kommissionen att målen bör baseras på
            den färdplan för 2050 som kommissionen lade fram 2011 och som
            sedan var underlag för resolutioner i EU-parlamentet. I färdplanen
            lade kommissionen fram ett antal scenarier som visar att utsläppen
            behöver minskas med minst 40 procent till 2030, att andelen förnybar
            energi bör vara minst 30 procent samma år och att energin behöver
            användas mer effektivt. Färdplanen har med rätta kritiserats för
            att vara alltför defensiv och kraftlös, men visar ändå att det
            behövs en fortsättning med tre mål som stöder varandra och skapar
            synergier.
          </p>
          <p xml:id="i-ANednTGYU39XhApUiw2B71">
            EU:s medlemsländer är som bekant inte helt eniga vad gäller energi-
            och klimatpolitiken. Det finns många länder som anses bromsa utvecklingen,
            framför allt bland de nyare medlemsländerna i Östeuropa. Desto
            viktigare är det att länder som vill påskynda utvecklingen driver
            en tydlig linje med ambitiösa mål. Ett land som gör detta är Danmark.
            I sitt svar på kommissionens grönbok svarar den danska regeringen
            att det behövs bindande och ambitiösa mål inom alla de tre områdena
            och att detta är centralt för att skapa ett hållbart energisystem
            och minskade utsläpp av växthusgaser, men även för att öka medlemsländernas
            konkurrenskraft och skapandet av arbetstillfällen.
          </p>
          <p xml:id="i-4zisEdgKCQxLFy2mvxbRpe">
            Energimyndigheten kom i sitt yttrande fram till samma slutsats.
            Man menar att det finns goda skäl att fortsätta med de tre mål
            som hittills har funnits eftersom de kompletterar varandra och
            att strukturen påskyndar utvecklingen mot ett hållbart energisystem.
            Den anses också ge goda förutsättningar att driva utvecklingen
            mot ett energisystem som ger konkurrenskraftiga energipriser och
            försörjningstrygghet. Myndigheten anser vidare att det är viktigt
            att alla tre mål är bindande och att det saknas aktuella målkonflikter.
          </p>
          <p xml:id="i-JbSDU3zVvi6byNsBbmHWfP">
            Man bör i detta sammanhang också vara medveten om den stora vikt
            som ligger i att EU:s 2030-mål är starka och effektiva. De kommer
            inte bara att vara grunden för EU:s klimat- och energipolitik
            det kommande decenniet, utan även vara en plattform för EU:s ambition
            att skapa ett starkt globalt klimatavtal. I arbetet med att skapa
            ett internationellt bindande avtal som undertecknas vid klimatkonferensen
            i Paris 2015, kommer EU:s egen målsättning att vara den ribba
            som resten av världen mäter sig med och som ger EU möjlighet att
            inspirera andra att följa efter.
          </p>
          <p xml:id="i-7tr3UQZjJ8KhM2ijEULrFa">
            För EU-kommissionens del är nästa steg att presentera en vitbok
            baserad på de yttranden som har kommit in. Enligt kommissionens
            tidsplan ska den presenteras inom den kommande månaden för att
            kunna antas vid rådsmötet i mars 2014 och sedan spelas in till
            Ban Ki Moons högnivåmöte i september. Men hittills är det få länder,
            förutom Danmark, som har visat tydlighet och ambition. Det är
            desto fler som är vaga och sökande i sina svar och ett antal länder
            är direkt negativa till starka och bindande mål. Detta är en olycksbådande
            utveckling som Sverige bör påverka genom att spela en aktiv roll
            som föregångsland. I den allmänna debatten finns också en slagsida
            mot en återhållsam politik, där industrins lobbygrupper försöker
            motverka ambitiösa och bindande mål på EU-nivå.
          </p>
          <p xml:id="i-2UvgZHeWYN7UMNxYP1UFQt">
            Mot denna bakgrund är det anmärkningsvärt att den svenska regeringen
            hittills har haft en påtagligt passiv roll både i den politiska
            processen och i den allmänna debatten. Regeringen skriver i sitt
            utlåtande, daterat i juni 2013, att det är viktigt med ett mål
            för utsläppsminskning, men anger inte var detta mål bör ligga.
            Man tar heller inte ställning för att behålla de två andra mål
            som finns i dag, det vill säga hur stor andelen förnybar energi
            bör vara 2030 eller hur mycket mer effektivt energin bör användas.
            I stället säger man att kommissionen bör utreda detta närmare.
          </p>
          <p xml:id="i-WXEMvjTGxNjPKBEETKStsc">
            Denna passiva inställning bidrar till den bild av tvekan och
            ängslighet som i allt högre grad präglar Sveriges klimatpolitik.
            Allt oftare har regeringen varit otydlig i avgörande frågor på
            ett sätt som inte är trovärdigt för ett land som gör anspråk på
            att vara ledande och pådrivande i klimatfrågorna och EU. En tydlig
            svensk ståndpunkt om ambitiösa bindande EU-mål till 2030 krävs
            inför eller senast i samband med kommissionens förslag och de
            påföljande förhandlingarna i rådet.
          </p>
          <p xml:id="i-ERR7gfxtsYhBarX9FE3Dzk">
            Därför vill jag fråga ministern:
          </p>
          <p xml:id="i-P7eGz8vY1P9dyyZG5Nvhvr">
            Kommer regeringen att föreslå att det införs bindande och ambitiösa
            mål inom EU för utsläppsminskning, andel förnybar energi och energieffektivisering?
          </p>
          <p xml:id="i-PiBYi2hx18MqFpHexQCxbt">
            Vilken nivå kommer regeringen att föreslå för de mål som föreslås?
          </p>
          <p xml:id="i-Myttvhb1G6pARqerMyJqdc">
            När kommer regeringens position att presenteras?
          </p>
        </div>
      </div>
    </body>
  </text>
</TEI>
