<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0178">
  <teiHeader>
    <fileDesc>
      <titleStmt>
        <title>Interpellation 2013/14:178 av Axelsson, Lennart (S)</title>
        <author>Axelsson, Lennart (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:178 av Axelsson, Lennart (S) till Maria Larsson (KD), statsråd om FN:s granskning av svensk funktionshinderspolitik</title>
          <idno type="rdwebb">H110178</idno>
          <ref type="dokument_url_text">http://data.riksdagen.se/dokument/H110178/text</ref>
          <ref type="dokument_url_html">http://data.riksdagen.se/dokument/H110178</ref>
          <ref type="dokumentstatus_url_xml">http://data.riksdagen.se/dokumentstatus/H110178</ref>
          <ref type="downloadurl">https://mhdownload.riksdagen.se/VOD1/PAL169/2442207130019370621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/fn:s-granskning-av-svensk-funktionshinderspolitik_H110178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <persName>Lennart Axelsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-65Z5sdmhb31DZi9eM5K8EJ">
          <note>Interpellationen är besvarad</note>
        </correspAction>
        <correspAction type="received" xml:id="i-3Y7WEVBJuoUgHLHYkb53hX" corresp="i-SKjAmNScZ7eZ3a8Xy1J8hs">
          <date when="2013-11-27"/>
        </correspAction>
        <correspAction type="sent" xml:id="i-SQVn8QLwzHYzh75f9gE4Zw" corresp="i-2Bind9dyirGQ1UMwS9XjsT">
          <date when="2013-11-27"/>
        </correspAction>
        <correspAction type="answered" xml:id="i-7gzGdqn93x7x3fnAYayNjS" corresp="i-SKjAmNScZ7eZ3a8Xy1J8hs">
          <date when="2013-12-13"/>
        </correspAction>
        <correspContext corresp="i-7gzGdqn93x7x3fnAYayNjS">
          <ref type="record" target="prot-201314--046">Riksdagens protokoll 2013/14:46 Fredagen den 13 december</ref>
          <ref type="recordSection" target="unsetDivId">9 § Svar på interpellation 2013/14:178 om FN:s granskning av svensk funktionshinderspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C9EckfaMeS4uEjg2SZE1gD">
            Interpellation 2013/14:178 FN:s granskning av svensk funktionshinderspolitik
            av Lennart Axelsson (S) till statsrådet Maria Larsson (KD)
          </p>
        </div>
        <div type="ipqSubmissionInfo">
          <p xml:id="i-NsR1j6rv22siGZwwF275wW">
            den 27 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GfzCXuNFSJLfKJT3sd6e2t">
            Den svenska funktionshinderspolitiken uppmärksammas nu av Förenta
            nationerna i Genève. I 46 frågor till den svenska regeringen vill
            FN:s kommitté få svar på hur Sverige lever upp till konventionen
            om rättigheter för personer med funktionsnedsättning som ratificerades
            av Sverige år 2008.
          </p>
          <p xml:id="i-4e9JzdHVMspxWBrTzVYNmw">
            Frågorna som riktas i kommitténs så kallade list of issues från
            den 13 september 2013 är ett ytterligare steg i en längre granskningsprocess.
            Den inleddes redan 2011 med en redogörelse från regeringen till
            FN, parallellt med att en alternativ rapport togs fram av funktionshindersrörelsen.
            I april 2014 behandlar FN-kommittén det svenska svaret på de ställda
            frågorna.
          </p>
          <p xml:id="i-AjLqrtADrWUuz92VDNCgk1">
            FN:s granskning måste ses mot bakgrund av hur levnadsförhållandena
            är för personer med funktionsnedsättning i Sverige år 2013. I
            myndigheten Handisams lägesrapport för året ges två dystra bilder
            av läget i Sverige. Först noterar man att ”inom alla de prioriterade
            politikområdena har grupper av personer med funktionsnedsättning
            sämre förutsättningar och lägre grad av delaktighet jämfört med
            övrig befolkning”. Sedan dras slutsatsen om hur politiken inte
            förefaller vara tillräckligt offensiv. ”Uppföljningen visar att
            utvecklingen mot de beslutade inriktningsmålen och delmålen går
            för långsamt”, skriver man. Mot den bakgrunden är det särskilt
            angeläget att uppmärksamma såväl FN:s frågor till Sverige som
            regeringens kommande svar. Det mest centrala är vilken analys
            regeringen gör av läget och vilka konkreta initiativ man planerar
            att ta för att skynda på utvecklingen i en positivare riktning.
          </p>
          <p xml:id="i-8iiXTEiaiLKHYcitN3URur">
            Såväl kommitténs frågor som analysen från Handisam omfattar viktiga
            samhällsområden. FN vill veta vilka konkreta planer som finns
            på att etablera en enhetlig övervakningsmekanism i Sverige för
            att minimera risken för flerfaldig diskriminering mot personer
            med funktionsnedsättning. Man frågar om arbetsmarknaden och om
            orsakerna till nedgången i andelen personer med funktionsnedsättning
            på den öppna arbetsmarknaden. Man frågar också om hur det ser
            ut på arbetsmarknaden för män respektive kvinnor med funktionsnedsättning.
          </p>
          <p xml:id="i-RhsWyPF2rLFnTdRzFaTMA5">
            Inom utbildningsområdet vill FN veta hur tillgängligheten till
            skolor uppnås för barn med olika funktionsnedsättningar. Vidare
            frågar man hur det ser ut med kompetensen hos rektor, lärare och
            andra om hur elever med funktionsnedsättning integreras i utbildningen.
          </p>
          <p xml:id="i-Uc6YibGxAnXmUro8NNETrV">
            Även frågan om tillgänglighet ingår i frågebatteriet. FN ber
            Sverige beskriva på vilket sätt lagar och regler omfattar skyldighet
            att undanröja hinder för tillgängligheten för alla personer med
            funktionsnedsättning. Och med det nyligen uppmärksammade inslaget
            i Kalla fakta om assistansen känns frågan om delaktighet angelägen.
            FN frågar om det är möjligt för en person med funktionsnedsättning
            att fritt välja var och hur man bor i det lokala samhället och
            samtidigt kunna få nödvändig individuellt värderade stöd/personlig
            assistans.
          </p>
        </div>
        <div type="ipQuestion">
          <p xml:id="i-WnWRiXXMhTpVNz3c9VCcyB">
            Med anledning av de oroande rapporterna från myndigheten Handisam
            och innehållet i FN-kommitténs frågor till den svenska regeringen
            vill jag ställa följande frågor till ansvarigt statsråd, Maria
            Larsson:
            <list rend="ordered">
              <item>
                1. Vilken kommer inriktningen vara i regeringens svar till FN
                på frågorna om den besvärande situationen på arbetsmarknaden för
                många personer med funktionsnedsättning?
              </item>
              <item>
                2. Vilka signaler avser regeringen att sända till FN-kommittén
                med anledning av frågorna till Sverige på utbildningsområdet?
              </item>
              <item>
                3. Vad svarar regeringen FN-kommittén när det gäller arbetet
                med att förbättra tillgängligheten och att undanröja hinder? Avser
                regeringen att i det svaret tydliggöra frågan om en skarpare diskrimineringslagstiftning
                där bristande tillgänglighet förs in som en diskrimineringsgrund?
              </item>
              <item>
                4. Vilket blir den svenska regeringens svar till FN på frågan
                om inrättande av en fristående övervakningsmekanism/MR-institution
                i Sverige?
              </item>
              <item>
                5. Vilket svar avser regeringen att ge FN på frågan om delaktighet
                för personer med funktionsnedsättning som för detta behöver individuellt
                stöd i form av personlig assistans?
              </item>
            </list>
          </p>
        </div>
      </div>
    </body>
  </text>
</TEI>
