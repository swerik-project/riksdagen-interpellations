<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0525">
  <teiHeader>
    <fileDesc>
      <titleStmt>
        <title>Interpellation 2013/14:525 av Stina Bergström (MP)</title>
        <author>Stina Bergström (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:525 av Stina Bergström (MP) till Catharina Elmsäter-Svärd (M), statsråd om Ansvar för framtida godstrafik på järnväg</title>
          <idno type="rdwebb">H110525</idno>
          <ref type="dokument_url_text">http://data.riksdagen.se/dokument/H110525/text</ref>
          <ref type="dokument_url_html">http://data.riksdagen.se/dokument/H110525</ref>
          <ref type="dokumentstatus_url_xml">http://data.riksdagen.se/dokumentstatus/H110525</ref>
          <ref type="downloadurl">https://mhdownload.riksdagen.se/VOD1/PAL169/2442207070018487321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ansvar-for-framtida-godstrafik-pa-jarnvag_H110525</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <persName>Stina Bergström</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <persName>Catharina Elmsäter-Svärd</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5mPGJb4tC3CT4mw6mNqLW9">
          <note>Interpellationen är besvarad</note>
        </correspAction>
        <correspAction type="sent" xml:id="i-AFbKeKXkv4eYbKWatD6GWr" corresp="i-XSuWURvcJRjSbVSYUBBuD2">
          <date when="2014-05-28"/>
        </correspAction>
        <correspAction type="received" xml:id="i-KGqj6pNaeA956j72EkW7Zy" corresp="i-J7LihzSktwE55CCSfYQXLk">
          <date when="2014-06-02"/>
        </correspAction>
        <correspAction type="answered" xml:id="i-EaNx2wxKRVvT5RQQV6mQhP" corresp="i-J7LihzSktwE55CCSfYQXLk">
          <date when="2014-06-25"/>
        </correspAction>
        <correspContext corresp="i-EaNx2wxKRVvT5RQQV6mQhP">
          <ref type="record" target="prot-201314--131">Riksdagens snabbprotokoll 2013/14:131 Onsdagen den 25 juni</ref>
          <ref type="recordSection" target="unsetDivId">Svar på interpellation 2013/14:525 om ansvar för framtida godstrafik på järnväg</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S2z4zj5YuTqAiUKyJTDXQz">
            Interpellation 2013/14:525 Ansvar för framtida godstrafik på
            järnväg av Stina Bergström (MP) till Statsrådet Catharina Elmsäter-Svärd
            (M)
          </p>
        </div>
        <div type="ipqSubmissionInfo"/>
      </div>
      <div type="ipqBody">
        <div type="ipContext">
          <p xml:id="i-8dwyPsv2TQjFAtqSP6N8jU"></p>
          <p xml:id="i-J5Yq7cdncCFwz9r7s3WVNU">
            Enligt statliga Trafikanalys är godstrafiken på järnväg i Sverige,
            mätt i tonkilometer och borträknat malmtrafiken i Norrbotten,
            i dag mindre än den var när den borgerliga regeringen tillträdde
            2006. I andra länder ser vi motsatt trend – där ökar i stället
            den transporterade godsmängden på järnväg.
          </p>
          <p xml:id="i-VZVMYahwFGQ6WYmARNW6m4">
            Samtidigt körs alltmer gods på väg. På bara 20 år har utsläppen
            från tunga lastbilar ökat med 35 procent. Enligt Trafikverkets
            samordnare Håkan Johansson är ökningen så kraftig att den äter
            upp effekten av energieffektivisering och utbyggnad av förnybar
            energi.
          </p>
          <p xml:id="i-NpcMrXEdVFotDwNJ7f7nma">
            För att klara klimatmålen måste mer – inte mindre – gods transporteras
            på järnväg och via sjöfart. Dessutom minskar underhållskostnaderna
            med färre bilar och lastbilar på vägarna, samtidigt som trafiksäkerheten
            förbättras. Transporter med lastbil behövs också, men främst för
            lokal distributionstrafik och där järnväg saknas.
          </p>
          <p xml:id="i-Njo7AgJ8qMTsG8TwoTuciA">
            De svenska järnvägarnas godsoperatörer har svårt att konkurrera
            med lastbilsåkerierna och beställer därför inga nya godsvagnar.
            I stället tvingas en del bolag att skära ned på verksamheten och
            på antalet anställda.
          </p>
          <p xml:id="i-DpZLM1jSxD9kkgHyEaxZXv">
            Detta sker i en tid då Sverige och Europa har stora behov av
            att stärka och utveckla sina järnvägsnät. Satsningar på järnvägen
            är långsiktiga och nödvändiga för den klimatomställning som Europa
            måste genomföra. Sverige har, med långa avstånd och stora godsvolymer,
            unika förutsättningar att vara aktivt i denna omställning.
          </p>
          <p xml:id="i-6PvhuVZZF5pRUUAVPe5oML">
            En dåligt underhållen järnväg samt brist på punktlighet är två
            orsaker till att godstrafiken på järnväg stagnerat. Enligt en
            ny undersökning från Seko upplever 55 procent av järnvägsarbetarna
            att bristerna i järnvägen har ökat under de senaste två till tre
            åren, och hela 66 procent menar att det förebyggande underhållet
            har minskat under samma tidsperiod.
          </p>
          <p xml:id="i-6MuhnJEz86RTPQetcKWyHo">
            En annan orsak är att operatörerna i Sverige inte får köra med
            lika långa tåg som nere i Europa. Ytterligare en bidragande orsak
            till järnvägstransporternas försämrade konkurrensvillkor är höjningarna
            av banavgifterna. Enligt riksdagens utredningstjänst ökade banavgifternas
            andel av transportkostnaderna för godstågen från 6 procent 2010
            till 10 procent 2014. Trots att riksdagen har sagt nej till en
            fortsatt höjning av banavgifterna planerar Trafikverket ytterligare
            höjningar fram till 2021.
          </p>
          <p xml:id="i-AzWnaUkX4Sk3t1BCHDg4fT">
            Både regeringen och Trafikverket hänvisar ofta till järnvägslagen
            för att motivera de ökade banavgifterna. I regeringens egen utredning
            om järnvägens organisation kan vi dock läsa följande: ”I praktiken
            innebär järnvägslagen att det inte råder något tvång för infrastrukturförvaltare
            att ta ut annan marginalkostnadsbaserad avgift än den som speglar
            slitaget på infrastrukturen.” (SOU 2013:83, s. 91).
          </p>
          <p xml:id="i-Ez8LMAjXNyPRf3hshFWZF6">
            Men utöver den obligatoriska banslitageavgiften tar Trafikverket
            ut driftsavgift, grundavgift, passageavgift, olycksavgift och
            emissionsavgift. Samtidigt saknas flera av dessa avgifter för
            lastbilstrafiken, vilket skapar en skev balans mellan de båda
            trafikslagen.
          </p>
          <p xml:id="i-CHtQePJtt2xv4XPSo1rYap">
            Jag vill, mot bakgrund av ovanstående, ställa följande frågor
            till statsrådet:
          </p>
          <p xml:id="i-MU3CHeRCsnTUrYDjKPrhxJ">
            Hur avser statsrådet att agera för att öka det förebyggande järnvägsunderhållet,
            och därmed punktligheten, för godstågen?
          </p>
          <p xml:id="i-BqPJ1zDQ2vn945jLTtepru">
            Hur avser statsrådet att agera för att skapa sundare konkurrensvillkor
            mellan godstransporter på väg och järnväg?
          </p>
          <p xml:id="i-9HW1VgoGb7VMktjsTmaxLy">
            Hur avser statsrådet att agera för att riksdagens beslut om ett
            stopp för höjning av banavgifterna ska respekteras?
          </p>
          <p xml:id="i-Un1b7kss7kYcGEarRWa6yM">
            Hur avser statsrådet att agera för att det ska bli möjligt att
            köra längre och tyngre tåg i Sverige?
          </p>
        </div>
      </div>
    </body>
  </text>
</TEI>
