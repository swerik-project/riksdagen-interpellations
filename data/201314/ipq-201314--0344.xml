<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0344">
  <teiHeader>
    <fileDesc>
      <titleStmt>
        <title>Interpellation 2013/14:344 av Nordin, Lise (MP)</title>
        <author>Nordin, Lise (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:344 av Nordin, Lise (MP) till Lena Ek (C), miljöminister om Säkerhetsarbetet vid svenska reaktorer</title>
          <idno type="rdwebb">H110344</idno>
          <ref type="dokument_url_text">http://data.riksdagen.se/dokument/H110344/text</ref>
          <ref type="dokument_url_html">http://data.riksdagen.se/dokument/H110344</ref>
          <ref type="dokumentstatus_url_xml">http://data.riksdagen.se/dokumentstatus/H110344</ref>
          <ref type="downloadurl">https://mhdownload.riksdagen.se/VOD1/PAL169/2442207110018991521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sakerhetsarbetet-vid-svenska-reaktorer_H110344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <persName>Lise Nordin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8U4kw1UtUG9GZALACkYxuu">
          <note>Interpellationen är besvarad</note>
        </correspAction>
        <correspAction type="sent" xml:id="i-4J8DxeYt6EYJFA7zNk9CfQ" corresp="i-LSGLGKPPdgKqe7pxwHn9sf">
          <date when="2014-03-11"/>
        </correspAction>
        <correspAction type="received" xml:id="i-D3gEJooTHdfQE947yGi4Fp" corresp="i-85m2VX7KSiTFeJSnapgkxu">
          <date when="2014-03-11"/>
        </correspAction>
        <correspAction type="answered" xml:id="i-F8EVSNqUUxcNB6RJRyR3Le">
          <date when="2014-03-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JWKVr2dKCj6urNSzvEUi57">
            Interpellation 2013/14:344 Säkerhetsarbetet vid svenska reaktorer
            av Lise Nordin (MP) till miljöminister Lena Ek (C)
          </p>
        </div>
        <div type="ipqSubmissionInfo">
          <p xml:id="i-64gyjJavwxidwiGQtw314q">
            den 11 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JwzwfLjd78e4aC1rWDjtMx">
            Den 1 januari 2005 trädde nya säkerhetsföreskrifter för kärnkraftverken
            i kraft med syftet att ”så långt det är rimligt med beaktande
            av bästa möjliga teknik, förebygga radiologiska olyckor”. Bakgrunden
            var en händelse vid Barsebäck många år tidigare.
          </p>
          <p xml:id="i-AQ6suZ5J3p7Qkfpsr1Hifw">
            Även om föreskrifterna formellt trädde i kraft 2005, behövde
            de inte uppfyllas omedelbart. Vissa av kraven innebar långtgående
            förändringar och medförde olika åtgärder vid de tio reaktorerna.
            Därför fick reaktorerna tillfälliga undantag och åtgärdsplaner.
            Åtgärdsplaner togs fram för alla reaktorer och spände ursprungligen
            över en period från 2005 till utgången av 2013.
          </p>
          <p xml:id="i-6DuFkej1frF6pjL7Ua7KsA">
            Efter att SKI och Statens strålskyddsinstitut slogs ihop 2008
            gavs samma föreskrifter ut igen av den nya Strålsäkerhetsmyndigheten
            (SSM): Strålsäkerhetsmyndighetens föreskrifter om konstruktion
            och utförande av kärnkraftsreaktorer, SSMFS 2008:17.
          </p>
          <p xml:id="i-Ro4Zy3cgsUPhXMzUYSyUzL">
            Arbetet med åtgärdsplanerna har präglats av problem, förseningar
            och uppskov. Vid den senaste lägesbeskrivningen från SSM hade
            endast 60 procent av åtgärderna genomförts sommaren 2012. Nya
            uppskov har getts och slutdatum är nu satt till 2015 och att man
            år 2016 ska ”sätta ned foten”. Åtgärderna är alltså fortfarande
            inte genomförda efter nio år.
          </p>
          <p xml:id="i-SrrsdbYRYESp9tMZriP8uE">
            I de så kallade samlade säkerhetsvärderingar som görs av svenska
            reaktorer framkommer en lång rad anmärkningar från SSM, bland
            annat att de åtgärder som finns i planerna inte genomförs. Nedan
            återges några formuleringar i dessa rapporter.
          </p>
          <p xml:id="i-FFoDfuL3nqtWrmb94DSkiE">
            Ringhals har ansökt om och beviljats de mest omfattande ändringarna
            av de åtgärder som föreskrevs av SKI och senare SSM. När det gäller
            arbetet med att genomföra åtgärderna skriver SSM: ”Utifrån föregående
            års samlade värdering påtalade SSM att arbetet måste få en högre
            prioritet. SSM vill även i årets samlade värdering understryka
            vikten av att arbetet med att göra anläggningarna säkrare måste
            prioriteras och resurser tillsättas för att ytterligare förseningar
            ska undvikas.”
          </p>
          <p xml:id="i-B8e4xARs5NfysfNrpShggm">
            Ändå blir myndighetens helhetsomdöme om anläggningen i Ringhals
            den något kryptiska formuleringen att ”verksamheten vid Ringhals
            AB i tillräcklig omfattning uppfyller gällande krav på strålsäkerhet
            under förutsättning att tidigare kända brister i verksamheten
            åtgärdas enligt plan”.
          </p>
          <p xml:id="i-UHt3u6ffnLEPoP5qh99NzX">
            SSM:s bedömning av OKG:s anläggning i Oskarshamn är ännu mer
            kritisk. Arbetet med att genomföra åtgärder enligt SSMFS 2008:17
            beskrivs så här: ”När dessa föreskrifter trädde ikraft 2005 beslutade
            myndigheten om s.k. övergångsplaner vilka angav vilka åtgärder
            som skulle genomföras och i vilken takt. Fram till den 30 juni
            2012 har sammantaget ca 55% av de beslutade åtgärderna genomförts.”
          </p>
          <p xml:id="i-3RtFmNdKMu8YtBdu5musZW">
            ”SSM kan notera att arbetet med övergångsplaner, i kombination
            med de effektökningar som utförts och/eller planeras, har tagit
            mer tid och resurser i anspråk än vad som förutsågs vid planeringen
            av arbetet. När det gäller projekt PLEX har förseningarna, så
            som de hanterats av OKG, tillåtits påverka anläggningens tekniska
            status negativt (ex. reservkraftsdieslar) vilket SSM ser allvarligt
            på.”
          </p>
          <p xml:id="i-YZKE5k7k6pjyyxgxpiuo1P">
            Därefter följer en rad påpekanden om allvarliga säkerhetsbrister
            och försummelser som kan sammanfattas med följande citat: ”OKG
            förmedlar själva en bild av säkerhetsavdelningen som stark, oberoende
            och med erforderliga resurser. Den bilden överensstämmer inte
            helt med vad SSM har sett i sin tillsyn.”
          </p>
          <p xml:id="i-Mo4TFPib8FwJ3wz3PdVGu3">
            ”SSM:s samlade bedömning är att verksamheten vid OKG inte i tillräcklig
            omfattning uppfyller gällande krav på strålsäkerhet.”
          </p>
          <p xml:id="i-A2ed14CnwcjSijuvopWx7B">
            Ändå blir SSM:s bedömning av anläggningen som helhet att den
            kan köras vidare: ”SSM:s samlade bedömning är att anläggningarna
            vid OKG AB i tillräcklig omfattning uppfyller gällande krav på
            strålsäkerhet under förutsättning att tidigare kända brister i
            anläggningarna åtgärdas enligt plan.”
          </p>
          <p xml:id="i-KSNTAgR2tyQqRUoEPchWhP">
            Av 28 § i SSMFS 2008:17 framgår att SSM får medge undantag från
            föreskrifterna om särskilda skäl föreligger och om det kan ske
            utan att syftet med föreskrifterna åsidosätts. Att upp till 40
            procent av åtgärderna inte genomförs i tid måste rimligen påverka
            syftet att ”så långt det är rimligt med beaktande av bästa möjliga
            teknik, förebygga radiologiska olyckor”.
          </p>
          <p xml:id="i-WCAFsUqKbnjxjdxK58ziBA">
            För mig går säkerheten före allt annat när det gäller kärnreaktorer
            – före effekthöjningar, lönsamhet, kostnadseffektivitet och samarbetsklimat.
            Men vid läsning av dessa rapporter förefaller SSM inta en hållning
            som inte alltid sätter säkerheten i främsta rummet. Att reaktorägarna
            bara hade genomfört drygt hälften av åtgärderna när deadline gick
            ut men ändå tillåts fortsätta är anmärkningsvärt. Då sätter man
            inte säkerheten först.
          </p>
          <p xml:id="i-F6hjy3SckUu1tcAsTZHHsr">
            Mot bakgrund av detta vill jag fråga miljöminister Lena Ek:
          </p>
          <p xml:id="i-URp9NWQuFe7ttbPL9VEz4i">
            Vilka åtgärder avser ministern att vidta mot bakgrund av att
            kärnkraftsägarna endast utfört drygt hälften av de säkerhetskrav
            som ställdes redan 2005 och som skulle vara klara senast år 2013?
          </p>
          <p xml:id="i-XRCUq2xPRMVmf2bY1BWuRD">
            Hur länge avser ministern att låta kärnkraftsreaktorerna vara
            i drift utan att leva upp till säkerhetsföreskrifterna från 2005?
          </p>
          <p xml:id="i-WtwZ3uEx7E8J9o6VbhBBYQ">
            Vad är ministerns plan om kärnkraftsreaktorerna fortfarande inte
            lever upp till säkerhetskraven vid det nya slutdatumet 2015?
          </p>
        </div>
      </div>
    </body>
  </text>
</TEI>
