<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0135">
  <teiHeader>
    <fileDesc>
      <titleStmt>
        <title>Interpellation 2013/14:135 av Fridolin, Gustav (MP)</title>
        <author>Fridolin, Gustav (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:135 av Fridolin, Gustav (MP) till Jan Björklund (FP), utbildningsminister om Nödvändig upprustning av skollokaler</title>
          <idno type="rdwebb">H110135</idno>
          <ref type="dokument_url_text">http://data.riksdagen.se/dokument/H110135/text</ref>
          <ref type="dokument_url_html">http://data.riksdagen.se/dokument/H110135</ref>
          <ref type="dokumentstatus_url_xml">http://data.riksdagen.se/dokumentstatus/H110135</ref>
          <ref type="downloadurl">https://mhdownload.riksdagen.se/VOD1/PAL169/2442207120019346521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/nodvandig-upprustning-av-skollokaler_H110135</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-M5gybMuHhcSoVKSNduhiuw">
          <note>Interpellationen är besvarad</note>
        </correspAction>
        <correspAction type="sent" xml:id="i-LvGERfWHejGyf66Sp9NeNj" corresp="i-9CH1KbWwyrj8DRqAQB3Fza">
          <date when="2013-11-19"/>
        </correspAction>
        <correspAction type="received" xml:id="i-T1UTU3Qb7XYAhhj2XaAhAj" corresp="i-AvFShRZVEyBV61S19AKNGK">
          <date when="2013-11-20"/>
        </correspAction>
        <correspAction type="answered" xml:id="i-T6ugQv9SzwDoY2Egn8k2QW" corresp="i-AvFShRZVEyBV61S19AKNGK">
          <date when="2014-01-14"/>
        </correspAction>
        <correspContext corresp="i-T6ugQv9SzwDoY2Egn8k2QW">
          <ref type="record" target="prot-201314--053">Riksdagens protokoll 2013/14:53 Tisdagen den 14 januari</ref>
          <ref type="recordSection" target="unsetDivId">7 § Svar på interpellation 2013/14:135 om nödvändig upprustning av skollokaler</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DZqd4eua2E5vtoe39mKXZY">
            Interpellation 2013/14:135 Nödvändig upprustning av skollokaler
            av Gustav Fridolin (MP) till utbildningsminister Jan Björklund
            (FP)
          </p>
        </div>
        <div type="ipqSubmissionInfo">
          <p xml:id="i-WTcky3Ndx3H6LbemVWccZx">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5eE7kfw4C5vqu9WhLuSDVf">
            Arbetsmiljöverket genomför just nu ett särskilt arbete med att
            intensifiera granskningen av luften och inomhusmiljön i Sveriges
            skolor. Anledningen är att luftens kvalitet är dålig, och att
            underhåll av skolor ofta dröjer länge av ekonomiska skäl. I anmälningar
            till Arbetsmiljöverket som rapporterats om i medier framkommer
            att skyddsombud uppger att man i en femtedel av de anmälda fallen
            rörande fukt- och mögelskador eller dålig ventilation känt till
            problemen i mer än två år. Det uppges också att problemen i vissa
            fall varit kända i många fler år än så, utan att de åtgärdats.
            TV4 Nyheterna har rapporterat om att varannan kommun avstår från
            att göra kontroll av inomhusventilationen.
          </p>
          <p xml:id="i-GmtSHN9jHgehszHYzjQRBh">
            En analys av Energimyndigheten och Boverket från 2007 visar att
            inomhusklimatet i Sveriges skolor innebär allvarliga problem för
            hälsan och pedagogiken. Tre av fyra skolor hade då så dålig luft
            att den skapar hälsoproblem bland elever och skolpersonal.
          </p>
          <p xml:id="i-AwsbiTC3tD3esN4t4MqbEd">
            Energimyndighetens och Boverkets ingående analys om inneklimat
            och energianvändning var genomförd vid 130 förskolor, grundskolor
            och gymnasieskolor från Malmö i söder till Arjeplog i norr. Urvalet
            inkluderade skolor i storstäder som Stockholm och Göteborg såväl
            som landsbygdskommuner som Mörbylånga och Kramfors. 1 965 skolanställda
            deltog i studien.
          </p>
          <p xml:id="i-Hyoa6ewWdAnP1eQkgVsRRi">
            Skolmiljön konstaterades vara bristfällig och rent av hälsofarlig:
            <list rend="unordered">
              <item>
                &lt;![if !supportLists]&gt;· &lt;![endif]&gt;Nästan tre av fyra undersökta
                skolor har så pass allvarliga problem med luftklimatet att det
                kan kopplas till besvär för elever och skolpersonal.
              </item>
              <item>
                &lt;![if !supportLists]&gt;· &lt;![endif]&gt;Tre av fyra skolor har påtalade
                eller identifierade problem med det termiska klimatet, det vill
                säga för hög värme i klassrummen på sommarhalvåret eller för kallt
                under vinterhalvåret.
              </item>
              <item>
                &lt;![if !supportLists]&gt;· &lt;![endif]&gt;Över hälften av skolorna har
                bristfällig ljudisolering eller andra akustikproblem.
              </item>
              <item>
                &lt;![if !supportLists]&gt;· &lt;![endif]&gt;72 procent av skolorna saknar
                helt eller delvis flimmerfri belysning.
              </item>
              <item>
                &lt;![if !supportLists]&gt;· &lt;![endif]&gt;80 procent av skolorna har drabbats
                av fuktproblem och 40 procent har fuktskador.
              </item>
              <item>
                &lt;![if !supportLists]&gt;· &lt;![endif]&gt;Fuktproblem gör att risken för
                hälsoproblem kopplade till detta bedöms som påtaglig.
              </item>
              <item>
                &lt;![if !supportLists]&gt;· &lt;![endif]&gt;I stort sett ingen skola har
                bra städbarhet vilket medför att skolorna är svåra att hålla rena.
              </item>
            </list>
          </p>
          <p xml:id="i-6jbztHjdZyzB8pCXLa68Vs">
            Studien släpptes 2007 men fortfarande över fem år senare har
            inget hänt, vilket Arbetsmiljöverkets inledda studier ger belägg
            för. Inomhusklimatet på Sveriges skolor är fortfarande bristfälligt
            och snarare mer problematiskt är tidigare. Problem med bristande
            miljöfaktorer i inomhusmiljö kan leda till hudproblem, trötthet
            och huvudvärk.
          </p>
          <p xml:id="i-Mbv8YBXRnKvr7MUFXeef8q">
            Studier utförda i skolmiljö visar att högre halter koldioxid,
            som ett mått på dålig ventilation, ökar sjukfrånvaron. Svenska
            studier visar också att förbättrad ventilation kan minska frekvensen
            av astmasymtom som är relaterade till skolan.
          </p>
          <p xml:id="i-QLgmFtcsoJkcod6ysBTT2r">
            Ansvaret för det löpande underhållet av skolbyggnaderna vilar
            på skolans huvudmän. Men ansvaret för att se till att alla barn
            får bra förutsättningar till studier är delat mellan stat och
            kommun. Det är därför rimligt att staten deltar i medfinansiering
            i de omfattande renoveringar som det nu finns behov av. Alternativet
            är uppenbarligen att nödvändiga renoveringar fördröjs och elever
            och skolpersonal får fortsätta arbeta i en arbetsmiljö som försämrar
            hälsan och möjligheten till goda skolresultat. I Miljöpartiets
            budgetförslag finns 1,5 miljarder avsatta i statliga medel för
            att understödja renoveringar av skollokaler i en utvidgad ROT
            till skolans område.
          </p>
          <p xml:id="i-9XTd4HKPqg8Uc9zi5RtTwm">
            I dag kan en ägare av en privatbostad få skatteavdrag för att
            göra renoveringar, medan huvudmän för skolor och förskolor inte
            kan få del av statliga medel och därför alltför länge dras med
            stora inomhusmiljöproblem vilket barnen och skolpersonalen får
            betala för.
          </p>
          <p xml:id="i-JKoc8MS4uaKkhFLCcytfen">
            Det finns andra vinster att göra med att finna en modell för
            att utvidga ROT-avdraget också till skollokaler. Svenska skolor
            kan spara mycket energi och samtidigt förbättra innemiljön i lokalerna.
            Energibesparingspotentialen för skolor och förskolor är i genomsnitt
            20 procent enligt Boverket och Energimyndigheten. Sedan 1990 har
            elanvändningen på skolorna ökat med ca 15 procent. En direkt effekt
            av energieffektivisering är också att skolornas huvudmän, kommunerna
            och de fristående huvudmännen, långsiktigt sparar pengar som i
            stället kan komma utbildningen till del.
          </p>
          <p xml:id="i-Q8pWU4X7xVD2TXefWXDhVt">
            I många skolor i Sverige ser lektionssalarna och övriga utrymmen
            ut på samma sätt som de gjordes när de planerades och byggdes
            för 40 eller fler år sedan. I en del skolor tycks gardinerna ha
            hängt kvar sedan dess. Under tiden har vi lärt oss mycket om hur
            inlärning sker, och pedagogiken har utvecklats i skolan. När renoveringar
            genomförs har man möjlighet att bygga om lokalerna så att de är
            ändamålsenliga för modernt pedagogiskt arbete. Det finns också
            möjlighet att involvera elever i arbetet och på så sätt skapa
            ett större ägarskap för den egna skolan, och därigenom minska
            risken för klotter och skadegörelse.
          </p>
          <p xml:id="i-RsrM5UR3Eonc4JewyLyoEu">
            År 2005 sjösatte Storbritannien en brittisk variant av ett sådant
            klassrumslyft: ”Building Schools for the Future”. Tiotals miljarder
            pund avsattes för att förvandla Storbritanniens nedslitna och
            hälsovådliga skolor till utbildningslokaler med en innovativ och
            högteknologisk miljö i världsklass. Syftet var även att inspirera
            elever, lärare och skolans omgivande näringsliv samt utöka möjligheterna
            för föreningsliv och närsamhället att nyttja skollokalerna.
          </p>
          <p xml:id="i-MFjaoYn8xoBEAEXJ1RMFQi">
            Reformen blev mycket populär och över 40 procent av landets skolor
            hann inkluderas i programmet innan det lades ned av Toryregeringen
            2010. Vid den tidpunkten hade omfattande investeringar gjorts
            i flera tusen skolor som låg i områden med högre arbetslöshet
            och större sociala problem än genomsnittet.
          </p>
          <p xml:id="i-AugAmqfzA2zF4KbkEyUNoq">
            Mot bakgrund av Arbetsmiljöverkets inledda studier om brister
            i elevers och skolpersonals arbetsmiljö vill jag fråga utbildningsministern
            om han avser att vidta åtgärder för att säkerställa att nödvändig
            upprustning av landets skollokaler kommer till stånd.
          </p>
        </div>
      </div>
    </body>
  </text>
</TEI>
