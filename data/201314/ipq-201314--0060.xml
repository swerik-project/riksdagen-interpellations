<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0060">
  <teiHeader>
    <fileDesc>
      <titleStmt>
        <title>Interpellation 2013/14:60 av Kakabaveh, Amineh (V)</title>
        <author>Kakabaveh, Amineh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:60 av Kakabaveh, Amineh (V) till Carl Bildt (M), utrikesminister om Situationen för flyktingar från Syrien</title>
          <idno type="rdwebb">H11060</idno>
          <ref type="dokument_url_text">http://data.riksdagen.se/dokument/H11060/text</ref>
          <ref type="dokument_url_html">http://data.riksdagen.se/dokument/H11060</ref>
          <ref type="dokumentstatus_url_xml">http://data.riksdagen.se/dokumentstatus/H11060</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2VmzQiH5MdAnZFVkPcg9N3">
          <note>Interpellationen är besvarad</note>
        </correspAction>
        <correspAction type="sent" xml:id="i-KreqgCMrTg5mLQ5ab1bptT" corresp="i-548HUVvKe8n48M3pQmFeUC">
          <date when="2013-10-24"/>
        </correspAction>
        <correspAction type="received" xml:id="i-LMLDqxjkRhg9RGLMjNS33s" corresp="i-AZnaWEAg22YQ3HzVMfNSHR">
          <date when="2013-10-24"/>
        </correspAction>
        <correspAction type="answered" xml:id="i-PMYQz8MFQ87Z9vGRq7Kp2t">
          <date when="2013-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KmWJQtxxKtFLVYbZH1Ay81">
            Interpellation 2013/14:60 Situationen för flyktingar från Syrien
            av Amineh Kakabaveh (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-RTosUVdLv5zMDp9bjyh1jr">
            den 24 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PmrERzLAX5xdqFNa8M3kiJ">
            Vi har fått höra Cecilia Uddén rapportera för SR från Kairo om
            hur syriska flyktingar omkommer utanför den egyptiska kusten,
            hur män, kvinnor och barn drunknar när bristfälligt utrustade
            eller sjöodugliga fartyg lastade med flyktingar går i kvav. Överlevande
            föräldrar och barn som lyckas ta sig i land behandlas av egyptiska
            myndigheter som brottslingar och sätts i fängelse för att sedan
            återbördas till det land de flytt ifrån. En del av dessa var på
            väg till släktingar i Sverige.
          </p>
          <p xml:id="i-DuVEGQDdxrtX3V68eAoMdx">
            Andra förfärande uppgifter handlar om barngifte som i själva
            verket är människohandel, främst flickor men även pojkar, som
            pågår i flyktinglägren i grannländerna. I hopp om en drägligare
            framtid än den i Syrien eller grannländernas flyktingläger överlämnar
            förtvivlade föräldrar mot betalning sina barn till rika saudiska
            män. På FN:s flickdag rapporterade människorättsaktivister hur
            små flickor säljs och köps från flyktinglägren i grannländerna
            till rika och äldre män. Biståndet är alltför ofta könsblint och
            kommer sällan unga flickor och kvinnor till del. Faran för att
            dessa barn blir sexuellt utnyttjade eller tvingas till slavarbete
            är stor. För att citera Cecilia Uddén: ”Vi kan inte ha en världsordning
            som tvingar föräldrar att utsätta sina barn för dödsfara.” I all
            synnerhet ska vi i Europa inte godta en sådan ordning. Grannländerna
            Turkiet, Irak, Libanon och Jordanien har fått ta emot ett långt
            större antal flyktingar än vad dessa länder mäktar med.
          </p>
          <p xml:id="i-UuztZdtEKgqwhDSoa11igH">
            I Syrienkrigets spår pågår ett cyniskt och omänskligt utnyttjande
            av människors svåra belägenhet. Flyktingsmugglare skor sig hämningslöst
            på flyktingarnas utsatthet och plundrar dem på deras sista tillgångar
            och utsätter dem sedan för oerhörda risker.
          </p>
          <p xml:id="i-JzKcJQF6KWmRntXdGpE7RU">
            Sverige har på papperet anslagit en ansenlig summa i bistånd
            till flyktingar från Syrien, men stora delar av detta bistånd
            har trots det väldiga behovet av snabba och effektiva hjälpinsatser
            ännu inte kommit de humanitära organisationer som på plats ska
            organisera hjälpen till del.
          </p>
          <p xml:id="i-AVGPTA7Yx8WxxCKUr98RPZ">
            Enligt Save the Children har enbart 30 procent av de ca 150 miljoner
            kronor som lovades på givarkonferensen betalats ut. Resten har
            fastnat hos UD. En självklar fråga är varför de hjälpinsatser
            som beslutats ännu inte har blivit förverkligade i praktiken.
          </p>
          <p xml:id="i-RT6u1dGtRvQDADtwYGYDG4">
            Situationen för de syriska flyktingarna är ohygglig och en för
            tung börda för grannländerna att ensamma bära. Sverige har ett
            gott internationellt anseende i situationer och sammanhang som
            dessa. Dagens situation kräver att Sverige agerar. Sverige bör
            dessutom inom EU intensivt verka för att andra EU-länder gör samma
            sak.
          </p>
          <p xml:id="i-G84X55ArvHFM8gbcKjGfHG">
            Med anledning av vad som anförts ovan vill jag fråga utrikesminister
            Carl Bildt:
          </p>
          <p xml:id="i-QisZ8wXojnwS1kGEdwm8q1">
            Vilka initiativ avser ministern att ta för att påskynda och effektivisera
            hjälpen till dem som flyr från Syrien?
          </p>
          <p xml:id="i-HfteiA5cKTUboMnaDyzzZr">
            Avser ministern att verka för att Sverige ska öka den svenska
            kvoten av flyktingar från Syrien?
          </p>
          <p xml:id="i-WDjQxnXgksgXuqbMsnKiKP">
            Avser ministern att verka för att skapa lagliga vägar in i EU
            för dem som flyr undan krig och förföljelse?
          </p>
          <p xml:id="i-QbiatD4wx3cnQmtk2WweJZ">
            Avser ministern att verka för att låta syriska flyktingar i Sverige
            få söka visum å sina anhörigas vägnar så att de inte tvingas resa
            långväga till ambassad?
          </p>
          <p xml:id="i-RpMDuqKSQRLiedhvhVjuas">
            Vilka initiativ avser ministern att ta gentemot stater som exempelvis
            Egypten för att förhindra att flyktingar från Syrien behandlas
            som brottslingar och fängslas?
          </p>
          <p xml:id="i-SjPwYnKELyvb6ZvEFnZUkj">
            Vad avser ministern att göra för att förhindra handel med utsatta
            kvinnor och barn i flyktinglägren i Syriens grannländer?
          </p>
          <p xml:id="i-WQFjmCHyGwW36e5WJsaDbQ">
            Vad avser ministern att göra inom EU för att förmå andra EU-länder
            att ta emot fler flyktingar?
          </p>
          <p xml:id="i-5AyTFAooKxAwENDdNGaERB">
            Vad avser ministern att göra för att Turkiet och andra flyktingmottagande
            länder ska underlätta för humanitär hjälp utan att ställa krav
            på att organisationer som ger denna hjälp först måste vara registrerade?
          </p>
        </div>
      </div>
    </body>
  </text>
</TEI>
