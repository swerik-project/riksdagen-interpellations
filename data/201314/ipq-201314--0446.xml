<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0446">
  <teiHeader>
    <fileDesc>
      <titleStmt>
        <title>Interpellation 2013/14:446 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:446 av Ali Esbati (V) till Elisabeth Svantesson (M), arbetsmarknadsminister om Insyn i Arbetsförmedlingens upphandlingar</title>
          <idno type="rdwebb">H110446</idno>
          <ref type="dokument_url_text">http://data.riksdagen.se/dokument/H110446/text</ref>
          <ref type="dokument_url_html">http://data.riksdagen.se/dokument/H110446</ref>
          <ref type="dokumentstatus_url_xml">http://data.riksdagen.se/dokumentstatus/H110446</ref>
          <ref type="downloadurl">https://mhdownload.riksdagen.se/VOD1/PAL169/2442207080018655521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/insyn-i-arbetsformedlingens-upphandlingar_H110446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <persName>Elisabeth Svantesson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <persName>Elisabeth Svantesson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RGeJEeUhu5aaLkCLZ8UXEJ">
          <note>Interpellationen är besvarad</note>
        </correspAction>
        <correspAction type="sent" xml:id="i-W8Xz2e1yHuKybraxUkBz4X" corresp="i-TxLwXp3MJemR8iGdYER2aZ">
          <date when="2014-04-17"/>
        </correspAction>
        <correspAction type="received" xml:id="i-FwFpbbErZEpmCodqSMGvds" corresp="i-84DiaFjYsBoBUQnKJiSte9">
          <date when="2014-04-25"/>
        </correspAction>
        <correspAction type="answered" xml:id="i-C6w5VcMceRyvbXDv9FnHDv" corresp="i-84DiaFjYsBoBUQnKJiSte9">
          <date when="2014-06-05"/>
        </correspAction>
        <correspContext corresp="i-C6w5VcMceRyvbXDv9FnHDv">
          <ref type="record" target="prot-201314--120">Riksdagens snabbprotokoll 2013/14:120 Torsdagen den 5 juni</ref>
          <ref type="recordSection" target="unsetDivId">Svar på interpellation 2013/14:446 om insyn i Arbetsförmedlingens upphandlingar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5mwv7Edv19mRmQMMRUa53Z">
            Interpellation 2013/14:446 Insyn i Arbetsförmedlingens upphandlingar
            av Ali Esbati (V) till Arbetsmarknadsminister Elisabeth Svantesson
            (M)
          </p>
        </div>
        <div type="ipqSubmissionInfo"/>
      </div>
      <div type="ipqBody">
        <div type="ipContext">
          <p xml:id="i-RLHfXqWk91JiFtZP11dS9T"></p>
          <p xml:id="i-GeFtaGkDxSuVhd3eYziers">
            I mitten av april gjorde Göteborgs-Posten avslöjanden om grova,
            långa och återkommande rasistiska utfall från en lärare på en
            bussförarutbildning. Det särskilt beklämmande med fallet är att
            eleverna har skickats till utbildningen genom Arbetsförmedlingen.
            Den ingår i deras åtgärdsprogram och betalas av det offentliga.
          </p>
          <p xml:id="i-D7zVVpVs1F6FzRX4mk5nRp">
            Jag utgår från att ministern och regeringen inte anser det vara
            lämpligt med sådana rasistiska utfall i allmänhet och vid arbetsmarknadsutbildningar
            i synnerhet.
          </p>
          <p xml:id="i-Sv9n39fosfBsL9HXt9mbb8">
            Problemet i dag är att ett systematiskt arbete mot sådana situationer,
            och andra brister i upphandlade åtgärder, försvåras av såväl rutinbrister
            inom Arbetsförmedlingen som av affärssekretess. När det gäller
            det aktuella företaget hade till exempel en del av klagomålen
            från eleverna uppenbarligen inte förts vidare som formell kritik.
          </p>
          <p xml:id="i-CkjZBtpUfEs2MsBCx4MxDV">
            Lika anmärkningsvärt är att Göteborgs-Posten har fått nej från
            Arbetsförmedlingen, när den har begärt ut resultatet av de utredningar
            som Arbetsförmedlingen har gjort med anledning av klagomålen.
            Enligt tidningen har detta gjorts efter bedömning av Arbetsförmedlingens
            juridiska avdelning, med hänsyn till att ett offentliggörande
            kan skada det anlitade företaget. Samma företag har tidigare varit
            föremål för klagomål i Umeå – detta gällde både kvaliteten på
            utbildningen och påståenden om trakasserier mot eleverna. Kritik
            ska ha bemötts med hot om avstängning och dåliga referenser. I
            dag säger regionchefen för företaget: ”Arbetsförmedlingen kollade
            på det där. Deras utlåtande var att de fick vad de betalade för
            och det fanns inga problem enligt dem.”
          </p>
          <p xml:id="i-A7pAcApXAhSSQ2i8Cq9XG2">
            Detta är bara ett företag som har sålt utbildningstjänster till
            Arbetsförmedlingen för över en halv miljard kronor under åren
            2012 och 2013. Det är frågan om många miljarder skattekronor som
            på så sätt överförs från det allmänna till privata anordnare.
            Här måste man också nämna fas 3-branschen, ”sysselsättningsfasen”,
            där företagens sekretessbehov överordnas allmänhetens insynsrätt.
          </p>
          <p xml:id="i-FSZGEqgHhEzbcaEjUPRhAJ">
            Detta är en situation som dels är skadlig för kvalitetssäkringen
            av arbetsmarknadspolitiken, dels undergräver den för svensk demokrati
            så avgörande offentlighetsprincipen.
          </p>
          <p xml:id="i-5M5pCD77DbKaHXHKwCzT7F">
            Jag vill mot bakgrund av detta fråga arbetsmarknadsminister Elisabeth
            Svantesson:
          </p>
          <p xml:id="i-TmC5Job1xtyADPVs1JanMi">
            Avser ministern att vidta åtgärder för att Arbetsförmedlingen
            ska förbättra sina rutiner vid klagomål mot externa anordnare?
          </p>
          <p xml:id="i-Usrt19p78r4CuQ97xaeJsJ">
            Avser ministern att vidta åtgärder för att öka insynen i den
            verksamhet som Arbetsförmedlingen upphandlar hos privata anordnare?
          </p>
        </div>
      </div>
    </body>
  </text>
</TEI>
