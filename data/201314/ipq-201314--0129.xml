<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0129">
  <teiHeader>
    <fileDesc>
      <titleStmt>
        <title>Interpellation 2013/14:129 av Sommestad, Lena (S)</title>
        <author>Sommestad, Lena (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:129 av Sommestad, Lena (S) till Lena Ek (C), miljöminister om Regeringens motiv för att tillåta kommersiellt linjeflyg på Uppsala flygplats, Ärna</title>
          <idno type="rdwebb">H110129</idno>
          <ref type="dokument_url_text">http://data.riksdagen.se/dokument/H110129/text</ref>
          <ref type="dokument_url_html">http://data.riksdagen.se/dokument/H110129</ref>
          <ref type="dokumentstatus_url_xml">http://data.riksdagen.se/dokumentstatus/H110129</ref>
          <ref type="downloadurl">https://mhdownload.riksdagen.se/VOD1/PAL169/2442207130019395121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/regeringens-motiv-for-att-tillata_H110129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-FoJszTNkQwgno9vdVDeJnM">
          <note>Interpellationen är besvarad</note>
        </correspAction>
        <correspAction type="sent" xml:id="i-5BoM4AMpzXNp4dBEzFi3iY" corresp="i-4f2bAEUboRxqAf7W8Ybmzm">
          <date when="2013-11-18"/>
        </correspAction>
        <correspAction type="received" xml:id="i-9P2QkYws2kWwiybXzYqvFC" corresp="i-85m2VX7KSiTFeJSnapgkxu">
          <date when="2013-11-19"/>
        </correspAction>
        <correspAction type="answered" xml:id="i-KmNu5BUAyiicBU55njpQRW" corresp="i-85m2VX7KSiTFeJSnapgkxu">
          <date when="2013-12-09"/>
        </correspAction>
        <correspContext corresp="i-KmNu5BUAyiicBU55njpQRW">
          <ref type="record" target="prot-201314--042">Riksdagens protokoll 2013/14:42 Måndagen den 9 december</ref>
          <ref type="recordSection" target="unsetDivId">16 § Svar på interpellationerna 2013/14:129 och 130 om civil flygplats vid Ärna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CjNamJdTWx3oubpYxAxMRd">
            Interpellation 2013/14:129 Regeringens motiv för att tillåta
            kommersiellt linjeflyg på Uppsala flygplats, Ärna av Lena Sommestad
            (S) till miljöminister Lena Ek (C)
          </p>
        </div>
        <div type="ipqSubmissionInfo">
          <p xml:id="i-V7kyKmGoS4mDsQCbxb65He">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JYJA5B5PJPmRZz7RCaFp9K">
            Regeringen beslutade torsdagen den 14 november att ge Försvarsmakten
            tillstånd att upplåta Uppsala flygplats, Ärna, för kommersiellt
            civilflyg i linjetrafik. Detta innebär att Uppsala flygplats,
            Ärna, belägen i direkt anslutning till Uppsala tätort, omvandlas
            från en militär övningsflygplats med viss civil flygklubbsverksamhet
            och helikopterverksamhet, med begränsade flygningar dagtid, till
            en kommersiell flygplats med femdubblad trafik på såväl dag- som
            kvällstid och betydande kringverksamhet, inte minst i form av
            transporter.
          </p>
          <p xml:id="i-EVDvcAo16GA5bZvzQcBoKp">
            Genom torsdagens beslut om tillstånd för kommersiellt flyg på
            Uppsala flygplats, Ärna, valde regeringen att avslå ca 430 överklaganden
            från organisationer och enskilda som hade överklagat det beslut
            om tillstånd som fattades av Miljöprövningsdelegationen, Länsstyrelsen
            i Uppsala län, den 17 mars 2010.
          </p>
          <p xml:id="i-FcASntBtv1qM5uFZdUBSSt">
            Regeringen valde också att gå emot miljödomstolen (Nacka tingsrätt),
            som i sitt yttrande till regeringen avstyrkte att tillstånd skulle
            ges till kommersiellt linjeflyg på Ärna.
          </p>
          <p xml:id="i-2gbxuVD5HRF3WeQYjn2dWT">
            Likaså valde regeringen att ignorera kommunstyrelsen i Uppsala,
            som så sent som den 7 november 2013 uppmanade regeringen att upphäva
            länsstyrelsens beslut om tillstånd för kommersiell luftfart på
            Uppsala flygplats.
          </p>
          <p xml:id="i-TCsUoDwjti2Cn5D9eSKQJM">
            Regeringens beslut är unikt genom att Försvarsmakten får klartecken
            för att utveckla samarbete med en privat civilflygplatsoperatör,
            Uppsala Airport AB. Tidigare samverkansprojekt har Försvarsmakten
            genomfört med staten, genom Luftfartsverket, numera Swedavia,
            eller med kommuner som samarbetspartners.
          </p>
          <p xml:id="i-BEX7cfJ85fE7c3YhK6VSzH">
            Uppsala Airport AB har genom flygplatsavtal redan fått ensamrätt
            till att utveckla den kommersiella verksamheten vid Uppsala flygplats,
            Ärna. Det innebär att Försvarsmakten i detta ärende inte enbart
            företräder ett allmänintresse. Man företräder också ett enskilt
            bolags intresse.
          </p>
          <p xml:id="i-3gWGjcteXn69d6cTNWt289">
            Än mer iögonfallande är dock att regeringen i sitt beslut, som
            handlar om tillåtlighet enligt miljöbalken, inte ger någon motivering
            till beslutet ur miljösynpunkt. Man väljer att inte kommentera
            de stora brister i Försvarsmaktens tillståndsansökan enligt miljöbalken,
            som såväl klagande som miljödomstolen har lyft fram. Frågan om
            miljöeffekter och miljörisker för Uppsala och dess invånare berörs
            över huvud taget inte i regeringens beslutsmotivering.
          </p>
          <p xml:id="i-F5736GKhUXVDBzTuMrvum1">
            Avsaknaden av motivering ur miljösynpunkt är särskilt anmärkningsvärd,
            i ljuset av att miljödomstolen i sitt yttrande till regeringen
            har underkänt den miljökonsekvensbeskrivning som Försvarsmakten
            har gjort i detta ärende. Miljökonsekvensbeskrivningen är enligt
            miljödomstolen så bristfällig att den över huvud taget inte kan
            ligga till grund för en lokalisering av miljöfarlig verksamhet
            i så nära anslutning till tätortsbebyggelse, som nu är aktuell
            för kommersiell flygfart på Ärna. Särskilt allvarligt är att miljökonsekvensbeskrivningen
            har en felaktig geografisk avgränsning.
          </p>
          <p xml:id="i-WSkUTb6thraCYrJXroRsvu">
            Ett ytterligare problem i regeringens beslut handlar om lokaliseringen
            till Uppsala.
          </p>
          <p xml:id="i-T82uuwBkTwdKzmJXVhoGJi">
            Länsstyrelsen accepterade i sitt beslut år 2010 att Försvarsmakten
            inte hade utrett någon alternativ lokalisering, med motivet att
            ekonomiska samordningsvinster för Försvarsmakten var det centrala
            ändamålet för ansökan. Därmed fanns ingen annan plats än Ärna
            att diskutera, enligt länsstyrelsens miljöprövningsdelegation.
          </p>
          <p xml:id="i-CeNHYYdavLTfRjFiDxGLcY">
            Men en sådan tolkning är inte acceptabel, hävdade miljödomstolen
            i sitt yttrande till regeringen. Försvarsmakten kan inte befrias
            från kravet att pröva lokaliseringen.
          </p>
          <p xml:id="i-KocRH5uLrfmGyWvxA5nbqn">
            Ändå accepteras samma resonemang av regeringen i beslutet från
            den 14 november 2013. ”Ärna är den enda rimliga lokaliseringen.”
          </p>
          <p xml:id="i-TKYhs3VUYWXNJyrX6o4Cq3">
            Vad är problemet med regeringens sätt att resonera kring lokaliseringsfrågan?
          </p>
          <p xml:id="i-5fZtpcyajQfnkWo4geWG4p">
            Regeringens beslut om lokalisering rymmer tre avgörande brister.
            Dessa framgår av miljödomstolens yttrande.
          </p>
          <p xml:id="i-DqEGqywEMfNSbqYuoxHYp5">
            För det första är det fel, menar miljödomstolen, att en alternativ
            lokalisering av kommersiellt flyg inte behöver utredas, bara därför
            att Försvarsmakten ser samordningsvinster på Ärna. Det kommersiella
            flyget är en helt ny verksamhet, vars ändamål är ett helt annat
            än Försvarsmaktens militära verksamhet. Det handlar om kommersiellt
            linjeflyg, i första hand lågprisflyg till Europa. Miljödomstolen
            skriver i sitt yttrande:
          </p>
          <p xml:id="i-Vo1uzmhXPm2f1nnFrQ8jW8">
            ”Även om en samlokalisering med Försvarsmaktens verksamhet kan
            innebära samordningsvinster är detta inte ett skäl att ställa
            lägre krav på den kommersiella verksamheten än vad som skulle
            göras vid en miljöprövning av enbart sådan verksamhet.”
          </p>
          <p xml:id="i-XCaK47pjyoniLmu3uAiyJD">
            Ur miljösynpunkt noterar miljödomstolen att det kommersiella
            linjeflyget kommer att bli betydligt mer omfattande än tidigare
            militär verksamhet. Det betyder bland annat att bullerstörningarna
            blir mer frekventa och att kringverksamheten blir betydligt mer
            omfattande än i dag. Lågprisflyg till Europa kan rimligen förläggas
            till andra flygplatser, som till exempel Västerås eller Skavsta,
            menar miljödomstolen. Det finns inga skäl att inte utreda alternativa
            lokaliseringar.
          </p>
          <p xml:id="i-5fim3BRX3mmiyEo7vzQJ5t">
            För det andra är det en stor brist, anser miljödomstolen, att
            Försvarsmakten, när man nu väljer att lyfta samordningsvinster
            som huvudsakligt ändamål i sin ansökan, inte presenterar en ordentlig
            utredning av dessa samordningsvinster. Hur stora samordningsvinster
            mellan militär och civil verksamhet finns i dag? Hur mycket större
            blir de med kommersiell flygfart av den omfattning som Uppsala
            Airport AB vill ha?
          </p>
          <p xml:id="i-UFGePcVS4iRXXYFxF8wDcy">
            Jag förväntade mig att regeringen i sitt beslut skulle ha kommenterat
            denna brist i Försvarsmaktens ansökan och kanske korrigerat den.
            Så skedde inte. I stället valde regeringen att motivera sitt beslut
            med samordningsvinster, precis som Försvarsmakten, utan att referera
            till något ytterligare underlag, och utan att kommentera miljödomstolens
            yttrande.
          </p>
          <p xml:id="i-TVev7TJQV7MsLxfwhBpyxY">
            För det tredje påpekar miljödomstolen att samordningsvinster,
            om de ska kunna beaktas i ett ärende om miljötillstånd, kräver
            att samlokaliseringen ger miljönytta, till exempel i form av att
            spara resurser, och att den plats som har valts för samlokalisering
            är acceptabel, med hänsyn till de samlade miljöeffekterna. Vad
            Uppsala beträffar uppfylls inte det andra villkoret, enligt miljödomstolen.
            Omgivningsförhållandena är i Uppsala sådana, enligt domstolen,
            att ”ny och till drygt 5 gånger utökad verksamhet på platsen inte
            utan vidare kan godtas. I sådana fall måste det av utredningen
            stå klart att den valda platsen framstår som det bästa alternativet.”
            Denna synpunkt bemöts inte av regeringen.
          </p>
          <p xml:id="i-2ueS5qnat4mXM4efyWQq86">
            Regeringens beslut har väckt stor förstämning i Uppsala, inte
            minst därför att beslutet innebär att regeringen inte talar om
            hur man ser på de stora miljöfrågor som har stått i fokus för
            den lokala debatten om kommersiellt flyg på Ärna. Det gäller riskerna
            för stadens vattenförsörjning, påverkan på naturområden, bullerproblem,
            luftföroreningar och klimateffekter.
          </p>
          <p xml:id="i-GENju4um2WKhi5KCyeC8cQ">
            Många förvånas också över att miljöministern har kommunicerat
            beslutet i en debattartikel, tillsammans med försvarsministern,
            där ordet miljö över huvud taget inte nämns. Detta ger bilden
            av en regering som helt saknar engagemang och intresse för det
            miljöskydd, som för medborgarna har hög prioritet.
          </p>
          <p xml:id="i-2ruePdgKuzCYad6irgwRCu">
            Ur miljöpolitisk synvinkel är emellertid det mest oroväckande
            att regeringen, genom detta beslut, har gjort klart att man vill
            sätta en praxis som står i strid med miljödomstolens tolkning
            av miljöbalken, och detta utan att motivera varför.
          </p>
        </div>
        <div type="ipQuestion">
          <p xml:id="i-7BefcU2nNxqzVWMyWABWcd">
            Mot bakgrund av ovanstående vill jag ställa följande tre frågor
            till miljöministern:
            <list rend="ordered">
              <item>
                1. Varför saknas det i regeringens beslut en bedömning av miljöeffekterna
                av en flygplatslokalisering till Uppsala? På vilken grund tillbakavisar
                regeringen Miljööverdomstolens rekommendation att avstyrka kommersiell
                flygverksamhet, bland annat mot bakgrund av att Försvarsmaktens
                miljökonsekvensbeskrivning inte håller måttet?
              </item>
              <item>
                2. En möjlig tolkning av regeringens beslut är att det nu sätts
                en praxis som innebär att privata bolag, som sluter avtal med
                Försvarsmakten, kan räkna med att utveckla omfattande kommersiell
                flygverksamhet på vilken militär flygplats som helst, oberoende
                av lokalisering och miljörisker, eftersom samordningsvinster enligt
                regeringen är ett så tungt vägande skäl att miljöeffekterna i
                omgivningen inte ens behöver kommenteras i ett regeringsbeslut
                om tillåtlighet enligt miljöbalken. Är detta en korrekt tolkning?
                Om inte, hur ska vi tolka det faktum att Försvarsmakten undantas
                från kravet på att redovisa alternativ lokalisering av ny, kommersiell
                flygfart, när detta krav ställs på andra aktörer?
              </item>
              <item>
                3. Samordningsvinster är det enda motivet till regeringens beslut
                att tillåta kommersiell flygfart på Uppsala flygplats, Ärna. Jag
                vill mot den bakgrunden be miljöministern redovisa storleken på
                de ekonomiska samordningsvinsterna för Försvarsmakten av ett utökat
                kommersiellt flyg på Ärna.
              </item>
            </list>
          </p>
        </div>
      </div>
    </body>
  </text>
</TEI>
