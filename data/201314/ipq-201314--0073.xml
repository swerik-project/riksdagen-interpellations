<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0073">
  <teiHeader>
    <fileDesc>
      <titleStmt>
        <title>Interpellation 2013/14:73 av Linde, Hans (V)</title>
        <author>Linde, Hans (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:73 av Linde, Hans (V) till Carl Bildt (M), utrikesminister om Ett förstärkt svenskt arbete med FN-resolution 1325</title>
          <idno type="rdwebb">H11073</idno>
          <ref type="dokument_url_text">http://data.riksdagen.se/dokument/H11073/text</ref>
          <ref type="dokument_url_html">http://data.riksdagen.se/dokument/H11073</ref>
          <ref type="dokumentstatus_url_xml">http://data.riksdagen.se/dokumentstatus/H11073</ref>
          <ref type="downloadurl">https://mhdownload.riksdagen.se/VOD1/PAL169/2442207130019416321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ett-forstarkt-svenskt-arbete-med-fn_H11073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <persName>Carl Bildt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-S6tMtU9KNVD5VDR2qA1Kjd">
          <note>Interpellationen är besvarad</note>
        </correspAction>
        <correspAction type="sent" xml:id="i-LZihTXgMZQ4j16KZMqCw5Q" corresp="i-K3yJ7rruozYUK99nj91ffc">
          <date when="2013-10-25"/>
        </correspAction>
        <correspAction type="received" xml:id="i-Vo6gVgeG2XbU6ieUGZKLds" corresp="i-AZnaWEAg22YQ3HzVMfNSHR">
          <date when="2013-11-04"/>
        </correspAction>
        <correspAction type="answered" xml:id="i-Ez7PGzx8USLHdJeHKedNBM" corresp="i-AZnaWEAg22YQ3HzVMfNSHR">
          <date when="2013-12-09"/>
        </correspAction>
        <correspContext corresp="i-Ez7PGzx8USLHdJeHKedNBM">
          <ref type="record" target="prot-201314--042">Riksdagens protokoll 2013/14:42 Måndagen den 9 december</ref>
          <ref type="recordSection" target="unsetDivId">6 § Svar på interpellation 2013/14:73 om ett förstärkt svenskt arbete med FN-resolution 1325</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DYwehYNc7qZzzwPXDzUtUP">
            Interpellation 2013/14:73 Ett förstärkt svenskt arbete med FN-resolution
            1325 av Hans Linde (V) till utrikesminister Carl Bildt (M)
          </p>
        </div>
        <div type="ipqSubmissionInfo">
          <p xml:id="i-Evc2yQyjfR7B4XDE53UYwQ">
            den 25 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9RG6js5Pgd2C3CJxSkqwJY">
            Säkerhetspolitik är inte könsneutralt. Hoten mot mäns och kvinnors
            säkerhet kan se olika ut. Krig och väpnande konflikter påverkar
            män och kvinnor på olika sätt och i olika utsträckning. En fredsprocess
            som leder till att våldet mot män upphör innebär inte per automatik
            att våldet mot kvinnor upphör.
          </p>
          <p xml:id="i-BVwesGhhLe8JooDHJoRDj2">
            I den värld vi lever i är män norm och kvinnor undantag. Utan
            ett genusperspektiv är risken därför överhängande att man kommer
            att utgå från mäns erfarenheter och upplevelser i säkerhetspolitiken.
          </p>
          <p xml:id="i-KfpCBK8TyGmCGRcvgYzvF7">
            Säkerhetspolitik måste därför inkludera ett tydligt genusperspektiv
            om den ska omfatta hela befolkningen och vara långsiktig och framgångsrik.
            Ska det konfliktförebyggande arbetet ge resultat måste man se
            och möta de olika säkerhetsutmaningar som män och kvinnor upplever.
            Ska internationella insatser vara framgångsrika måste både män
            och kvinnor delta i insatserna och de måste ha kompetens att kunna
            förstå och bemöta väpnade konflikters olika konsekvenser för män
            och kvinnor. Ska freds- och försoningsprocesser nå framgång måste
            kvinnor finnas med vid förhandlingsbordet. Det är inte minst viktigt
            att påminna om när världssamfundet nu försöker få till stånd fredsprocesser
            i länder som Afghanistan, Mali och Syrien.
          </p>
          <p xml:id="i-7fMoaeVwaeJLEpfKGT4SsN">
            Det har nu gått 13 år sedan FN:s säkerhetsråd antog resolution
            1325. Resolutionen synliggör kvinnors mänskliga rättigheter och
            rätt till skydd i väpnade konflikter mot våld och våldtäkter.
            Resolutionen understryker att kvinnors rätt till säkerhet och
            rätt att delta i beslutsfattande i frågor om fred och säkerhet
            inte först och främst är jämställdhetsfrågor – utan säkerhetspolitiska
            frågor.
          </p>
          <p xml:id="i-G2qBsJMPeBEbMpyxgvjQ8m">
            Sverige antog 2006 den första handlingsplanen för resolution
            1325 och handlingsplanen har därefter förlängts. Men med tiden
            har bristerna i den svenska handlingsplanen blivit allt tydligare.
            Det saknas tydliga mätbara mål, en tydlig tidtabell, ett effektivt
            kontrollsystem och öronmärkta resurser för att genomföra handlingsplanen.
            Sammanlagt har 43 länder antagit egna handlingsplaner för 1325.
            Även EU har en handlingsplan, Comprehensive Approach to 1325 and
            1820. Just nu håller unionen på att färdigställa sin andra tvåårsrapport
            baserad på handlingsplanens indikatorer. Här finns många goda
            exempel att lära av.
          </p>
          <p xml:id="i-DTGYF3EW7ZUetBgRsqv3Y">
            Ett sätt att stärka det svenska arbetet med att implementera
            resolution 1325 skulle kunna vara att tillsätta en särskild svensk
            ambassadör för frågan, på samma sätt som regeringen gjort inom
            flera andra områden.
          </p>
          <p xml:id="i-AFZYWNKiPpeDTMsDAKTZug">
            När FN-resolution 1325 antogs var det ett resultat av ett starkt
            opinionsarbete av det civila samhället. Även i Sverige spelade
            det civila samhället en viktig roll när den första handlingsplanen
            antogs. I det svenska civila samhället finns lång och gedigen
            erfarenhet av att arbeta med frågor som rör kvinnor och säkerhet.
            Inom det civila samhället finns också en direktkontakt med de
            kvinnor i konfliktområden som resolutionen handlar om. Det är
            erfarenheter som det är viktigt att man tar till vara.
          </p>
          <p xml:id="i-CDqLgRzJVV9zAiyTtTPr5a">
            Den nuvarande handlingsplanen löper ut 2015. Det är nu avgörande
            att en grundlig utvärdering av Sveriges nuvarande och tidigare
            handlingsplaner genomförs tillsammans med det civila samhället.
            Målet bör vara att i en öppen process ta fram en ny handlingsplan
            som är skarpare och mer långtgående än de tidigare.
          </p>
          <p xml:id="i-QBPZ9DE3E5eva9MqXCmzid">
            Den 18 oktober 2013 antog FN:s säkerhetsråd en ny resolution,
            kallad 2122, som förstärker de delar av resolution 1325 som handlar
            om vikten av att kvinnor i konfliktområden deltar i fredsprocesser
            och beslutsfattande. Man konstaterar i resolutionen att implementeringen
            av 1325 går för långsamt och att utvärdering samt uppföljning
            är för svag. Man menar att utan en påtaglig förändring i hur resolution
            1325 efterlevs så kommer kvinnor och kvinnors perspektiv att fortsätta
            vara underrepresenterade i konfliktlösning och fredsbyggande även
            i framtiden. Säkerhetsrådet uppmanar medlemsländerna att börja
            revidera handlingsplaner och mål, att öka implementeringstakten
            och ta fram nya mål.
          </p>
          <p xml:id="i-VfUVDwZAQ7vPEc8sfZHihk">
            Jag vill därför fråga utrikesminister Carl Bildt:
          </p>
          <p xml:id="i-LE6GpJ9qQdcgJ7UeFFtdpn">
            Vilka initiativ avser utrikesministern att ta för att de nuvarande
            och tidigare handlingsplanerna för FN-resolution 1325 grundligt
            utvärderas tillsammans med det civila samhället?
          </p>
          <p xml:id="i-JZYobrxRnyhjTx3dGHgDWU">
            Vilka initiativ avser utrikesministern att ta för att regeringen
            i dialog med det civila samhället ska ta fram en ny svensk handlingsplan
            för FN-resolution 1325 med tydliga mätbara mål, en tydlig tidtabell,
            ett effektivt kontrollsystem och öronmärkta resurser för att genomföra
            handlingsplanen – i enlighet med innehållet i resolution 2122?
          </p>
          <p xml:id="i-9f9rHZtAR8QmNqoduR2qVH">
            Avser utrikesministern att verka för att en särskild svensk ambassadör
            för FN-resolution 1325 tillsätts?
          </p>
        </div>
      </div>
    </body>
  </text>
</TEI>
