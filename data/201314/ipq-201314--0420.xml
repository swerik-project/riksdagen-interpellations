<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201314--0420">
  <teiHeader>
    <fileDesc>
      <titleStmt>
        <title>Interpellation 2013/14:420 av Peter Persson (S)</title>
        <author>Peter Persson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2013/14:420 av Peter Persson (S) till Fredrik Reinfeldt (M), statsminister om Statsministern och skattesänkningarna</title>
          <idno type="rdwebb">H110420</idno>
          <ref type="dokument_url_text">http://data.riksdagen.se/dokument/H110420/text</ref>
          <ref type="dokument_url_html">http://data.riksdagen.se/dokument/H110420</ref>
          <ref type="dokumentstatus_url_xml">http://data.riksdagen.se/dokumentstatus/H110420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <persName>Peter Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-J52GB12VwAwWSgYKJN341B">
          <note>Interpellationen är återtagen</note>
        </correspAction>
        <correspAction type="sent" xml:id="i-321HkrnVZLnSgCkHYcxgnv" corresp="i-3R1heWHR7nC9dtoPHWSMdB">
          <date when="2014-04-07"/>
        </correspAction>
        <correspAction type="received" xml:id="i-F9AwcC8BMgY7PCsEukBmbW" corresp="i-XgRZtFgzPDL7KcwsDvGVej">
          <date when="2014-04-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9bYQZsPpWrWFb9jSEkeFew">
            Interpellation 2013/14:420 Statsministern och skattesänkningarna
            av Peter Persson (S) till Statsminister Fredrik Reinfeldt (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HZakug6EBkR4CPkujdm5p5">
            Statsministern har med uppbackning av finansministern uttalat
            att det inte ska bli några fler skattesänkningar under åren 2015
            och 2016: varje reform ska finansieras ”krona för krona.”
          </p>
          <p xml:id="i-Qh5Jm3kKAudhpzkkCfEeY3">
            Det oroande är dock att det även före valet 2010 fanns sådana
            signaler från statsministern, men skattesänkningarna fortsatte
            så fort valdagen var över.
          </p>
          <p xml:id="i-QUn95uxgVxBeJ8QnYizRvK">
            I tidningen Riksdag &amp; Departement nr 7/2014 återges också ett
            uttalande av finansmarknadsminister Peter Norman. I den journalistiska
            texten skrivs med någon form av koppling till ett yttrande av
            Annie Lööf att ”… justeringar av skatter, som jobbskatteavdraget,
            skapar fler jobb”. Omedelbart därefter uttalas enligt Riksdag
            &amp; Departement följande:
          </p>
          <p xml:id="i-VSRUSQjJ9WXA57F89crhoD">
            ”Tittar vi framåt så ska vi fortsätta den här vägen, när den
            offentliga ekonomin så tillåter. Det vill säga, det måste bli
            större skillnader mellan att arbeta och att inte arbeta, sade
            finansmarknadsminister Peter Norman.”
          </p>
          <p xml:id="i-WByGKZrhAop75uBgqSwm8j">
            I sak innebär detta att nya skattesänkningar är att vänta och
            att såväl klyftan mellan pensionärer och löntagare som mellan
            löntagare och andra grupper ska ökas, jämfört med i dag (2014).
            Uttalandet kan givetvis också innebära ytterligare sänkningar
            i fråga om a-kassa, sjukersättning etcetera.
          </p>
          <p xml:id="i-5L37AYRiDBV7wqkk32gDRy">
            Vi talar alltså inte om något skattesänkningsstopp utan mer om
            en paus, och det har på senare tid alltmer börjat låta som att
            inte ens denna paus är så säker.
          </p>
          <p xml:id="i-N5gU1PQPpWC89KR5pTZYCx">
            Det är knappast någon hemlighet att jag tillhör dem som menar
            att dagens skatter inte kan avskaffas eller skattesatser sänkas
            utifrån de stora behov vi ser inom skola, vård och omsorg. Tar
            staten inte ut skatterna så förflyttas ansvaret över till kommunsektorn
            som tvingas till en kombination av skattehöjningar och social
            nedrustning – det senare främst genom sänkt kvalitet och utglesad
            bemanning. Satta under ekonomisk stress förleds också många kommuner
            till att låta privata företag ta över driften av olika verksamheter
            och sköta nedrustningen utifrån vad som då kallas ”effektivitet”.
            Jag tycker att det är djupt tragiskt att det viktiga effektivitetsbegreppet
            på detta sätt helt förstörs och solkas ned. Effektivitet behövs
            i all verksamhet men resurserna måste stå i proportion till mål
            som god kvalitet.
          </p>
        </div>
        <div type="ipQuestion">
          <p xml:id="i-5hU36AwQvQsv6uKTPdhAAC">
            Mina frågor till statsministern är:
            <list rend="unordered">
              <item>
                Står statsministern fast vid sina uttalanden om att det inte
                blir några skattesänkningar i de borgerliga budgetarna för år
                2015 och 2016?
              </item>
              <item>
                Avser statsministern att på andra sätt försöka öka skillnaderna
                i inkomster mellan löntagare och pensionärer samt mellan löntagare
                och andra grupper?
              </item>
            </list>
          </p>
        </div>
      </div>
    </body>
  </text>
</TEI>
