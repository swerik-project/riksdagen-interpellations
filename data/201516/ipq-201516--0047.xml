<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0047">
  <teiHeader>
    <fileDesc>
      <titleStmt>
        <title>Interpellation 2015/16:47 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:47 av Amineh Kakabaveh (V) till Arbetsmarknadsminister Ylva Johansson (S) om Barnarbetet i världen</title>
          <idno type="rdwebb">H31047</idno>
          <ref type="dokument_url_text">http://data.riksdagen.se/dokument/H31047/text</ref>
          <ref type="dokument_url_html">http://data.riksdagen.se/dokument/H31047</ref>
          <ref type="dokumentstatus_url_xml">http://data.riksdagen.se/dokumentstatus/H31047</ref>
          <ref type="downloadurl">https://mhdownload.riksdagen.se/VOD1/PAL169/2442206120015761621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/barnarbetet-i-varlden_H31047</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5GLkRtme4P62JKX3SFynwB">
          <note>Interpellationen är besvarad</note>
        </correspAction>
        <correspAction type="sent" xml:id="i-C9k4bj2pyTQQnf2W2G2mnK" corresp="i-548HUVvKe8n48M3pQmFeUC">
          <date when="2015-10-06"/>
        </correspAction>
        <correspAction type="received" xml:id="i-JgmD14tD58gAr59cCeEydR" corresp="i-aihY66rhb8LqCkSn8GhKt">
          <date when="2015-10-13"/>
        </correspAction>
        <correspAction type="answered" xml:id="i-TX7sjNBGtju827QGuz6ymJ" corresp="i-SZKUTdtCrCo58yNCQsH76">
          <date when="2015-11-12"/>
        </correspAction>
        <correspContext corresp="i-TX7sjNBGtju827QGuz6ymJ">
          <ref type="record" target="prot-201516--026">Protokoll 2015/16:26 Torsdagen den 12 november</ref>
          <ref type="recordSection" target="unsetDivId">Svar på interpellation 2015/16:47 om barnarbetet i världen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XcPYmBk2xbXpVsPTFMuXRt">
            Interpellation 2015/16:47 Barnarbetet i världen av Amineh Kakabaveh
            (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-71xd7YLWHXMtT3RJ75Xk46">
            Under 2000-talet har det hållits två viktiga internationella
            konferenser om barnarbetet i världen. Den ena ägde rum i Haag
            2010, den andra i Brasilia 2013. Vid konferensen i Haag antogs
            en färdplan för att uppnå ett avskaffande av de värsta formerna
            av barnarbete år 2016: Roadmap for achieving the elimination of
            the worst forms of child labour by 2016. Under rubriken ”Åtgärder
            för regeringarna” i detta dokument står att läsa att åtgärder
            bör vidtas för att ”tillsammans med arbetsmarknadens parter skapa
            en miljö (environment), som syftar till att bekämpa barnarbete
            i leverantörskedjan”.
          </p>
          <p xml:id="i-Sh2KdLwTF4M9QfuPBmgavs">
            Vid konferensen i Brasilia antogs även en överenskommelse: The
            Brasilia declaration on child labour. I punkt 20 i denna överenskommelse
            står att läsa att ”det beslutades att stödja en kontinuerlig utveckling
            av den globala rörelsen mot barnarbete, genom partnerskap, samarbete,
            opinionsbildning och handling baserad på internationella arbetsnormer
            och rättigheter”.
          </p>
          <p xml:id="i-AtvmMjqo4PwRutAocAWxde">
            Globalt sett är jordbruket den sektor inom näringslivet där den
            i särklass största delen av barnarbetet i världen förekommer (59
            procent), vilket innebär att över 98 miljoner flickor och pojkar
            i åldern 5 till 17 år arbetar inom växtodling och animalieproduktion.
            De producerar mat och dryck som dagligen konsumeras samt fibrer
            och råvaror som vidareförädlas.
          </p>
          <p xml:id="i-4eByfqVatznVFQxRa4NV89">
            70 miljoner barn i åldern 5 till 17 år arbetar inom den farligaste
            formen av barnarbete. Jordbruket är en av de tre farligaste sektorerna
            inom barnarbetet, med en förfärande statistik när det gäller dödsfall,
            olycksfall i arbetet och skador till följd av hälsofarlig arbetsmiljö.
            Barn blir särskilt utsatta eftersom deras kroppar fortfarande
            utvecklas. De blir exempelvis exponerade för hälsovådliga bekämpningsmedel.
          </p>
          <p xml:id="i-PZxZzsX912BrU4BRw2w6X5">
            När barn tvingas arbeta långa dagar blir deras möjligheter att
            gå i skolan eller deras förmåga att delta i skolarbete starkt
            begränsad. Deras chanser att skaffa sig en yrkesutbildning hämmas
            kraftigt. De förmår inte att lyfta sig ur fattigdomen. Låga familjeinkomster,
            frånvaron av skolor, bristen på regler och tillsyn samt invanda
            attityder och uppfattningar om barns ställning på landsbygden
            är några av de faktorer som gör att barnarbetet inom jordbruket
            blir särskilt svårt att bekämpa.
          </p>
          <p xml:id="i-QqmP5y2n8HY3kcdKbJ4ExV">
            Om inte en samlad insats görs för att ta itu med de bakomliggande
            orsakerna till barnarbete, såsom fattigdom och osäker livsmedelsförsörjning,
            kommer det att bli omöjligt att uppnå målet att eliminera de allra
            värsta formerna av barnarbete under 2016.
          </p>
          <p xml:id="i-Dihf2G7ZYq7EBgiNFybVkw">
            En ny internationell konferens om barnarbetet i världen kommer
            att hållas i Argentina 2017, varvid situationen när det gäller
            barnarbetet i världen åter kan komma att avläsas.
          </p>
        </div>
        <div type="ipQuestion">
          <p xml:id="i-22RGiJgCyJJHHbYbX4W1Yq">
            Mot bakgrund av detta vill jag fråga utrikesministern:
            <list rend="unordered">
              <item>
                Vad avser ministern att göra för att få till stånd löner i hela
                leverantörskedjan, ända ned till daglönarnas arbetsplatser – i
                synnerhet inom farliga arbeten som jordbrukssektorn – när det
                gäller de produkter som upphandlas genom offentlig upphandling,
                så att lantarbetarnas barn inte tvingas arbeta för att lösa familjens
                försörjningsproblem utan i stället ges möjligheter att vara barn
                och gå i skola och skaffa sig en utbildning?
              </item>
              <item>
                Vad avser ministern att göra när det gäller att bilda opinion
                och bygga nätverk i syfte att skapa förutsättningar för utveckling
                som leder bort från barnarbetet i världen?
              </item>
              <item>
                Vad avser ministern att göra som förberedelse inför konferensen
                i Argentina 2017?
              </item>
              <item>
                Avser ministern att sända en särskild delegation till konferensen
                i Argentina om barnarbetet i världen?
              </item>
            </list>
          </p>
        </div>
      </div>
    </body>
  </text>
</TEI>
