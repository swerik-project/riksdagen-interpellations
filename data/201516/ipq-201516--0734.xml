<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0734">
  <teiHeader>
    <fileDesc>
      <titleStmt>
        <title>Interpellation 2015/16:734 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:734 av Jens Holm (V) till Statsrådet Ann Linde (S) om Handelsavtalet CETA</title>
          <idno type="rdwebb">H310734</idno>
          <ref type="dokument_url_text">http://data.riksdagen.se/dokument/H310734/text</ref>
          <ref type="dokument_url_html">http://data.riksdagen.se/dokument/H310734</ref>
          <ref type="dokumentstatus_url_xml">http://data.riksdagen.se/dokumentstatus/H310734</ref>
          <ref type="downloadurl">https://mhdownload.riksdagen.se/VOD1/PAL169/2442206010014421921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/handelsavtalet-ceta_H310734</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Statsrådet Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RC6LBMswjAMfNhQf1VvrBs">
          <note>Interpellationen är besvarad</note>
        </correspAction>
        <correspAction type="sent" xml:id="i-WyeMRidHJNPNyFF6UTwFA2" corresp="i-HNw1w34Sd2tGfFnWtdrzZb">
          <date when="2016-06-15"/>
        </correspAction>
        <correspAction type="received" xml:id="i-KEYuvfs6ouhbSUqQQxSZd1" corresp="i-HYbURAzNUTvqh65pcPmmZx">
          <date when="2016-06-17"/>
        </correspAction>
        <correspAction type="answered" xml:id="i-PHr3BgE5sjwrgVcSoJWG6s">
          <date when="2016-08-25"/>
        </correspAction>
        <correspAction type="answered" xml:id="i-R5s7GY3N3pyiAqJvNS9wht">
          <date when="2016-08-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WFXpuSGSvedzNjENafzeYw">
            Interpellation 2015/16:734 Handelsavtalet CETA av Jens Holm (V)
            till Statsrådet Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D1nnVxGnCH4eR3CMiRjrV2">
            Handelsavtalet CETA (Comprehensive Economic and Trade Agreement)
            mellan EU och Kanada ska ratificeras senare i år och målet är
            att det provisoriskt ska träda i kraft redan under 2016. Avtalet
            är ämnat att förenkla handel mellan EU och Kanada och sägs ta
            bort onödiga handelsbarriärer mellan parterna. Tyvärr finns det
            en överhängande risk att CETA kommer att försvåra progressiv lagstiftning
            på flera områden, bland annat miljöområdet.
          </p>
          <p xml:id="i-GYjhVvgjiJPCobqB4Zb4d4">
            Avtalet gör det bland annat möjligt för företag att stämma stater
            om ny lagstiftning skulle innebära ändrade investeringsförhållanden.
            Ärendet kommer i så fall att avgöras i den föreslagna investeringsdomstolen,
            ICS, som ligger utanför det ordinarie nationella rättsväsendet.
          </p>
          <p xml:id="i-QVmEdLs8VbJ8oQKTKWMLoA">
            Det finns flera exempel på när storföretag använder sig av så
            kallade investeringsskydd i handelsavtal för att stämma stater
            för deras miljöpolitik. I november 2015 beslutade Obamaadministrationen
            i USA att stoppa en kanadensisk oljeledning genom USA eftersom
            det skulle leda till ökade utsläpp av växthusgaser. Företaget,
            TransCanada, som hade planerat bygget svarade med att stämma Obamaadministrationen
            på miljardbelopp med Naftaavtalets så kallade investeringsskydd
            som grund. Andra exempel där investeringsskydd använts för att
            stämma stater för miljölagstiftning är den kanadensiska delstaten
            Quebecs stopp mot miljöskadlig hydraulisk spräckning (frackning)
            och Ecuadors beslut att stoppa oljeutvinning i mycket känsliga
            naturområden.
          </p>
          <p xml:id="i-4DGMvYJq2Fj2EkNz34gWEd">
            I CETA finns alltså ett liknande investeringsskydd inskrivet.
            Varför ska storbolag ges möjligheter att överpröva demokratiskt
            fattade beslut som syftar till att skydda natur eller minska utsläpp
            av växthusgaser?
          </p>
          <p xml:id="i-QezFwxb1Dj9GiKvU2ccQLF">
            Ett exempel på avtalets indirekta påverkan på miljöregleringar
            är hur Kanada redan nu tryckt på EU för att mjuka upp klassificeringen
            av bränsle från kanadensisk tjärsand. Det är en direkt konsekvens
            av en önskan om ökad handel mellan parterna och kommer med stor
            sannolikhet att leda till större konsumtion av smutsigt bränsle
            i EU.
          </p>
          <p xml:id="i-N5K6rCu56czADmuwQ3wj32">
            Förespråkarna för CETA menar att EU genom avtalet kan importera
            bränsle från Kanada och därmed göra sig oberoende av rysk energi.
            Risken är att ett problem byts ut mot ett annat – ökat beroende
            av fossil energi i stället för att satsa på förnybara energikällor.
            Flera aktörer, både europeiska och kanadensiska, har kritiserat
            CETA för att gruv-, energi- och transportsektorerna saknar skrivningar
            om hållbarhet.
          </p>
          <p xml:id="i-4GC93ZuVRjWnxvmnyXLH8A">
            Offentlig upphandling är också en del i CETA, och avtalet gör
            det svårare för kommuner, landsting och stat att premiera miljövänlig
            lokal produktion eller minska transportutsläpp. Detta när miljö-
            och klimatinitiativ behövs mer än någonsin. Dessutom innehåller
            CETA ett så kallat regulativt samarbete, det vill säga att nya
            lagförslag ska passera genom en icke politiskt vald församling
            som ska granska förslagen bland annat ur ett handelsperspektiv.
            Det här riskerar att försvåra och fördröja progressiv lagstiftning,
            inte minst på miljöområdet.
          </p>
          <p xml:id="i-UiwBg4WdatcZt8XqhCNZWP">
            Med ett avtal som har ett så tydligt ensidigt handels- och konkurrensperspektiv
            som CETA har kommer det att bli mycket svårt för länder att utveckla
            miljö- och klimatlagstiftning. Och det är just föregångare och
            innovativa regleringar som behövs om vi ska klara de klimatmål
            som beslutades om i Parisavtalet.
          </p>
          <p xml:id="i-ES83SeMuQajR1YzcMqf921">
            Mot bakgrund av detta vill jag fråga statsrådet Ann Linde:
          </p>
          <p xml:id="i-W7aEFZgRhoJRLDTdDFFV5s">
            I ljuset av CETA-avtalet, vilka åtgärder kommer ministern att
            vidta för att medlemsländer, EU och andra aktörer alltid ska kunna
            gå före på miljö-, folkhälso- och andra viktiga politikområden?
          </p>
        </div>
      </div>
    </body>
  </text>
</TEI>
