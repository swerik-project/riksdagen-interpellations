<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0467">
  <teiHeader>
    <fileDesc>
      <titleStmt>
        <title>Interpellation 2015/16:467 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:467 av Lotta Johnsson Fornarve (V) till Utrikesminister Margot Wallström (S) om Sveriges Västsaharapolitik</title>
          <idno type="rdwebb">H310467</idno>
          <ref type="dokument_url_text">http://data.riksdagen.se/dokument/H310467/text</ref>
          <ref type="dokument_url_html">http://data.riksdagen.se/dokument/H310467</ref>
          <ref type="dokumentstatus_url_xml">http://data.riksdagen.se/dokumentstatus/H310467</ref>
          <ref type="downloadurl">https://mhdownload.riksdagen.se/VOD1/PAL169/2442206050014969221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-vastsaharapolitik_H310467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KEdeTHhcGNQoNpbuGjEpLd">
          <note>Interpellationen är besvarad</note>
        </correspAction>
        <correspAction type="sent" xml:id="i-QKxY4JhR54E8XUjCNC8UrS" corresp="i-7EGhEVdWhirq9oiHvVcrQR">
          <date when="2016-03-04"/>
        </correspAction>
        <correspAction type="received" xml:id="i-H5NfzEfSMKYMbqMMQ2fxTR" corresp="i-aihY66rhb8LqCkSn8GhKt">
          <date when="2016-03-08"/>
        </correspAction>
        <correspAction type="answered" xml:id="i-4WKLaXCKt1FywGKHYa3KaJ">
          <date when="2016-03-18"/>
        </correspAction>
        <correspAction type="answered" xml:id="i-YVKnsnCHBKzJCCoct8ftBT">
          <date when="2016-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LaTuMHWam7AQWbZEtyw8ao">
            Interpellation 2015/16:467 Sveriges Västsaharapolitik av Lotta
            Johnsson Fornarve (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RNTZUDoCNHCe67hhcDDYst">
            Den 15 januari meddelade UD att Sverige i linje med rekommendationerna
            från den interna genomlysningen av Sveriges Västsaharapolitik
            av Fredrik Florén inte kommer att erkänna Västsahara. Jag har
            begärt ut rapporten i dess helhet men bara fått vissa delar mot
            bakgrund av att rapporten är hemligstämplad. Jag anser att det
            är anmärkningsvärt att rapporten hemligstämplas och att jag som
            riksdagsledamot inte får tillgång till det fullständiga underlaget.
            Rapporten är ett resultat av ett riksdagsbeslut och regeringens
            svar på ett tydligt tillkännagivande från riksdagen. Det är illa
            att UD inte respekterar riksdagens tillkännagivande, och det är
            ännu värre att UD inte ens kan redovisa bakgrunden till sitt beslut
            för oss folkvalda.
          </p>
          <p xml:id="i-LbN7XPnLQSjqYkPM3okVBZ">
            Av sammanfattningen framgår dock att utredaren besökt ett antal
            politiska aktörer. Det är anmärkningsvärt att utredaren inte besökt
            det ockuperade Västsahara. Internationella MR-organisationer,
            som Amnesty International och Human Rights Watch, vittnar om att
            övergrepp och brott mot de mänskliga rättigheterna ägt rum mot
            västsaharier i det ockuperade Västsahara. Hur kan rapportören
            skapa sig en korrekt bild av läget i det ockuperade Västsahara
            utan att ha besökt området?
          </p>
          <p xml:id="i-NnGut9BBkrMn74fgKhos6f">
            Det är också anmärkningsvärt att det ingenstans – i den del av
            rapporten som är offentlig – görs ett tydligt fördömande av den
            marockanska ockupationen och av de systematiska MR-kränkningar
            som sker mot västsaharier på ockuperat territorium. Det borde
            utgöra en självklar del av den svenska linjen.
          </p>
          <p xml:id="i-XJKhMQRX8QutDhXCrkFJcP">
            Fredrik Florén har inte heller träffat representanter för Afrikanska
            unionen (AU). Sahariska arabiska demokratiska republiken (SADR)
            är medlem i AU, och AU är en mycket viktig politisk aktör för
            regionalt samarbete i Afrika. AU:s viktiga roll framhålls dessutom
            i rapporten, och nu senast framhålls även deras roll för fred
            och säkerhet i den utrikespolitiska deklarationen. Även detta
            anser jag är en stor brist i rapporten.
          </p>
          <p xml:id="i-X5zHNsYMXumhoZ1RbwKdSb">
            UD har visserligen meddelat att beslutet att inte erkänna Västsahara
            fattades utifrån en samlad politisk bedömning. Samtidigt har påståendet
            om att folkrättsliga kriterier saknas för ett erkännande haft
            en central plats i både rapporten och den sammanfattning som publicerats.
            Det Florén verkar bortse från är att dessa kriterier inte alls
            tolkats på samma sätt när vi erkänt andra länder under liknande
            premisser. Så sent som i november skrev tre av världens främsta
            experter i internationell rätt och folkrätt (professorerna Ove
            Bring, Pål Wrange och Said Mahmoudi) på DN Debatt att folkrätten
            inte hindrar ett erkännande av Västsahara. Tvärtom är de legala
            förutsättningarna liknande som när vi har erkänt Bosnien-Hercegovina,
            Kroatien och Palestina. Det är då mycket anmärkningsvärt att en
            ensam utredare kommer fram till motsatsen och publicerar slutsatsen
            utan en grundlig analys av sakfrågan.
          </p>
          <p xml:id="i-BQKhSQue1pp878jFKc8qUD">
            Det är bra att man vill stödja FN:s ansträngningar för att få
            till stånd en lösning på konflikten, men det är tyvärr otydligt
            hur det ska gå till. Ett tydligt krav på att snarast genomföra
            folkomröstningen som beslutades av FN 1991 borde ingå i den svenska
            linjen. Ett tydligt tidsbestämt mål borde sättas upp för när folkomröstningen
            kan äga rum. Sverige bör även arbeta för att FN-styrkan Minursos
            mandat ska utökas till att även omfatta övervakning av de mänskliga
            rättigheterna.
          </p>
        </div>
        <div type="ipQuestion">
          <p xml:id="i-LvbmHohBzciCYt3FXdZyUb">
            Mot den bakgrunden vill jag fråga utrikesminister Margot Wallström:
            <list rend="unordered">
              <item>
                Varför får en folkvald riksdagsledamot inte ta del av Fredrik
                Floréns rapport i dess helhet?
              </item>
              <item>
                Anser ministern att riktlinjerna för uppdraget och urvalet av
                aktörer som utredaren Fredrik Florén träffat utgör ett tillräckligt
                bra underlag för att göra en korrekt analys och bedömning av Västsaharafrågan?
              </item>
              <item>
                Kommer Sverige att i FN aktivt arbeta för att den folkomröstning
                som beslutades 1991 snarast ska äga rum?
              </item>
              <item>
                Kommer Sverige att i FN aktivt arbeta för att Minursos mandat
                ska utökas till att även omfatta övervakning av de mänskliga rättigheterna?
              </item>
            </list>
          </p>
        </div>
      </div>
    </body>
  </text>
</TEI>
