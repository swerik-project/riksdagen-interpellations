<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0293">
  <teiHeader>
    <fileDesc>
      <titleStmt>
        <title>Interpellation 2015/16:293 av Anders Åkesson (C)</title>
        <author>Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:293 av Anders Åkesson (C) till Statsrådet Anna Johansson (S) om Konsekvenserna för svensk landgränsöverskridande infrastruktur om vägkorridor Ring 5 i Danmark stoppas</title>
          <idno type="rdwebb">H310293</idno>
          <ref type="dokument_url_text">http://data.riksdagen.se/dokument/H310293/text</ref>
          <ref type="dokument_url_html">http://data.riksdagen.se/dokument/H310293</ref>
          <ref type="dokumentstatus_url_xml">http://data.riksdagen.se/dokumentstatus/H310293</ref>
          <ref type="downloadurl">https://mhdownload.riksdagen.se/VOD1/PAL169/2442206060015180621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/konsekvenserna-for-svensk_H310293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <persName>Anders Åkesson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-CRZ7YuPme2muJpxY85H7cW">
          <note>Interpellationen är besvarad</note>
        </correspAction>
        <correspAction type="sent" xml:id="i-TQsTTKn1TXCbxci1UsqqYc" corresp="i-FucmvyHZ22CXcKRGnfjaC4">
          <date when="2015-12-23"/>
        </correspAction>
        <correspAction type="received" xml:id="i-TwpNiBbdGfo5mcqTVceQUz" corresp="i-KCD2VhpJdc1azCNdSgfLQp">
          <date when="2016-01-12"/>
        </correspAction>
        <correspAction type="answered" xml:id="i-9nxhBc22wM95qy7PnBEtNb">
          <date when="2016-01-26"/>
        </correspAction>
        <correspAction type="answered" xml:id="i-Sq8L9cNzXwBc91J4KHdnf5" corresp="i-KCD2VhpJdc1azCNdSgfLQp">
          <date when="2016-01-26"/>
        </correspAction>
        <correspContext corresp="i-Sq8L9cNzXwBc91J4KHdnf5">
          <ref type="record" target="prot-201516--058">Protokoll 2015/16:58 Tisdagen den 26 januari</ref>
          <ref type="recordSection" target="unsetDivId">Svar på interpellation 2015/16:293 om konsekvenserna för svensk landgränsöverskridande infrastruktur om vägkorridor Ring 5 i Danmark stoppas</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GATiC78P42kDwqvxtqbDBL">
            Interpellation 2015/16:293 Konsekvenserna för svensk landgränsöverskridande
            infrastruktur om vägkorridor Ring 5 i Danmark stoppas av Anders
            Åkesson (C) till Statsrådet Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AFfp2ZW9ueffuQmmqvmi1E">
            I över 40 år har Danmark haft en vägkorridor i sitt planarbete
            för att kunna möjliggöra en framtida motorväg från Helsingör via
            Själland till Köge, den så kallade Ring 5. Denna vägkorridor har
            ifrågasatts starkt genom åren av många skäl, främst av miljöskäl
            och på grund av invändningar mot de kraftiga ingrepp den skulle
            kräva för lantbruket samt osäkerheten för företagsetableringar.
          </p>
          <p xml:id="i-4Bni26jsfqPbh1PBNEy8xY">
            Den 17 december 2015 hade folketinget i Danmark en första behandling
            av och debatt om ett förslag om att upphäva vägkorridoren, Ring
            5. Det finns starka åsikter kring om vägkorridoren Ring 5 ska
            upphävas. Det danska transport- och byggnadsutskottet ska nu utvärdera
            och bereda förslaget om att upphäva denna vägkorridor innan slutligt
            beslut i frågan tas av folketinget.
          </p>
          <p xml:id="i-5wcQKKuPy6CgKbmnSGTCUy">
            Frågan om Ring 5:s vara eller inte är en dansk nationell angelägenhet,
            men den har även stor påverkan på den svenska infrastrukturplaneringen.
            Arbetet med att ta fram en ny nationell plan för transportinfrastrukturen
            i Sverige 2018–2029 pågår nu för fullt, och den framtida svenska
            infrastrukturen påverkas dessutom av hur debatten förs och vilka
            beslut som fattas i våra grannländer.
          </p>
          <p xml:id="i-RAjVzpaSRexonLQk9arffz">
            Utöver framtagandet av den kommande nationella planen pågår den
            aktuella Sverigeförhandlingen, som har till uppgift att se på
            hur den framtida höghastighetsjärnvägen ska dras genom Sverige.
            Sverigeförhandlingen kommer att påverka stamjärnvägsnätets utformning
            och väcker många frågor om hur resandet och godsflödena ska fortsätta
            vidare från landets gränser.
          </p>
          <p xml:id="i-9i3uhDt5CrQCUkG4txEki1">
            När regeringen ska presentera den svenska infrastrukturplaneringen
            för åren 2018–2029 är det naturligt att planen även beskriver
            den framtida förbindelsen mellan Sverige och Danmark. För 15 år
            sedan invigdes Öresundsbron. Efter brons invigning år 2000 har
            trafiken överträffat de prognostiserade förväntningarna. Det är
            främst arbetspendlingen med Öresundståg som har ökat, från 2 000
            pendlare år 2000 till 20 000 pendlare år 2010. De prognoser som
            gjordes före brons öppnande underskattade den faktiska utvecklingen,
            vilket har gjort att kapacitetstaket, främst på järnvägssidan,
            snart är nått.
          </p>
          <p xml:id="i-QsydrmHWA6nTfDvmGP2n5B">
            När Fehmarn Bält-förbindelsen mellan Danmark och Tyskland öppnar
            kommer trafiken att bli alltmer omfattande, inte minst vad gäller
            godstransporter, där en 80-procentig ökning av svensk-tyskt transitgods
            väntas. Det kommer därför att krävas ytterligare en förbindelse
            mellan Sverige och Danmark för att möta transportbehovet. För
            att denna förbindelse ska bli så effektiv som möjligt för resenärer
            och godstransportörer är det väldigt viktigt att förbindelsen
            går mellan orter/platser där det är möjligt för respektive land
            att hantera den ökade trafikmängd som en ny fast förbindelse skulle
            medföra.
          </p>
          <p xml:id="i-M3q4rwM8TtzySeafGSygBd">
            Det finns flera alternativa dragningar för en förbindelse mellan
            Sverige och Danmark. De i dag aktuella alternativen som diskuteras
            är en förstärkning av kapaciteten vid Öresundsbron, en järnvägstunnel
            mellan Landskrona och Köpenhamn och en tunnel mellan Helsingborg
            och Helsingör. Borttagandet av Ring 5 skulle avsevärt förändra
            förutsättningarna för en framtida Helsingborg–Helsingör-förbindelse.
            Med tanke på debatten i folketinget måste Sverige förbereda sig
            och finna framkomliga alternativ för att hitta den bästa lösningen.
            Det är därför viktigt att Sverige intensifierar överläggningarna
            med den danska transportministern om hur man kan utveckla och
            möjliggöra alternativa lösningar för framtida förbindelser mellan
            våra länder.
          </p>
          <p xml:id="i-TCTV9V8jPXhY69RwUNLsNv">
            Med anledning av ovanstående vill jag fråga statsrådet Anna Johansson:
          </p>
          <p xml:id="i-34Uccj4ZjjTM5RHBapwxYv">
            Hur ser statsrådet på konsekvenserna för svensk landgränsöverskridande
            infrastruktur om vägkorridor Ring 5 i Danmark skrotas?
          </p>
          <p xml:id="i-A8SoaHmznspfuuLQVSQ1d3">
            Anser statsrådet att det finns skäl att ge Sverigeförhandlingen
            ett utvecklat uppdrag att förhandla om flera alternativ till en
            ny fast förbindelse mellan Sverige och Danmark för att finna den
            bästa möjliga lösningen?
          </p>
          <p xml:id="i-Vb6m3wtFHhiWVKtbmYFQqD">
            Avser statsrådet att inleda samtal med Danmark för att hantera
            frågan om en ny förbindelse i syfte att finna möjliga lösningar
            för de återstående alternativen?
          </p>
          <p xml:id="i-5Zn65qJ2qAjpg6wUHmVnY3">
            Anser statsrådet att en framtida förbindelse med Danmark i första
            hand ska tillgodose behovet av järnvägskapacitet eller vägkapacitet?
          </p>
        </div>
      </div>
    </body>
  </text>
</TEI>
