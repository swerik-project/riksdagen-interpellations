<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0090">
  <teiHeader>
    <fileDesc>
      <titleStmt>
        <title>Interpellation 2015/16:90 av Christian Holm Barenfeld (M)</title>
        <author>Christian Holm Barenfeld (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:90 av Christian Holm Barenfeld (M) till Utrikesminister Margot Wallström (S) om Vitryssland</title>
          <idno type="rdwebb">H31090</idno>
          <ref type="dokument_url_text">http://data.riksdagen.se/dokument/H31090/text</ref>
          <ref type="dokument_url_html">http://data.riksdagen.se/dokument/H31090</ref>
          <ref type="dokumentstatus_url_xml">http://data.riksdagen.se/dokumentstatus/H31090</ref>
          <ref type="downloadurl">https://mhdownload.riksdagen.se/VOD1/PAL169/2442206120015818621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/vitryssland_H31090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TX4XbGiaRx4H4u3YMo1twT</idno>
            <persName>Christian Holm Barenfeld</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7y14Tnkkj4eE1ZDd9hkdYi">
          <note>Interpellationen är besvarad</note>
        </correspAction>
        <correspAction type="sent" xml:id="i-PeBypBa6wzVFwmKdk1JHqC" corresp="i-TX4XbGiaRx4H4u3YMo1twT">
          <date when="2015-10-22"/>
        </correspAction>
        <correspAction type="received" xml:id="i-H81bA1JXb2KFXYAQdrbCyi" corresp="i-aihY66rhb8LqCkSn8GhKt">
          <date when="2015-10-23"/>
        </correspAction>
        <correspAction type="answered" xml:id="i-GFS8LNwT4h75fATtsMtxze">
          <date when="2015-11-10"/>
        </correspAction>
        <correspAction type="answered" xml:id="i-Gd8rUVcbeap8iopGR7YPPJ">
          <date when="2015-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BYhRJsxJxTr5uPEXvJiSzt">
            Interpellation 2015/16:90 Vitryssland av Christian Holm Barenfeld
            (M) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9WHHJTcjub2nhJznKtUEJy">
            Den 11 oktober hölls ett sedvanligt så kallat presidentval i
            Europas sista diktatur, Vitryssland. Inför detta val har vi kunnat
            se det traditionella mönstret av frisläppande av politiska fångar
            liksom andra kosmetiska förbättringar lagom innan internationella
            observatörer anländer till landet. Fortsatt kvarstår kraftiga
            inskränkningar i demokratiska fri- och rättigheter, medierna är
            starkt begränsade och censurerade, mänskliga rättigheter åsidosätts
            dagligen och mycket annat saknas för att landet ska kunna kallas
            en demokrati.
          </p>
          <p xml:id="i-6s8KCwYLaycPtBKGFHCk2N">
            Sedan det brutala våldet mot de människor som samlats för att
            manifestera mot det omfattande valfusket valnatten 2010 och på
            grund av förtrycket av de oppositionella i landet har EU infört
            omfattande, effektfulla och för regimen kännbara sanktioner mot
            Vitryssland. Sveriges har varit starkt drivande och haft betydande
            inflytande i dessa frågor, oftast i samarbete med Polen.
          </p>
          <p xml:id="i-TNbnjq5qe7dG9SESPxQqDr">
            Nu finns klara strömningar som vill luckra upp sanktionerna och
            driva en mjukare politik mot regimen i Vitryssland. Medlingsrollen
            för den vitryske presidenten i kölvattnet av den ryska invasionen
            av Ukraina och annekteringen av Krim kan tänkas vara en av anledningarna
            till detta. Samtidigt har inga substantiella förbättringar kunnat
            noteras gällande reformer på det demokratiska området i Vitryssland
            under den gångna mandatperioden och inför valet.
          </p>
          <p xml:id="i-XxwVakBQ1ZJMnBkjHStH3s">
            Presidentvalet gick av stapeln som tänkt den 11 oktober. Den
            sittande presidenten valdes för femte gången och med 83,49 procent
            av rösterna. Valfusket var omfattande, transparensen mycket dålig
            och kritiken från OSSE var hård. Valet kan på inget sätt beskrivas
            som fritt och demokratiskt, utan landet befäster fortsatt sin
            position som en diktatur. Inför valet gick rykten om att EU skulle
            frysa de sanktioner som infördes efter det förra valet. Med vad
            som måste beskrivas som maximalt dålig tajmning diskuterades sanktionslättnaderna
            på EU:s utrikesministermöte redan den 12 oktober. Enligt såväl
            den franska som den tyska utrikesministern är det klart att sanktionerna
            ska lyftas. I riksdagen har vi inte behandlat denna fråga, och
            utrikesministern har såvitt jag kunnat se inte hittills på något
            tydligt sätt uttalat sin eller regeringens uppfattning i frågan.
          </p>
          <p xml:id="i-RTMYp3ted71diUjE4rFMna">
            Givet det omfattande valfusket och avsaknaden av demokrati samt
            bristen på framsteg på det området kan jag inte finna någon rimlig
            anledning att luckra upp sanktioner och visa en mer välkomnande
            attityd från EU:s sida. Regimen i landet har lurat och bestulit
            det vitryska folket dess rätt att välja sina företrädare. Inför
            varje val brukar regimen släppa politiska fångar för att därefter
            öka förtrycket. Av de fångar som nu är släppta har flera villkorliga
            domar och andra restriktioner såsom att de ej får ställa upp i
            val. Det är ett effektivt sätt att förhindra de mest välkända
            och populära politiska motståndarna till regimen.
          </p>
          <p xml:id="i-ScMWWVnZNnwu4ZpJCV5CUt">
            Mina frågor till utrikesminister Margot Wallström är med anledning
            av ovanstående:
          </p>
          <p xml:id="i-Cgt6AC3jSu9eC5HeFWuUjM">
            Vilka ståndpunkter har utrikesministern och den svenska regeringen
            fört fram och drivit gällande fortsättningen av EU:s sanktioner
            och policyn kring dessa? Ska de ligga fast, inkluderat att de
            snabbt kan utökas och kompletteras vid fortsatt förtryck och övergrepp
            på demokratiska principer från den vitryska regimens sida?
          </p>
          <p xml:id="i-GQpTyKn2FAfs8z5VkLe3Aw">
            Är det samtliga restriktioner som avses eller bara några mindre
            justeringar?
          </p>
          <p xml:id="i-TBs3dm6wbehamHCeLirfA5">
            Kommer utrikesministern och den svenska regeringen även i fortsättningen
            att på ett tydligt och kraftfullt sätt vara pådrivande i frågan
            om sanktioner tills verkliga demokratiska reformer antas och genomförs
            i Vitryssland?
          </p>
        </div>
      </div>
    </body>
  </text>
</TEI>
