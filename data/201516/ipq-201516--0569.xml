<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0569">
  <teiHeader>
    <fileDesc>
      <titleStmt>
        <title>Interpellation 2015/16:569 av Jonas Jacobsson Gjörtler (M)</title>
        <author>Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:569 av Jonas Jacobsson Gjörtler (M) till Statsrådet Anna Johansson (S) om Sverigeförhandlingens avgränsning av storstadsåtgärderna</title>
          <idno type="rdwebb">H310569</idno>
          <ref type="dokument_url_text">http://data.riksdagen.se/dokument/H310569/text</ref>
          <ref type="dokument_url_html">http://data.riksdagen.se/dokument/H310569</ref>
          <ref type="dokumentstatus_url_xml">http://data.riksdagen.se/dokumentstatus/H310569</ref>
          <ref type="downloadurl">https://mhdownload.riksdagen.se/VOD1/PAL169/2442206040014798721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sverigeforhandlingens-avgransning-av_H310569</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <persName>Jonas Jacobsson Gjörtler</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-K9aqdyWcDqjVGd8dqUEk9a">
          <note>Interpellationen är besvarad</note>
        </correspAction>
        <correspAction type="sent" xml:id="i-MJohPGaVAGQ3CyMaRUDMZ3" corresp="i-UfuzZaG1S7bnPkLrgux2Au">
          <date when="2016-04-19"/>
        </correspAction>
        <correspAction type="received" xml:id="i-7W1KQ9nj5TAWsG9gA8FoED" corresp="i-KCD2VhpJdc1azCNdSgfLQp">
          <date when="2016-04-21"/>
        </correspAction>
        <correspAction type="answered" xml:id="i-YVJMU7F3bU5hUjmWsbZfFb">
          <date when="2016-05-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4eBGZRVfHuZfSACpgQtk3j">
            Interpellation 2015/16:569 Sverigeförhandlingens avgränsning
            av storstadsåtgärderna av Jonas Jacobsson Gjörtler (M) till Statsrådet
            Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8HLL3YPomRPNS6fTTvAmS6">
            Storstadsåtgärder är en mycket viktig del i Sverigeförhandlingens
            uppdrag. Syftet med storstadsåtgärderna är bland annat ökad kollektivtrafik,
            förbättrad tillgänglighet och ökat bostadsbyggande i våra tre
            storstadsregioner Stockholm, Göteborg och Öresundsregionen. Totalt
            ska Sverigeförhandlingen genom infrastrukturprojekt runt om i
            Sverige möjliggöra byggandet av ungefär 100 000 nya bostäder.
          </p>
          <p xml:id="i-VxPKDL3kn3GkYUYt4u6oTq">
            En grundbult i skånsk kollektivtrafik är pågatågen, som är Skånes
            motsvarighet till Stockholms tunnelbana och förbinder orter och
            städer runt om i Skåne. Pågatågen framförs på den statliga järnvägen,
            där de bland annat får trängas med fjärrtågen och godstrafiken.
            Den bristande kapaciteten på järnvägen i Sydsverige och den bristande
            tillförlitlighet som följer av denna drabbar de skånska resenärerna
            hårt. Störningsvolymen på grund av förseningar är nästan dubbelt
            så stor i Skåne jämfört med i Stockholms län. En stor del av problemen
            förklaras av brister i infrastrukturen.
          </p>
          <p xml:id="i-5XjR1B4B2hMH9oF82589kj">
            Trots att pågatågen är ett viktigt fundament i Skånes kollektivtrafiksystem
            och trots att störningsproblematiken är omfattande får Skåne enligt
            uppgift inte förhandla om satsningar på pågatågen inom ramen för
            Sverigeförhandlingens storstadsåtgärder. Sverigeförhandlarna hänvisar
            till att pågatågen framförs på statlig infrastruktur och att de
            inte har fått regeringens mandat att förhandla om statlig infrastruktur.
          </p>
          <p xml:id="i-R4nGrT4QyAumtFQvMBzgHr">
            Denna avgränsning går dock inte att utläsa ur Sverigeförhandlingens
            direktiv. Så här står det att läsa i direktivet (2014:106):
          </p>
          <p xml:id="i-4JcKDQ19eXavtPw73uEDhr">
            ”Malmö, Lund och Helsingborg fungerar i princip som en gemensam
            arbetsmarknadsregion med omfattande pendling. Brister i infrastrukturen
            innebär dock att trafiksystemet är sårbart (…) Kollektivtrafiken
            behöver stärkas ytterligare i regionens mest tätbefolkade delar,
            inte minst vid viktiga knutpunkter, så att den lokala, regionala
            och nationella kollektivtrafiken kan sammanlänkas bättre och stärka
            pendlingsmöjligheternas för arbete och studier.”
          </p>
          <p xml:id="i-HUPsoZCh1VYXrWwzraMTcW">
            En avgränsning där pågatågen utelämnas går dessutom stick i stäv
            med både nuvarande och föregående regerings ambitioner att satsa
            på kollektivtrafik och gör det svårare att nå miljö- och klimatmålen.
            Därutöver riskerar vi att missa en möjlighet att få fram nära
            20 000 bostäder i Skåne, bostäder som hade kunnat byggas om man
            i regionen även hade fått förhandla om pågatågen.
          </p>
        </div>
        <div type="ipQuestion">
          <p xml:id="i-7999AgCAGkbxk3Hn5w4EpU">
            Med anledning av ovanstående vill jag fråga statsrådet Anna Johansson:
            <list rend="unordered">
              <item>
                Anser statsrådet att regeringen har gjort en avgränsning av Sverigeförhandlingens
                mandat på det vis som beskrivs ovan, eller ej?
              </item>
              <item>
                Är statsrådet beredd, och i så fall på vilket sätt, att tydliggöra
                att Sverigeförhandlingen även kan omfatta frågor kopplade till
                kollektivtrafik som framförs på statlig infrastruktur, såsom exempelvis
                pågatågen?
              </item>
            </list>
          </p>
        </div>
      </div>
    </body>
  </text>
</TEI>
