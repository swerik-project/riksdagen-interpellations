<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0627">
  <teiHeader>
    <fileDesc>
      <titleStmt>
        <title>Interpellation 2015/16:627 av Aron Emilsson (SD)</title>
        <author>Aron Emilsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:627 av Aron Emilsson (SD) till Kultur- och demokratiminister Alice Bah Kuhnke (MP) om Situationen för svenska kulturmiljöer</title>
          <idno type="rdwebb">H310627</idno>
          <ref type="dokument_url_text">http://data.riksdagen.se/dokument/H310627/text</ref>
          <ref type="dokument_url_html">http://data.riksdagen.se/dokument/H310627</ref>
          <ref type="dokumentstatus_url_xml">http://data.riksdagen.se/dokumentstatus/H310627</ref>
          <ref type="downloadurl">https://mhdownload.riksdagen.se/VOD1/PAL169/2442206020014664221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/situationen-for-svenska-kulturmiljoer_H310627</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <persName>Aron Emilsson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-Uj7U5iTAaKpcG1mvQKxAc8</idno>
            <persName>Alice Bah Kuhnke</persName>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PTBZm73XUc95fyjWEyWaYT">
          <note>Interpellationen är besvarad</note>
        </correspAction>
        <correspAction type="sent" xml:id="i-3dPEfLVapusZmwwykHBdGT" corresp="i-7axeS8wLb7dXdWECyhESJs">
          <date when="2016-05-10"/>
        </correspAction>
        <correspAction type="received" xml:id="i-DShR9zVC1Qn6wQQ4YaeWhW" corresp="i-Uj7U5iTAaKpcG1mvQKxAc8">
          <date when="2016-05-12"/>
        </correspAction>
        <correspAction type="answered" xml:id="i-922gjPwV5h1btEiDHsZ4N" corresp="i-Uj7U5iTAaKpcG1mvQKxAc8">
          <date when="2016-06-07"/>
        </correspAction>
        <correspContext corresp="i-922gjPwV5h1btEiDHsZ4N">
          <ref type="record" target="prot-201516--114">Protokoll 2015/16:114 Tisdagen den 7 juni</ref>
          <ref type="recordSection" target="unsetDivId">Svar på interpellation 2015/16:627 om situationen för svenska kulturmiljöer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6Nx4HsFd4BFdTA4KmmkrpH">
            Interpellation 2015/16:627 Situationen för svenska kulturmiljöer
            av Aron Emilsson (SD) till Kultur- och demokratiminister Alice
            Bah Kuhnke (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CeM3EJnm9Vy741W9rxKQD9">
            Sveriges kulturmiljöer är viktiga. De gestaltar vårt lands historia
            och utveckling, berättar det kollektiva minnet och bildar referenspunkter
            som inte sällan ger varje ort och ställe dess unicitet. Samhällsbyggnad
            av högt kulturhistoriskt värde, stationshus, skolor, kyrkor eller
            äldre landskapsmiljöer uppbådar lokalt ideellt engagemang värt
            att värna. Samtidigt lockar de varje år turister från hela världen.
            Ett sammanhållet samhälle vårdar de fysiska rum som förmedlar
            vår mentala historia genom bebyggelsehistoria eller landskapsvård.
          </p>
          <p xml:id="i-PyXMhSWLL8cPJc3hGb4P8j">
            Samtidigt är stödet och den politiska viljan för kulturmiljövården
            eftersatt, såväl i ekonomiska anslag nationellt som i kommunal
            kompetens lokalt. I en undersökning av Sveriges Radio 2014 visade
            det sig att endast en tredjedel av Sveriges kommuner har en antikvarietjänst,
            och närmare 40 procent av landets kommuner saknar helt kulturarvskompetens.
            Detta trots att man har att hantera kulturmiljöfrågor inom ramen
            för både plan- och bygglagen och kulturmiljölagen. Det är allvarligt
            då kommuner hanterar kulturmiljöers framtid i samhällsbyggnadsprocesser
            där kunskap om hur kulturmiljövärden kan värnas, vårdas och visas
            är centralt. Inte mycket talar för att situationen ser bättre
            ut i dag.
          </p>
          <p xml:id="i-TDLTqnKUGTSWvAokdM5w21">
            Adekvat kompetens är centralt för att bebyggelsemiljöer inte
            förvanskas, förringas, skadas eller till och med rivs och ett
            historiskt kapitel går förlorat. Adekvat kompetens kan göra att
            ny och äldre bebyggelse kan harmoniera och stärka den lokala identiteten
            och det demokratiska engagemanget genom till exempel kulturell
            planering. Bristen på ekonomiska och kunskapsmässiga resurser
            inom kulturmiljövården kan vara direkt förödande, och runt om
            i landet rapporteras ständigt om att kulturmiljöer av värde hotas
            av oaktsam exploatering eller rivning. Inte sällan riktas kritik
            mot statliga myndigheter, vilka man menar tonar ned kulturarvets
            roll. På Svenska Byggnadsvårdsföreningens ”gula lista” återfinns
            i dagsläget över 200 kulturmiljöer av värde som är satta under
            hot om förvanskning eller rivning, och ett antal av de miljöer
            som listas är numera rivna och historia förlorad för framtiden.
          </p>
          <p xml:id="i-5u3J5GHUdN6ymRyfzQY5TC">
            Riksantikvarieämbetet har länge varnat för konsekvenserna av
            Vattenverksamhetsutredningens förslag, då hundratals kvarnar,
            dammar och andra kulturmiljöer vid vattendrag skulle hotas om
            utredningens förslag blev verklighet. Frågan är under beredning.
            Klart är sammanfattningsvis att otaliga kulturmiljöer i stad och
            land allvarligt hotas av brist på ekonomiskt och kompetensmässigt
            stöd.
          </p>
          <p xml:id="i-CYHjW1zpJXVEpDaKZUzv1y">
            Mina frågor till kultur- och demokratiministern är således:
          </p>
          <p xml:id="i-5FKRaQC8riPKkryP4voTWU">
            Tänker ministern vidta några åtgärder för att säkra skyddet för,
            och hindra förstörelse av, kulturhistoriska miljöer?
          </p>
          <p xml:id="i-FxYWN4U7zuveqUGUnJjXkL">
            Tänker ministern vidta några åtgärder för att säkerställa att
            nationella mål, lagar och förordningar om kulturmiljövård efterlevs?
          </p>
          <p xml:id="i-jg3BPceEpPizpPYEqvd5A">
            Är ministern beredd att höja anslagen för kulturmiljövård och/eller
            se över möjligheten att stärka den kommunala kompetensen på området?
          </p>
          <p xml:id="i-Kb7GRgUQJsA7U8Va6YWG3k">
            Tänker ministern ta några lagstiftningsinitiativ eller vidta
            andra åtgärder för att trygga Sveriges kulturhistoriska miljöer?
          </p>
        </div>
      </div>
    </body>
  </text>
</TEI>
