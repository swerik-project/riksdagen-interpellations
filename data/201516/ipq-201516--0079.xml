<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0079">
  <teiHeader>
    <fileDesc>
      <titleStmt>
        <title>Interpellation 2015/16:79 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:79 av Hans Linde (V) till Utrikesminister Margot Wallström (S) om En oberoende utvärdering av Sveriges engagemang i Afghanistan</title>
          <idno type="rdwebb">H31079</idno>
          <ref type="dokument_url_text">http://data.riksdagen.se/dokument/H31079/text</ref>
          <ref type="dokument_url_html">http://data.riksdagen.se/dokument/H31079</ref>
          <ref type="dokumentstatus_url_xml">http://data.riksdagen.se/dokumentstatus/H31079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-L3zyAB47FYPgUjuArmrzgB">
          <note>Interpellationen är återtagen</note>
        </correspAction>
        <correspAction type="sent" xml:id="i-GE2pLF3YiUA6hWEATGkHqh" corresp="i-K3yJ7rruozYUK99nj91ffc">
          <date when="2015-10-19"/>
        </correspAction>
        <correspAction type="received" xml:id="i-4Kkzo6UJhcUJ4QB1d1HbwX" corresp="i-aihY66rhb8LqCkSn8GhKt">
          <date when="2015-10-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UBcZGxCdGHQANmUbwbcPBh">
            Interpellation 2015/16:79 En oberoende utvärdering av Sveriges
            engagemang i Afghanistan av Hans Linde (V) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6Wa2ASjuYUqdLP5GD3XoZP">
            I 13 år har Sverige deltagit i den Natoledda militära insatsen
            i Afghanistan. Ca 9 000 svenskar har tjänstgjort inom ISAF, och
            det militära bidraget har kostat minst 10 miljarder kronor. Samtidigt
            har Sverige bedrivit ett omfattande utvecklingssamarbete med Afghanistan.
          </p>
          <p xml:id="i-CYoc5EYz1mDZzxfbbUGKs3">
            Medan biståndsinsatserna i Afghanistan grundligt utvärderats
            och genomgått revision årligen har fortfarande den militära insatsen
            inte på något sätt utvärderats. Bland annat Svenska Afghanistankommittén
            har efterfrågat ”en oberoende och bred utvärdering av den svenska
            militära insatsen”. Det är ett krav som Vänsterpartiet också framfört.
          </p>
          <p xml:id="i-LK5238vay3REWjaZ3aumsa">
            När nu den mest omfattande militära insatsen i Sveriges moderna
            historia är på väg att avslutas är det rimligt att man genomför
            en oberoende utvärdering av den militära insatsen såväl som Sveriges
            stöd till polisutbildning, utvecklingsbistånd samt politiskt och
            diplomatiskt arbete. I synnerhet är det viktigt att utvärdera
            hur Sveriges olika insatser samverkat med varandra, det som genom
            åren kallat civil-militär samverkan.
          </p>
          <p xml:id="i-SJcwHcmxpRCfptMBk8J8ez">
            Vänsterpartiet välkomnade därför försvarsminister Peter Hultqvists
            besked den 2 december 2014 i Svenska Dagbladet att ”tidigare utfästelser
            om att göra en så kallad vitbok ska verkställas”.
          </p>
          <p xml:id="i-DBiPA8VqRN2nD6F4JdvCc7">
            Men när regeringen den 9 juli presenterade sin utvärdering så
            hade vitboken förvandlats till en enmansutredning under Tone Tingsgård.
            Tingsgård var vice ordförande i försvarsutskottet 1998–2006 och
            ledamot i det sammansatta utrikes- och försvarsutskott som vid
            flera tillfällen behandlade frågan om Sveriges medverkan i den
            Natoledda ISAF-insatsen. Med andra ord ska en av de politiker
            som själv är ytterst ansvarig för den svenska militära insatsen
            i Afghansstan utvärdera sina egna beslut.
          </p>
          <p xml:id="i-HM8Aaq5s37rQpmbfqYhoBm">
            I flera andra länder som deltagit i ISAF har man valt att gå
            en annan väg. Norge tillsatte 2014 en kommission som ska utvärdera
            Norges insatser i Afghanistan. Kommissionen består av en bred
            samling experter inom norsk försvars- och säkerhetspolitik, internationella
            relationer, fredsbyggande, postkonflikt, bistånds- och humanitärpolitik,
            civil-militär samverkan och folkrätt. Större delen av kommissionens
            medlemmar är professorer inom sina respektive forskningsområden.
          </p>
          <p xml:id="i-SwwWJbBKvuCRZPwhhTC8t3">
            Danmark kommer att utvärdera sitt bidrag i tre olika processer.
            Dansk Institut for Internationale Studier, DIIS, har fått i uppdrag
            att göra en bred genomgång. Externa konsulter ska parallellt titta
            på den civil-militära samverkan, och det danska utrikes- och försvarsdepartementet
            kommer i samarbete med Forsvarsakademiet att genomföra en erfarenhetsinsamling
            av det militära bidraget.
          </p>
          <p xml:id="i-WwEWZc2eNz7euvBwhhN27f">
            Nederländerna, som avvecklade sitt bidrag till ISAF 2010, har
            redan genomfört sin utvärdering. Man tillsatte en kommission av
            oberoende experter vars uppgift var att övervaka utvärderingen.
            Kommissionen leddes av en professor i antropologi.
          </p>
          <p xml:id="i-JZbVHixbAf1Pm8QQd8kAKp">
            Försvarsministern skrev i december 2014 att ”en väl genomförd
            utvärdering av det svenska bidraget i Afghanistan kan bidra till
            att skapa en viktig erfarenhetsbank inför kommande engagemang”.
            Det är inte svårt att instämma i. En utvärdering skulle kunna
            reda ut oklarheter runt Sveriges insatser i Afghanistan och bidra
            till ökad kunskap om de olika insatserna. Men det viktigaste syftet
            med en utvärdering är att vi tillsammans ska dra lärdomar inför
            framtiden. Därför är det så viktigt att utvärderingen av Sveriges
            militära bidrag i Afghanistan blir en bred och oberoende utvärdering
            av de samlade insatserna.
          </p>
        </div>
        <div type="ipQuestion">
          <p xml:id="i-4qe7HJdgUrbohycLxQyJDo">
            Jag vill därför fråga utrikesminister Margot Wallström:
            <list rend="unordered">
              <item>
                Vilka initiativ avser utrikesministern att ta för att utvärderingen
                av Sveriges insatser i Afghanistan blir oberoende?
              </item>
              <item>
                Vilka initiativ avser utrikesministern att ta för att regeringen
                ska förverkliga sitt löfte om en vitbok om Sveriges insatser i
                Afghanistan?
              </item>
            </list>
          </p>
        </div>
      </div>
    </body>
  </text>
</TEI>
