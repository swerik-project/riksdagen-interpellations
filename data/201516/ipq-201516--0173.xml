<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0173">
  <teiHeader>
    <fileDesc>
      <titleStmt>
        <title>Interpellation 2015/16:173 av Torbjörn Björlund (V)</title>
        <author>Torbjörn Björlund (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:173 av Torbjörn Björlund (V) till Justitie- och migrationsminister Morgan Johansson (S) om Situationen för statslösa asylsökande palestinier i Sverige</title>
          <idno type="rdwebb">H310173</idno>
          <ref type="dokument_url_text">http://data.riksdagen.se/dokument/H310173/text</ref>
          <ref type="dokument_url_html">http://data.riksdagen.se/dokument/H310173</ref>
          <ref type="dokumentstatus_url_xml">http://data.riksdagen.se/dokumentstatus/H310173</ref>
          <ref type="downloadurl">https://mhdownload.riksdagen.se/VOD1/PAL169/2442206120015723021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/situationen-for-statslosa-asylsokande_H310173</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <persName>Torbjörn Björlund</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9bnDzSbNH7mhtp18caRjQh">
          <note>Interpellationen är besvarad</note>
        </correspAction>
        <correspAction type="sent" xml:id="i-LF7GURbdLCXqhythJT9B43" corresp="i-Beux79YM43dDCxrVuBqfWw">
          <date when="2015-11-11"/>
        </correspAction>
        <correspAction type="received" xml:id="i-YTPRkd1yXGZUCShTF4ZSSr" corresp="i-UPW2cbGnTUbMZaKTrot5Bh">
          <date when="2015-11-13"/>
        </correspAction>
        <correspAction type="answered" xml:id="i-JGEKM8YQnDKxzh3njAePmm">
          <date when="2015-11-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UY8RvYX9Dd6aVEJs2kpkAr">
            Interpellation 2015/16:173 Situationen för statslösa asylsökande
            palestinier i Sverige av Torbjörn Björlund (V) till Justitie-
            och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TJbhF6uQtJkVX8Wke2MHPv">
            Vi har i dag en ansträngd situation i Sverige med de flyktingströmmar
            som kommer till Sverige. Migrationsverket är pressat. Samtidigt
            har vi ett antal flyktingar som varit i Sverige länge och som
            väntat länge på besked om uppehållstillstånd.
          </p>
          <p xml:id="i-Uyayf2d9x93wARBkWr6afy">
            I Uppsala finns en grupp palestinier som i över en månad protesterat
            mot de långa väntetiderna och den hantering av deras ärenden som
            försatt dem i ett limbotillstånd. Dessutom finns det uppenbara
            brister i hanteringen av deras ärenden; det kan man se när man
            går igenom de enskilda fallen.
          </p>
          <p xml:id="i-J1kjBAfMeDT2G5rpFMfa7X">
            Det finns likheter med den grupp som också protesterar i Malmö.
            Lång väntan på besked, och i de fall man får avslag kan avvisningen
            inte verkställas. Det resulterar i en orimlig situation där de
            varken får stanna eller kan avvisas.
          </p>
          <p xml:id="i-FXrvTfhHzPemyXwzCCBTYm">
            I flera fall handlar det om att asylskälen av någon anledning
            inte bedöms tillräckliga. Eftersom de är från Gaza kan man kraftigt
            ifrågasätta denna bedömning, med tanke på hur situationen är och
            länge har varit i Gaza. Ständiga trakasserier och övergrepp från
            den israeliska ockupationsmakten genom blockaden och så sent som
            sommaren 2014 ett rent överfallskrig där över 1 500 civila palestinier
            dödades.
          </p>
          <p xml:id="i-2m6m2mNGoRyW7BTqTVGngu">
            Då de flesta av palestinierna flytt genom Egypten är det tänkt
            att en avvisning ska verkställas dit. På Migrationsverkets hemsida
            redovisas säkerhetsläget i Gaza (Lifosdokument 35896 från den
            12 oktober 2015). Där skriver man att gränsövergången mellan Egypten
            och Gaza fortfarande är stängd och att det inte finns några indikationer
            på att detta ska ändras. Detta borde vara ett tillräckligt skäl
            för bedömningen att avvisningar inte kan genomföras. Bara detta
            är alltså ett skäl att ge dessa palestinier uppehållstillstånd.
          </p>
          <p xml:id="i-CcdW7PwRzBbtqHX95rXteg">
            Som svar på en skriftlig fråga från mig till justitie- och migrationsministern
            (4 november 2015) skriver ministern:
          </p>
          <p xml:id="i-KWUm6q8YRstrvRAwexyY4c">
            ”I denna prövning som Migrationsverket och migrationsdomstolarna
            gör ska de även beakta eventuella hinder mot att verkställa beslut
            om avvisning eller utvisning. Enligt förarbetena till utlänningslagen
            bör ett sådant beslut inte meddelas om det inte kan verkställas.”
          </p>
          <p xml:id="i-ARm3ohiiPrcNrmRWnrx1M8">
            I ett typiskt fall i Uppsalagruppen har en person fått avslag
            tre gånger, men eftersom utvisningen inte kan verkställas ställs
            den personen i den omöjliga limbosituationen att han inte får
            stanna men inte heller får avvisas. Var finns logiken i det?
          </p>
          <p xml:id="i-CwtHh4cM689kpnNFBQQc6F">
            Det kan inte vara humant att år efter år vänta på att börja ett
            nytt liv i Sverige. Under tiden som man väntar kan man varken
            arbeta eller studera. Livet blir en oändlig väntan på ingenting.
            Det är inte acceptabelt i Sverige i dag, inte ens mot bakgrund
            av den pressade nuvarande flyktingsituationen. De här personerna
            har väntat på besked i mellan ett och ett halvt år och upp till
            åtta år!
          </p>
          <p xml:id="i-AnUxEJPM5hQDFFqmMTGmCw">
            Vidare skriver ministern i sitt svar att ”det nuvarande regelverket
            ger goda förutsättningar för en rättssäker prövning och svarar
            mot höga krav på rättssäkerhet”. Jag menar att man faktiskt kan
            ifrågasätta detta konstaterande när man skärskådar de levnadsöden
            man möter bland statslösa asylsökande palestinier. I flera fall
            har de visat upp intyg från Egyptens ambassad att de inte beviljas
            visum för att kunna återvända, men de får ändå vänta på ett positivt
            besked. I ett fall har en person lovats besked, efter att ha visat
            upp ett sådant intyg, efter tre månader av uppehållstillstånd.
            Han har nu väntat nio månader utan ett positivt besked.
          </p>
          <p xml:id="i-GxmPrHFYDuaVHT7D4Qq4R2">
            Mot bakgrund av de personliga tragedier vi ser bland de asylsökande
            statslösa palestinierna vill jag fråga ministern:
          </p>
          <p xml:id="i-A9dV5MoDyv3zaGvAGnPJoy">
            Hur avser justitie- och migrationsministern att agera för att
            säkerställa att Migrationsverket följer lagen och de löften verket
            avger samt ges resurser för att klara av en rättssäker, rättvis
            och human behandling av de asylsökande palestinierna i Sverige?
          </p>
        </div>
      </div>
    </body>
  </text>
</TEI>
