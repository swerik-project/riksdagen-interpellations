<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0129">
  <teiHeader>
    <fileDesc>
      <titleStmt>
        <title>Interpellation 2015/16:129 av Emma Wallrup (V)</title>
        <author>Emma Wallrup (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:129 av Emma Wallrup (V) till Statsrådet Anna Johansson (S) om Järnvägsunderhåll i hela Sverige</title>
          <idno type="rdwebb">H310129</idno>
          <ref type="dokument_url_text">http://data.riksdagen.se/dokument/H310129/text</ref>
          <ref type="dokument_url_html">http://data.riksdagen.se/dokument/H310129</ref>
          <ref type="dokumentstatus_url_xml">http://data.riksdagen.se/dokumentstatus/H310129</ref>
          <ref type="downloadurl">https://mhdownload.riksdagen.se/VOD1/PAL169/2442206120015778021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/jarnvagsunderhall-i-hela-sverige_H310129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <persName>Emma Wallrup</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XYihQiwz9HoKnVL9fGuLmZ">
          <note>Interpellationen är besvarad</note>
        </correspAction>
        <correspAction type="sent" xml:id="i-7jXLGPoFnsy2ubh1ZFXw7p" corresp="i-LfejaxmUP1kR5ztLJaJTkY">
          <date when="2015-11-02"/>
        </correspAction>
        <correspAction type="received" xml:id="i-R9YDzLNwncmzA7G6WCBtWn" corresp="i-KCD2VhpJdc1azCNdSgfLQp">
          <date when="2015-11-04"/>
        </correspAction>
        <correspAction type="answered" xml:id="i-V5nhJvEyRuxDoMDj4u3vMU">
          <date when="2015-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WSGhdGAPeT1JXtSPzJWeLH">
            Interpellation 2015/16:129 Järnvägsunderhåll i hela Sverige av
            Emma Wallrup (V) till Statsrådet Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PjLsGBAuSKyYPY8GLsdj9G">
            Under sommaren framkom i medierapporteringen att det finns ett
            konstruktionsfel i 150 mil av järnvägsrälsen, vilket utgör en
            risk för att rälsen spricker och att tåg spårar ur. Detta har
            varit känt länge och skulle ha åtgärdats redan för 20 år sedan,
            men enligt Trafikverket har det har inte funnits resurser till
            detta. Säkerheten måste garanteras för resenärerna, och det är
            allvarligt att resurserna inte räcker för att vidta de åtgärder
            som behövs.
          </p>
          <p xml:id="i-GDom4hbdM4bDV2KivLQ3Wi">
            Vänsterpartiet vill se ett förbättrat underhåll av spåren och
            att det finns en säkerställd kontroll av behoven så att viktiga
            åtgärder görs i god tid. Jag ser därför med tillfredsställelse
            att Vänsterpartiet tillsammans med regeringen lagt ett budgetförslag
            som ökar underhållet till järnväg i landsbygd med 400 miljoner
            kronor under perioden 2016–2019. Det är ett betydelsefullt steg
            för att stärka säkerheten och kapaciteten för tågtrafik över hela
            landet, och det kompletterar de generella satsningar på ökat järnvägsunderhåll
            som vi också genomför. Med ökade underhållsåtgärder följer också
            minskad risk för tågkaos samt stärkta möjligheter för hållbara
            godstransporter. Sverige behöver i ökad utsträckning genomföra
            underhållsåtgärder i förebyggande syfte och inte bara när fel
            redan uppstått. Jag är övertygad om att Vänsterpartiets och regeringens
            inriktning om åtgärder för att staten ska ta det samlade ansvaret
            för kontroll och utförande vid underhållet av de svenska järnvägarna
            kommer att medverka till en sådan utveckling. Det är dock viktigt
            att säkra de sträckor där säkerheten inte kan garanteras omgående.
          </p>
          <p xml:id="i-WKGqsnJmj4pxetPxmJdrXw">
            Regeringen planerar nu för ett nytt höghastighetsnät. Vänsterpartiet
            är positivt till en sådan investering eftersom vi behöver alternativ
            till det klimatbelastande inrikesflyget. Dessa nya banor kan även
            frigöra kapacitet på det befintliga tågnätet för mer godstransporter.
            Då det råder kapacitetsbrist i vårt järnvägssystem i dag är det
            viktigt med utbyggnad av järnvägsnätet. Ett höghastighetsnät skulle
            även ge positiva effekter för belastningen på våra vägar genom
            färre olyckor och minskat vägslitage.
          </p>
          <p xml:id="i-TPBxjLKqNXQcherfFWhoaU">
            I flera länder, som till exempel Kina, har man redan byggt höghastighetsbanor.
            Problemet i Kina är dock att det ursprungliga tågnätet är mycket
            eftersatt. Det är viktigt att vi inte får samma problem i Sverige.
            Samtidigt som planeringen av höghastighetståg pågår behöver det
            även finnas en målsättning och en strategi för att stärka det
            befintliga tågnätet. Enligt FFF-utredningen är satsningar på höghastighetståg
            inte det mest prioriterade för att nå klimatmålen. Den belyser
            att det är än viktigare att satsa på den regionala tågtrafiken.
            Med begränsade resurser kan satsningar på ökad kapacitet i regionaltrafik
            ge mer klimatnytta för pengarna eftersom reseunderlagen är större,
            menar utredningen. Vi ser dock ett behov av att dels bygga ut
            de snabba förbindelserna med tåg som långsiktigt kan växla ut
            onödiga flygresor, dels bygga ut järnvägsnätet. Risken är samtidigt
            att investeringar i höghastighetståg konkurrerar ut satsningar
            på det befintliga järnvägsnätet.
          </p>
        </div>
        <div type="ipQuestion">
          <p xml:id="i-6uFmz7jFN8wcCbMFgsEzct">
            Jag vill med anledning av detta fråga statsrådet:
            <list rend="unordered">
              <item>
                Har Trafikverket en plan för att garantera säkerheten på den
                del av tågrälsen i landet som har konstruktionsfel och som skulle
                behöva bytas ut omgående?
              </item>
              <item>
                Avser statsrådet att vidta åtgärder i planeringen för att säkerställa
                att det även finns en prioritering av fortsatt utbyggnad av kapaciteten
                och att garantera säkerhet på övriga järnvägsanläggningar i hela
                landet, då investeringar sker i ny höghastighetsjärnväg?
              </item>
            </list>
          </p>
        </div>
      </div>
    </body>
  </text>
</TEI>
