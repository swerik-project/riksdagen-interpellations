<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0519">
  <teiHeader>
    <fileDesc>
      <titleStmt>
        <title>Interpellation 2015/16:519 av Daniel Bäckström (C)</title>
        <author>Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:519 av Daniel Bäckström (C) till Statsrådet Anders Ygeman (S) om Åtgärder för minskad sårbarhet inom livsmedelsförsörjning</title>
          <idno type="rdwebb">H310519</idno>
          <ref type="dokument_url_text">http://data.riksdagen.se/dokument/H310519/text</ref>
          <ref type="dokument_url_html">http://data.riksdagen.se/dokument/H310519</ref>
          <ref type="dokumentstatus_url_xml">http://data.riksdagen.se/dokumentstatus/H310519</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <persName>Daniel Bäckström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-USQHyTaSLpKhgQVebLuSMt">
          <note>Interpellationen är återtagen</note>
        </correspAction>
        <correspAction type="sent" xml:id="i-UNqpijFD4UnX1zHENnoqkR" corresp="i-W1SpeP85RXQTDYN2miQfXU">
          <date when="2016-03-29"/>
        </correspAction>
        <correspAction type="received" xml:id="i-Dh45ihxrnoF5QVjuKCn4iv" corresp="i-NW2TEoH8XmW9aSn2aKJ8EA">
          <date when="2016-04-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VyKKSRCyKQnhm3hxpsqgL6">
            Interpellation 2015/16:519 Åtgärder för minskad sårbarhet inom
            livsmedelsförsörjning av Daniel Bäckström (C) till Statsrådet
            Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NmpanmwX7ZGdFSCqwEx3Ks">
            Sverige är i mycket hög grad ett importberoende land. Försörjningsgraden
            av livsmedel minskar och riskerar att bli en stor säkerhetsrisk
            vid många olika slags kriser, både militära och icke-militära.
            Mer än hälften av den mat vi behöver är i dag importerad, och
            det är angeläget att Sverige har en beredskap för att hantera
            krisers påverkan på inhemsk produktion av livsmedel och tillgång
            till dricksvatten. Sveriges sårbarhet har av olika anledningar
            ökat när det gäller livsmedelsförsörjning.
          </p>
          <p xml:id="i-FYMiSyd9foLCiJGchCDvj">
            Beredskapslager har avvecklats och produktionen centraliserats
            samtidigt som många gårdar helt slutat med sin produktion. Många
            mjölkproducenter är nu under hård press, och företagandet på landsbygden
            hotas, vilket även kan bli negativt för den samlade krisberedskapen
            på landsbygden. Ökat fokus på den enskildes ansvar och krisberedskap
            ligger i tiden mot bakgrund av den säkerhetspolitiska och klimatologiska
            utvecklingen i Sverige och omvärlden. Den enskildes roll och förmåga
            måste stärkas ytterligare.
          </p>
          <p xml:id="i-M2FnZNAv1mbGyJKwHvxPxm">
            Enligt resultatmålen för livsmedelsförsörjningen ska ansvaret
            för att tillgodose individens behov i enlighet med de angivna
            ambitionsnivåer som gäller för vatten-, värme- och livsmedelsförsörjning,
            information och kommunikation samt betaltjänster delas mellan
            samhällsaktörer och den enskilda individen. Individens ansvar
            avgränsas till 72 timmar. Den som själv kan ta ansvar bör förbereda
            sig och klara en kris eftersom samhällets resurser i första hand
            kommer att gå till dem som är i mest behov av hjälp. Ofta nämns
            barn, gamla, sjuka och personer med funktionsnedsättningar. I
            den förnyade redovisningen över krisberedskapens utveckling framhåller
            regeringen att resurserna i första hand måste riktas till de mest
            sårbara och utsatta grupperna i samhället. Under höjd beredskap
            är det angeläget att livsmedelsförsörjningen blir en viktig parameter
            i civilförsvarsplaneringen och att krisberedskapen beaktas i framtagandet
            av en livsmedelsstrategi.
          </p>
          <p xml:id="i-SoVK5enVoBuTEYvEZy3LAh">
            Förutsättningarna för att öka livsmedelsproduktionen i Sverige
            är mycket goda, och med ökad produktion i hela landet minskar
            vår sårbarhet. Ett ökat beroende av import av livsmedel är en
            allvarlig säkerhetspolitisk risk som behöver hanteras innan det
            är för sent. Vi måste ge förutsättningar så att produktionen i
            svenskt jordbruk kraftigt kan öka och ge större trygghet till
            människor i ofärdstider.
          </p>
          <p xml:id="i-Ey3sHFRJXFWMuhM7v8tka5">
            Hur lång tid bedömer statsrådet att livsmedelsförsörjningen klaras
            om transporterna till landet hindras och strategiskt viktiga hamnar
            blockeras?
          </p>
          <p xml:id="i-Fu3XVJt63UZchFMjQtxRky">
            Vilka åtgärder har statsrådet vidtagit för att säkra att krisberedskapsperspektivet
            får en central plats i kommande livsmedelsstrategi?
          </p>
          <p xml:id="i-JkZbktFg4QVQwsnjLDVXyE">
            Vilka åtgärder anser statsrådet behövs för att säkra tillgången
            av livsmedel i hela landet vid kriser som vida överstiger den
            enskildes beredskapsansvar om 72 timmar?
          </p>
          <p xml:id="i-KJMdaYeN1LZh5GwasQ4S7L">
            Vilka initiativ kommer statsrådet att ta för att minska sårbarheten
            inom livsmedelsförsörjningen?
          </p>
        </div>
      </div>
    </body>
  </text>
</TEI>
