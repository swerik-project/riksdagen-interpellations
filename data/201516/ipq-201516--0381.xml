<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0381">
  <teiHeader>
    <fileDesc>
      <titleStmt>
        <title>Interpellation 2015/16:381 av Sofia Damm (KD)</title>
        <author>Sofia Damm (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:381 av Sofia Damm (KD) till Utrikesminister Margot Wallström (S) om Regeringens uttalande om pågående folkmord i Syrien och Irak</title>
          <idno type="rdwebb">H310381</idno>
          <ref type="dokument_url_text">http://data.riksdagen.se/dokument/H310381/text</ref>
          <ref type="dokument_url_html">http://data.riksdagen.se/dokument/H310381</ref>
          <ref type="dokumentstatus_url_xml">http://data.riksdagen.se/dokumentstatus/H310381</ref>
          <ref type="downloadurl">https://mhdownload.riksdagen.se/VOD1/PAL169/2442206060015134521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/regeringens-uttalande-om-pagaende-folkmord-i_H310381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <persName>Sofia Damm</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6qiqj52C751szyRvLqirMT">
          <note>Interpellationen är besvarad</note>
        </correspAction>
        <correspAction type="sent" xml:id="i-9fZ1t8VDcxtr8dS6k13LRU" corresp="i-F7At3v6PvJpNCH37qRhr8A">
          <date when="2016-02-04"/>
        </correspAction>
        <correspAction type="received" xml:id="i-CuFLuQTz1M8h6GfpGsJhmm" corresp="i-aihY66rhb8LqCkSn8GhKt">
          <date when="2016-02-09"/>
        </correspAction>
        <correspAction type="answered" xml:id="i-21rsbpjbWtM6U2oAFumeQ4">
          <date when="2016-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WxmFokw4mpBPFX8WX5QUBv">
            Interpellation 2015/16:381 Regeringens uttalande om pågående
            folkmord i Syrien och Irak av Sofia Damm (KD) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cd7EzQjgAkXLVEsmBuzR2X">
            I dag, den 4 februari 2016, har Europaparlamentet röstat igenom
            resolutionen Systematic mass murder of religious minorities by
            ISIS. Innehållsmässigt innehåller den nu gemensamt antagna texten
            tydliga referenser till förföljelsen av kristna (assyrier/syrianer/kaldéer)
            liksom yazidier och andra etnoreligiösa minoriteter. Resolutionen
            slår fast att Islamiska statens systematiska övergrepp och mördande
            syftar till att förgöra dessa grupper och därmed ska klassas som
            krigsbrott, brott mot mänskligheten och folkmord.
          </p>
          <p xml:id="i-WqhFkJDDzo92Nf8mHhjc7u">
            Kristna är den mest förföljda religiösa gruppen i världen. Enligt
            uppgifter dödas varje år mer än 150 000 kristna, vilket också
            erkänts av Europaparlamentet i en resolution från den 30 april
            2015. Vice ordföranden för Europaparlamentet Antonio Tajani, ansvarig
            för Europaparlamentets dialog med kyrkor och religiösa samfund,
            uppgav under högnivåmötet benämnt Förföljelsen av kristna i världen:
            En uppmaning till handling den 1 december 2015: ”Inget trossamfund
            är lika utsatt för hat, våld och systematiska angrepp som det
            kristna.” Europaparlamentets talman Martin Schulz uppgav under
            samma möte att förföljelsen av kristna är ”undervärderad” och
            ”inte har behandlats på rätt sätt”.
          </p>
          <p xml:id="i-BXwR4ezkfRCKyg85VuPsTX">
            Extremism och pågående förföljelse resulterar i massmigration
            och internflyktingar. I Irak minskade antalet kristna från 1 400
            000 år 2003 till ca 275 000 för närvarande, och i Syrien minksade
            antalet från 1 250 000 år 2011 till så få som 500 000 i dag, enligt
            uppgifter från The Pontifical Foundation. I vissa regioner har
            antalet kristna minskat med 80 procent eller ännu mer.
          </p>
          <p xml:id="i-17tKAo1oXUDqrgLSH7iJVz">
            Genom att erkänna de pågående övergreppen i Mellanöstern som
            folkmord skulle principen om skyldighet att skydda (R2P) inträda,
            vilket innebär att när en stat uppenbart misslyckas med att skydda
            sin befolkning eller i själva verket är förövaren är världssamfundet
            skyldigt att vidta åtgärder för att skydda befolkningar, i enlighet
            med FN-stadgan. Det är bland annat av den anledningen som det
            är viktigt att vi kallar folkmordet som pågår i Mellanöstern just
            för ett folkmord och ingenting annat.
          </p>
          <p xml:id="i-3CJ8L1Z1ZF4UBB2PVuhe7y">
            I en intervju i SR Studio den 25 februari 2015 sa utrikesministern
            att det är ett folkmord som pågår och att det därmed ställer särskilda
            krav på Sveriges agerande. Utrikesministern meddelade att Sverige
            därmed har anmält detta till Internationella brottsmålsdomstolen
            och att Sverige vill att FN ska pröva detta.
          </p>
          <p xml:id="i-CQ3gHBXjA6vCWJ6k8A2DNY">
            Med anledning av Europaparlamentets beslut och att utrikesministern
            för nästan ett år sedan gav detta besked vill jag fråga följande:
          </p>
          <p xml:id="i-8nfMY1KCHJ1mu6FoJ2Fw6B">
            Var i processen befinner sig regeringens anmälan till Internationella
            brottsmålsdomstolen, och hur följer regeringen upp sitt uttalande,
            och följderna av det, om massutrotningen i Syrien och Irak som
            ett folkmord?
          </p>
        </div>
      </div>
    </body>
  </text>
</TEI>
