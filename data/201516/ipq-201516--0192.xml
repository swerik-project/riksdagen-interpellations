<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0192">
  <teiHeader>
    <fileDesc>
      <titleStmt>
        <title>Interpellation 2015/16:192 av Emma Wallrup (V)</title>
        <author>Emma Wallrup (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:192 av Emma Wallrup (V) till Statsrådet Anna Johansson (S) om Grönare sjöfart</title>
          <idno type="rdwebb">H310192</idno>
          <ref type="dokument_url_text">http://data.riksdagen.se/dokument/H310192/text</ref>
          <ref type="dokument_url_html">http://data.riksdagen.se/dokument/H310192</ref>
          <ref type="dokumentstatus_url_xml">http://data.riksdagen.se/dokumentstatus/H310192</ref>
          <ref type="downloadurl">https://mhdownload.riksdagen.se/VOD1/PAL169/2442206110015713121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/gronare-sjofart_H310192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <persName>Emma Wallrup</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-KCD2VhpJdc1azCNdSgfLQp</idno>
            <persName>Statsrådet Anna Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3ssegv4aurzqRPbZ6SfbJD">
          <note>Interpellationen är besvarad</note>
        </correspAction>
        <correspAction type="sent" xml:id="i-PMzqMHhxCfxGYD1VBKg8w" corresp="i-LfejaxmUP1kR5ztLJaJTkY">
          <date when="2015-11-13"/>
        </correspAction>
        <correspAction type="received" xml:id="i-37rHhQ65B5UidLEMfwtiiZ" corresp="i-KCD2VhpJdc1azCNdSgfLQp">
          <date when="2015-11-17"/>
        </correspAction>
        <correspAction type="answered" xml:id="i-C6Zo3XqXWxN5aWoB52zUTb">
          <date when="2015-11-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ANnXP3p9arXpovXjUWs8jL">
            Interpellation 2015/16:192 Grönare sjöfart av Emma Wallrup (V)
            till Statsrådet Anna Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FPMHQxr1TwrbHuyRnvGBn5">
            Sjöfarten är tillsammans med järnvägen ett energieffektivt transportslag
            för våra godstransporter. Den transporterar majoriteten av allt
            gods som importeras och exporteras i Sverige. Därtill har den
            stor betydelse för godsflödet inom landet där sjöfartsnäringen
            står för nästan 40 procent av transporterna. För att uppnå ett
            ekologiskt hållbart transportsystem krävs enligt Vänsterpartiet
            att sjöfartens utsläpp renas, samt en konsekvent genomförd satsning
            för att öka andelen godstransporter med sjöfart och järnväg. Med
            hållbara drivmedel inom färjetrafik och kryssningsverksamhet skapas
            även förutsättningar för klimatsmart resande som stimulerar såväl
            turism som näringsliv.
          </p>
          <p xml:id="i-VDaLmmxrvZACcJkrTLpPa">
            Ett omfattande utredningsarbete har tidigare genomförts i syfte
            att stärka sjöfartens konkurrenskraft. Regeringen antog i år En
            svensk maritim strategi – för människor, jobb och miljö. Strategin
            är ett inriktningsdokument med följande vision för fortsatt arbete:
            konkurrenskraftiga, innovativa och hållbara maritima näringar
            som kan bidra till ökad sysselsättning, minskad miljöbelastning
            och en attraktiv livsmiljö. Vi delar visionen i strategin och
            förväntar oss nu åtgärder för hur visionen ska nås.
          </p>
          <p xml:id="i-F84egsgwpKJiUEQznYfNAz">
            Jag hade förmånen att för några veckor sedan tillsammans med
            Sjöfartsforum arrangera ett intressant seminarium i riksdagen
            om Norges gröna kustfartprogram. I vårt grannland utvecklar näring
            och offentlig sektor genom ett långsiktigt program nya lösningar
            för en hållbar sjöfart. Målet är världens mest miljövänliga sjöinfrastruktur
            inom 15–20 år och en av världens mest miljövänliga och effektiva
            kustsjöfartsnäringar. Programmet har utvecklats med anledning
            av Norges maritima strategi och omfattar såväl näring som departement
            och myndigheter. Pilotprojekt pågår som omfattar både batteri-
            och gasdrift inom sjöfarten. För att Sverige ska utveckla en grönare
            sjöfart finns starka skäl att lära av Norges målmedvetna inriktning.
          </p>
        </div>
        <div type="ipQuestion">
          <p xml:id="i-Kq78JACiwq6wzfLQ99LA4J">
            Med anledning av det ovan nämnda vill jag fråga statsrådet Anna
            Johansson:
            <list rend="unordered">
              <item>
                Avser statsrådet att ta initiativ för att erfarenheter från Norges
                medvetna satsning på en grönare sjöfart även kommer att återspegla
                sig i åtgärder för förverkligande av visionen i den svenska maritima
                strategin?
              </item>
              <item>
                Avser statsrådet att verka för att en nationell målsättning antas
                för att minska svensk sjöfarts klimatpåverkan?
              </item>
            </list>
          </p>
        </div>
      </div>
    </body>
  </text>
</TEI>
