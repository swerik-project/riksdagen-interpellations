<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0561">
  <teiHeader>
    <fileDesc>
      <titleStmt>
        <title>Interpellation 2015/16:561 av Daniel Bäckström (C)</title>
        <author>Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:561 av Daniel Bäckström (C) till Statsrådet Sven-Erik Bucht (S) om Myndighetskrav som försvårar rationellt lantbruk</title>
          <idno type="rdwebb">H310561</idno>
          <ref type="dokument_url_text">http://data.riksdagen.se/dokument/H310561/text</ref>
          <ref type="dokument_url_html">http://data.riksdagen.se/dokument/H310561</ref>
          <ref type="dokumentstatus_url_xml">http://data.riksdagen.se/dokumentstatus/H310561</ref>
          <ref type="downloadurl">https://mhdownload.riksdagen.se/VOD1/PAL169/2442206050014852021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/myndighetskrav-som-forsvarar-rationellt-lantbruk_H310561</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <persName>Daniel Bäckström</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Statsrådet Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-ST9qq5dugsaK7jFdZGKdXA">
          <note>Interpellationen är besvarad</note>
        </correspAction>
        <correspAction type="sent" xml:id="i-725WF99qqNmaPURXsMfcHb" corresp="i-W1SpeP85RXQTDYN2miQfXU">
          <date when="2016-04-15"/>
        </correspAction>
        <correspAction type="received" xml:id="i-8Wjx2xjJVcWBETrTV5n7rh" corresp="i-6DUjgAy3EMiPSCDgTnkpXL">
          <date when="2016-04-19"/>
        </correspAction>
        <correspAction type="answered" xml:id="i-B3NkTmG8HWX5XL55TsAZTS">
          <date when="2016-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EQsQZ2bVirscAaQfuCvbDL">
            Interpellation 2015/16:561 Myndighetskrav som försvårar rationellt
            lantbruk av Daniel Bäckström (C) till Statsrådet Sven-Erik Bucht
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PU3t63VcUuSjokkrp3nRXY">
            Jordbruket bidrar till en starkt levande landsbygd med öppna
            landskap och hållbara livsmedel. Naturen och jordbruket har alltid
            varit styrda av vädrets krafter; därför anpassar sig jordbrukare
            efter dessa fenomen. Dock har byråkrati och myndighetsutövning
            försvårat för lantbrukare att bedriva och planera sin verksamhet
            efter väderleken.
          </p>
          <p xml:id="i-RRGHoXZGyo2QykRrzKDPez">
            På Värmlandsnäs i Säffle kommun finns en företagare som nyligen
            fått tillstånd till att utveckla sin verksamhet på tre gårdar
            med en total djurhållning om högst 6 800 platser för slaktsvin
            och högst 800 platser för suggor. Mängden flytgödsel beräknas
            varje år bli 28 101 kubikmeter på en spridningsareal omfattande
            totalt 1 148 hektar när produktionen är fullt utökad.
          </p>
          <p xml:id="i-WB5KKkmfRsLKqrmscLXPht">
            Miljöprövningsdelegationen har godkänt miljökonsekvensbeskrivningen
            och slagit fast 16 villkor för beslutet. Villkor nr 10 innebär
            en hårdare reglering och begränsning av verksamheten än vad som
            gällde tidigare. I beslutet står att ”spridning av organiska gödselmedel
            ska ske under så få och koncentrerade perioder som möjligt. Spridning
            under lördagar, söndagar, helgaftnar och helgdagar får inte ske.
            Tillsynsmyndigheten får medge undantag om det finns särskilda
            skäl.”
          </p>
          <p xml:id="i-LWfSWQQwS64UGMrf3DwmBQ">
            Den enskilde företagaren har överklagat beslutet och yrkat att
            verksamheten ska ha samma villkor som tidigare, att spridning
            av gödsel inte får ske dagen före eller under midsommarhelg och
            att spridning under lördag, söndag och helgdagar endast får ske
            undantagsvis samt att tidpunkten för spridning ska väljas så att
            luktstörningar minimeras. Överklagandet har avslagits av mark-
            och miljödomstolen och processas nu vidare i högre instans.
          </p>
          <p xml:id="i-G5XQjkBLc8LdNULfiXq2D2">
            Det nya villkoret är alltför ingripande i förhållande till vad
            som uppnås. Företagets spridning av gödsel beräknas till cirka
            elva dygn. Om spridning av gödsel inte får genomföras lördag och
            söndag måste den pågående spridningen avslutas efter fem dygn
            och återupptas igen nästkommande måndag. Efter ett uppehåll om
            två dygn krävs en ny omrörning i gödselbrunnen och en ny uppstart,
            vilket beräknas till en halv dag. Den totala spridningstiden beräknas
            då till 18–20 dygn. Ökad exponeringstid av gödsel i omrörda gödselbrunnar
            och längre spridningstid i antal dagar leder till större förluster
            av näringsämnen och ökad ammoniakavgång. En längre spridningstid
            påverkar även grannar negativt, eftersom det ofta luktar ett par
            dagar efter spridning.
          </p>
          <p xml:id="i-QSieW6mHmT8Hp1cwp1NwkW">
            Företagets spridning ligger i många fall på flera kilometers
            avstånd till grannar. För de grannar som bor nära kan det högst
            bli aktuellt med spridning en dag per år i deras närområde, eftersom
            spridningsarealen är så geografiskt utbredd. Företaget meddelar
            alltid grannar minst ett dygn i förväg och har inte mottagit några
            klagomål.
          </p>
          <p xml:id="i-7fd9ouVBwgdgfXHvkhXsqM">
            För att minska risken för utsläpp av klimatgaser och för att
            utnyttja gödselns växtnäringsämnen på bästa sätt är det av yttersta
            vikt att spridningen sker under optimala betingelser och på optimal
            tidpunkt. Att neka företaget att sprida gödsel lördagar och söndagar
            innebär även en extra administrativ börda för företaget, vilket
            går emot den förenklingsprocess Jordbruksverket driver på uppdrag
            från regeringen.
          </p>
          <p xml:id="i-F4xpQW6QmdkGFXvrzmhEGd">
            Säffle kommun ser positivt på utvecklingen av verksamheten, som
            starkt bidrar till en levande landsbygd, och har tillstyrkt bifall
            till överklagandet. Kommunen stöder och delar företagarens uppfattning
            att villkoret i den nya utformningen kan bli svårt att leva upp
            till om man även ska leva upp till övriga villkor i tillståndet.
            Kommunen anser att spridningen av gödsel ska ske under så gynnsamma
            förhållanden som möjligt, under så få tillfällen som möjligt och
            under så koncentrerade perioder som möjligt. Jordbruket är helt
            beroende av väder och natur. Regnet anpassar sig inte efter vilken
            veckodag det är, och därför kan inte lantbrukaren planera sin
            verksamhet på det sätt som staten bestämmer.
          </p>
          <p xml:id="i-8dn957h9TTUVusKGLyzpUE">
            Detta fall är en illustration av en oroande trend i myndighetsutövningen,
            men ärendet riskerar nu att bli vägledande och prejudicerande
            för myndighets­utövningen i hela landet.
          </p>
          <p xml:id="i-uPXtyaxgPpKiHa6V4R3E3">
            Jag vill därför fråga statsrådet Sven-Erik Bucht:
          </p>
          <p xml:id="i-Rx2A9GDvQoTgqUK6UXrFWA">
            Utan att gå in på det enskilda fallet, som är under prövning,
            anser statsrådet att det är rimligt att på det här sättet inskränka
            äganderätten och möjligheterna till ett rationellt jordbruk? Om
            inte, avser statsrådet att vidta några åtgärder?
          </p>
        </div>
      </div>
    </body>
  </text>
</TEI>
