<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0607">
  <teiHeader>
    <fileDesc>
      <titleStmt>
        <title>Interpellation 2015/16:607 av Ola Johansson (C)</title>
        <author>Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:607 av Ola Johansson (C) till Justitie- och migrationsminister Morgan Johansson (S) om Överförmyndarverksamheten</title>
          <idno type="rdwebb">H310607</idno>
          <ref type="dokument_url_text">http://data.riksdagen.se/dokument/H310607/text</ref>
          <ref type="dokument_url_html">http://data.riksdagen.se/dokument/H310607</ref>
          <ref type="dokumentstatus_url_xml">http://data.riksdagen.se/dokumentstatus/H310607</ref>
          <ref type="downloadurl">https://mhdownload.riksdagen.se/VOD1/PAL169/2442206020014589721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/overformyndarverksamheten_H310607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <persName>Ola Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-H1p6XkXoNLxzz7bEaDXNJ9">
          <note>Interpellationen är besvarad</note>
        </correspAction>
        <correspAction type="sent" xml:id="i-SKJv7FkAoCTkA7Rq7bmyks" corresp="i-RSqbTnBBX6dtdvF5RUM8Lr">
          <date when="2016-04-28"/>
        </correspAction>
        <correspAction type="received" xml:id="i-LdFB3CnydiubaYkTHuYdDH" corresp="i-UPW2cbGnTUbMZaKTrot5Bh">
          <date when="2016-04-29"/>
        </correspAction>
        <correspAction type="answered" xml:id="i-DEwxkKtbqWvNkiuunN2cNn" corresp="i-UPW2cbGnTUbMZaKTrot5Bh">
          <date when="2016-06-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WZXdG9K2mUZYMkeanCBdmh">
            Interpellation 2015/16:607 Överförmyndarverksamheten av Ola Johansson
            (C) till Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DrdtFgmKQg7s8tMo9bxCX4">
            Överförmyndarverksamheten är en del av det mest grundläggande
            rättsskydd som samhället tillhandhåller för de mest utsatta i
            samhället. Skyddsobjekten är framför allt minderåriga barn, människor
            med fysiska eller psykiska funktionshinder och äldre med nedsatt
            beslutsförmåga på grund av ålder eller sjukdom. Utgångspunkten
            är att ingen av skyddsobjekten kan företräda sig själv och de
            har därför en ställföreträdare i form av god man, förvaltare eller
            förmyndare.
          </p>
          <p xml:id="i-5hpLsvLzMiGstfetTW3ci6">
            Ett stort antal privatpersoner åtar sig uppgiften att vara god
            man eller förvaltare åt totalt ca 100 000 personer och att som
            sådan bevaka rätt, förvalta egendom och sörja för denna. Ett arbete
            som är ansvarsfullt, tidskrävande och oftast utförs till en låg
            ersättning, med ett årsarvode på 8 000 till 12 000 kronor per
            år. Den som utses till god man eller förvaltare ska vara en rättrådig,
            erfaren och en i övrigt lämplig person. Det har visat sig svårt
            att rekrytera tillräckligt många gode män som uppfyller kraven
            och medelåldern är hög. Få privatpersoner är beredda att avsätta
            den tid som behövs.
          </p>
          <p xml:id="i-ShjjNWQ9QudXQCC9NVxFSv">
            Det finns ingen samlande statlig myndighet med uppgift att utöva
            tillsyn och medverka till utveckling av verksamheten. Även hos
            länsstyrelserna är resurserna för tillsyn begränsad. Det saknas
            också en samlad nationell statistik över verksamhetens omfattning.
          </p>
          <p xml:id="i-Nx4Jc2f6Ph9TvNjd6Z4eo6">
            Det finns fog för antagandet att skyddsobjekten eller de personer
            som är i behov av förvaltare, gode män eller förmyndare har blivit
            fler. Ensamkommande barn är en ny och växande grupp minderåriga
            vilkas behov ställer särskilda krav på den som utses till god
            man. De skyddsbehövande, huvudmännen, behöver på grund av sjukdom,
            psykisk störning, försvagat hälsotillstånd eller annat liknande
            förhållande, hjälp och är samtidigt utsatta för risken att luras
            på egendom och inte få det stöd man har rätt till.
          </p>
          <p xml:id="i-VZYDBfGSU5FiUgke7aHXE1">
            I en reportageserie i SVT har sådana enstaka fall uppmärksammats,
            varvid brister i systemen för styrning och tillsyn blottlagts.
            Mångmiljonbelopp uppges har förskingrats, eller försvunnit genom
            slarv eller kriminalitet. Det framkommer att det finns en ovilja
            från överförmyndarens sida att polisanmäla trots att man känt
            till oegentligheter. Detta är oacceptabelt.
          </p>
          <p xml:id="i-HvnxmfCKudxVe9WHmLHLFe">
            Min fråga till justitie- och migrationsminister Morgan Johansson
            är:
          </p>
          <p xml:id="i-WfPfkYw29SEQhNkgjk475m">
            Har justitie- och migrationsministern för avsikt att göra en
            översyn av överförmyndarverksamheten och tydliggöra ansvaret för
            överförmyndaren och förbättra tillsynen av gode män?
          </p>
        </div>
      </div>
    </body>
  </text>
</TEI>
