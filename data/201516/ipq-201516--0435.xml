<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0435">
  <teiHeader>
    <fileDesc>
      <titleStmt>
        <title>Interpellation 2015/16:435 av Tobias Billström (M)</title>
        <author>Tobias Billström (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:435 av Tobias Billström (M) till Utrikesminister Margot Wallström (S) om Det politiska förtrycket i Venezuela</title>
          <idno type="rdwebb">H310435</idno>
          <ref type="dokument_url_text">http://data.riksdagen.se/dokument/H310435/text</ref>
          <ref type="dokument_url_html">http://data.riksdagen.se/dokument/H310435</ref>
          <ref type="dokumentstatus_url_xml">http://data.riksdagen.se/dokumentstatus/H310435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-CzoYUQxd9hmqJ89mvsk7mH">
          <note>Interpellationen är återtagen</note>
        </correspAction>
        <correspAction type="sent" xml:id="i-X8h5vm6QHEkjfeAA6XGpa7" corresp="i-KPGvtK4s6Zp3E6XH6vj18n">
          <date when="2016-02-25"/>
        </correspAction>
        <correspAction type="received" xml:id="i-XWQchG5gTwEB12JDLe8WWW" corresp="i-aihY66rhb8LqCkSn8GhKt">
          <date when="2016-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9isH39LRkFy1oiVz5wZ42f">
            Interpellation 2015/16:435 Det politiska förtrycket i Venezuela
            av Tobias Billström (M) till Utrikesminister Margot Wallström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NX3AvNroLwjPeZPtw6nNfz">
            Republiken Venezuelas medborgare förtrycks av en polisstat som
            terroriserar sitt folk och som systematiskt söker förhindra de
            demokratiska krafterna från att verka fritt. Alltsedan februari
            2014 har protester ägt rum mot en regim som regelbundet kränker
            mänskliga rättigheter och vars ekonomiska politik har fört landet
            mot en kollaps.
          </p>
          <p xml:id="i-G3fzGb64zaYCjV6ixYcKid">
            Den 6 december 2015 avhölls allmänna val till Venezuelas nationalförsamling.
            I dessa vann oppositionen en överväldigande seger och erhöll 113
            av församlingens 164 mandat. Segern över den styrande majoriteten
            var således odiskutabel och ett otvetydigt kvitto på det missnöje
            som finns med regimen.
          </p>
          <p xml:id="i-WcEwU8rLB1CyzdqdP3Hzys">
            Trots detta har den styrande presidenten Nicolás Maduro vägrat
            att erkänna den demokratiska förändring som ägt rum i landets
            parlament. Ett av de tydligaste exemplen på detta är hans regims
            konsekventa försök att förhindra genomförandet av en amnestilag
            som skulle göra det möjligt att upphäva många av de djupt orättvisa
            domar som avkunnats över medlemmar av oppositionen och försätta
            dessa på fri fot från fängelser och husarrester.
          </p>
          <p xml:id="i-PuyL1MChWGMBUbAq2QWnd5">
            Den genom valet formerade majoriteten i Venezuelas parlament
            påbörjade formellt i februari lagstiftningsarbetet vad gäller
            en amnestilag, något som omedelbart mötts av hot från regimen
            om att till varje pris stoppa tillkomsten av en sådan lag.
          </p>
          <p xml:id="i-4mTxrPvjksd2cWRNcgNAAo">
            I dag befinner sig flera av den nuvarande majoritetens ledare
            alltjämt i fängelse, häktade på oklara grunder och på anklagelser
            som i flera fall är befängda. Syftet med förhalandet är naturligtvis
            att försvåra för valresultatet att få ett genomslag och för majoriteten
            att påbörja det reformarbete av Venezuelas lagar och ekonomi som
            är helt nödvändigt.
          </p>
          <p xml:id="i-BTmnF1Kd55LV9rfg5fffjc">
            I detta läge bör Sverige och den svenska regeringen engagera
            sig för att genom tydliga och konsekventa ställningstaganden visa
            att demokratiska beslut bör respekteras och för att förmå Venezuelas
            regering att respektera nationalförsamlingens ambitioner och inriktning
            i fråga om amnestilagen.
          </p>
        </div>
        <div type="ipQuestion">
          <p xml:id="i-U8mM5ohj5WGpD1honXZ85W">
            Jag vill med anledning av detta således fråga utrikesminister
            Margot Wallström:
            <list rend="unordered">
              <item>
                Vilka åtgärder ämnar utrikesministern vidta för att förmå president
                Nicolás Maduro och Venezuelas regering att genomföra den av nationalförsamlingen
                föreslagna amnestilagen?
              </item>
              <item>
                Vilka övriga åtgärder avser utrikesministern att vidta för att
                ge den pågående reformprocessen för demokrati i Venezuela sitt
                aktiva stöd?
              </item>
            </list>
          </p>
        </div>
      </div>
    </body>
  </text>
</TEI>
