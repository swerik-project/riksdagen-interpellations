<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0339">
  <teiHeader>
    <fileDesc>
      <titleStmt>
        <title>Interpellation 2015/16:339 av Anti Avsan (M)</title>
        <author>Anti Avsan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:339 av Anti Avsan (M) till Statsrådet Anders Ygeman (S) om Fastställande av ålder på tilltalade i brottmål</title>
          <idno type="rdwebb">H310339</idno>
          <ref type="dokument_url_text">http://data.riksdagen.se/dokument/H310339/text</ref>
          <ref type="dokument_url_html">http://data.riksdagen.se/dokument/H310339</ref>
          <ref type="dokumentstatus_url_xml">http://data.riksdagen.se/dokumentstatus/H310339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <persName>Anti Avsan</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-XbXWZRYy1ew7Rxb6VJRqjw">
          <note>Interpellationen är återtagen</note>
        </correspAction>
        <correspAction type="sent" xml:id="i-TH3ZtqRQ4dLF3xC1oYSv5W" corresp="i-Ey2xJ5PQcAYBGtnz2AK3qu">
          <date when="2016-01-26"/>
        </correspAction>
        <correspAction type="received" xml:id="i-5xBmUogqx2TYYoeZNGUqju" corresp="i-NW2TEoH8XmW9aSn2aKJ8EA">
          <date when="2016-02-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-72h3eD6oCo4eaXFb88bXqi">
            Interpellation 2015/16:339 Fastställande av ålder på tilltalade
            i brottmål av Anti Avsan (M) till Statsrådet Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ar4SxFaXH7ARMMQgm2Pxmf">
            Enligt uppgifter från olika håll har unga med okänd ålder som
            misstänks för brott och som är tilltalade i brottmål blivit ett
            allt större problem.
          </p>
          <p xml:id="i-X2HuzKWQMUPuTfc98gtqVa">
            Bland de senaste exemplen (hämtat från Dagens Nyheter den 24
            januari i år) nämns en ung man som har uppgett att han är 16 år.
            Åklagaren har å andra sidan uttryckt att han tror att personen
            i fråga är äldre än 21 år, det vill säga vuxen i påföljds­hän­seende.
          </p>
          <p xml:id="i-AvRuzBhPzsBFv6S3E5gnAf">
            Det väcktes åtal mot den unge mannen, som är asylsökande från
            Algeriet. Han åtalades för att i november ha knivskurit en ung
            kvinna i ansiktet. Kvinnan uppgav att den tilltalade ville ligga
            med henne. När hon sade nej angrep han henne med kniv och skar
            henne i ansiktet. Hon blev svårt chockad och fick också ett ärr
            i ansiktet. Den tilltalade dömdes av tingsrätten för grov misshandel
            och därutöver för ett mindre allvarligt nar­ko­ti­ka­­brott. Domstolen
            ansåg dock att åklagaren inte hade lyckats bevisa den åtalades
            ålder.
          </p>
          <p xml:id="i-YQ4SHRztkHDp5zVHkbveuk">
            För att illustrera problematiken finns det anledning att påpeka
            att den unge mannen själv påstod att han föddes 1999, men åklagaren
            kunde visa att han tidigare, i Tyskland, hade visat upp ett pass
            där han uppges vara född 1986. Den knivskurna kvinnan och hennes
            väninna uppgav att mannen berättade att han i själva verket är
            22 år gammal.
          </p>
          <p xml:id="i-151dArfniazRcNKcZ3tQvd">
            En tandundersökning tydde på att mannen skulle vara någonstans
            mellan 17 och 21 år. Men sådana undersökningar anses vara osäkra.
            Tingsrättens bedömning blev att det inte var bevisat att den tilltalade
            var äldre än 16 år. Därför dömdes han till ungdoms­vård. Han släpptes
            också ur häktet, och domstolen ogillade åklagarens krav att han
            skulle utvisas ur Sverige efter avtjänat straff.
          </p>
          <p xml:id="i-V6jG8CRUj1VDjfUfVe7tDd">
            Domen är överklagad. I Svea hovrätt har åklagaren har presenterat
            nya bevis för att den tilltalade är äldre än vad han själv påstår.
          </p>
          <p xml:id="i-Fwb3PjnQQ7qEJM5XGW9Cm2">
            Ett annat uppmärksammat fall gäller en flicka som utsattes för
            en grov våldtäkt av tre unga män vid Fåfängan i Stockholm i september
            2015. De unga männen har levt som så kallade gatubarn i Stockholm
            och på andra håll i Sverige.
          </p>
          <p xml:id="i-6GUcvzLwCuCYtLe4WWzVcY">
            I tingsrätten dömdes de till sluten ungdomsvård under en tid
            på mellan sex och nio må­nader. Men i hovrätten friades en av
            dem helt, eftersom domstolen inte ansåg att det var bevisat att
            han hade uppnått straffbar ålder, det vill säga 15 år. Det är
            också oklart från vilket land de tre tilltalade kommer, vilket
            gör att det blir svårt att utvisa dem. De är inte asylsökande
            utan verkar ha rest runt i olika länder innan de kom till Sverige.
          </p>
          <p xml:id="i-L7oiDF1roJiF61nYsAQnz1">
            Just nu ser vi en situation växa fram med allt fler vuxna och
            ungdomar som kommer till Sverige och begår brott. Detta rapporteras
            bland annat från polisen i Stockholm och Göteborg. Den brottslighet
            det är fråga om utgörs bland annat av fickstölder och brottslighet
            relaterad till droger. Det händer att vuxna organiserar och styr
            brottsligheten och uppmanar dem som utför brotten att uppge en
            lägre ålder än den verkliga för att antingen undvika att dömas
            för brott eller i vart fall få ett lindrigare straff. I denna
            grupp finns personer som i de flesta fall saknar asylskäl och
            som borde åter­vända till sina hem­länder.
          </p>
          <p xml:id="i-4wjQRgedhBiFHksoUBwZxH">
            Från bland annat åklagarhåll har det påpekats – med rätta – att
            konsekvenserna av att det inte går att åldersbestämma unga tilltalade
            i brottmål kommer att leda till att många misstänkta och tilltalade
            inte kan fällas till ansvar för brott de har begått.
          </p>
          <p xml:id="i-WCmC48ByDxZHCea8JnzgMV">
            I de fall straffansvar ändå kan utkrävas kommer påföljden i många
            fall att bli lindrigare än vad som rätteligen borde ha blivit
            fallet om en åldersbestämning – med tillräcklig säkerhet – hade
            kunnat ligga till grund för domstolens bedömning av den tilltalades
            ålder.
          </p>
          <p xml:id="i-FvRshEYv77WSZ9HcuRfb9h">
            Problemet med åldersbestämningar har blivit så stort att Åklagarmyndigheten
            nyligen har gett ut Probleminventering av frågor rörande åldersbestämning
            av unga lagöver­trädare.
          </p>
          <p xml:id="i-Ti2Cv3m9ogHLMzoZxMuVZm">
            Det är i dag i princip omöjligt att bestämma åldern på en person
            som kommer till Sverige från ett annat land utan identitetshandlingar
            om det dessutom inte är möjligt att få fram uppgifter om rätt
            ålder genom en utredning på annat sätt.
          </p>
          <p xml:id="i-HyokkUG1TsE285N6N4H8zC">
            Sverige skiljer sig från de flesta andra EU-länder och de andra
            nordiska länderna när det gäller åldersbestämningar. I Sverige
            använder vi oss i princip inte alls av medi­cinska ålderbedöm­nin­gar.
            Detta trots att medicinsk åldersbestämning är en av Social­styrelsen
            godkänd metod och används i 23 av 28 EU-länder.
          </p>
        </div>
        <div type="ipQuestion">
          <p xml:id="i-6tuFPx8wxsQZ9gbcWgxwtG">
            Mot bakgrund av ovanstående vill jag rikta följande frågor till
            statsrådet Anders Ygeman:
            <list rend="unordered">
              <item>
                Anser stasrådet att det är angeläget ur ett övergripande samhällsperspektiv
                att det görs åldersbestämningar av personer som söker sig till
                Sverige?
              </item>
              <item>
                Hur ska rättsväsendets behov av tillförlitliga åldersbestämningar
                kunna tillgo­doses?
              </item>
              <item>
                Vilka åtgärder avser statsrådet i övrigt att vidta för kunna
                upprätthålla intresset av att tilltalade kan dömas utifrån sin
                verkliga ålder och mognad?
              </item>
            </list>
          </p>
        </div>
      </div>
    </body>
  </text>
</TEI>
