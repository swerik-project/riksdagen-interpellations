<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0389">
  <teiHeader>
    <fileDesc>
      <titleStmt>
        <title>Interpellation 2015/16:389 av Stig Henriksson (V)</title>
        <author>Stig Henriksson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:389 av Stig Henriksson (V) till Utrikesminister Margot Wallström (S) om Sveriges position om kärnvapen</title>
          <idno type="rdwebb">H310389</idno>
          <ref type="dokument_url_text">http://data.riksdagen.se/dokument/H310389/text</ref>
          <ref type="dokument_url_html">http://data.riksdagen.se/dokument/H310389</ref>
          <ref type="dokumentstatus_url_xml">http://data.riksdagen.se/dokumentstatus/H310389</ref>
          <ref type="downloadurl">https://mhdownload.riksdagen.se/VOD1/PAL169/2442206060015127521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-position-om-karnvapen_H310389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <persName>Stig Henriksson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-94i9yGt9dm27RAySYyWNkR">
          <note>Interpellationen är besvarad</note>
        </correspAction>
        <correspAction type="sent" xml:id="i-KXPKx8XRDgEz9ghWpvbPm8" corresp="i-DyTmp7YURsib9gzvRDZtm9">
          <date when="2016-02-08"/>
        </correspAction>
        <correspAction type="received" xml:id="i-5JRsXnhwLhKhPHFDLb4A72" corresp="i-aihY66rhb8LqCkSn8GhKt">
          <date when="2016-02-10"/>
        </correspAction>
        <correspAction type="answered" xml:id="i-13cfeuxvUMcovrmHSmas54">
          <date when="2016-02-23"/>
        </correspAction>
        <correspAction type="answered" xml:id="i-61iyUeZFpLX4skyR1X2VjX">
          <date when="2016-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-62WiLK4Anf5YEDWNiXfLim">
            Interpellation 2015/16:389 Sveriges position om kärnvapen av
            Stig Henriksson (V) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MLBnr7xiuZXBjj6rcsdd6g">
            Nyligen deklarerade Nordkorea att de provsprängt ytterligare
            ett kärnvapen, tre år efter landets senaste provsprängning. För
            några dagar sedan testsköt de en raket, som de själva påstår var
            en satellit. Oavsett sanningshalten i detta är utvecklingen oroande.
          </p>
          <p xml:id="i-LSTVcwToHn7jFT4AkyM28x">
            Ryssland rustar upp sin kärnvapenarsenal, och USA har genomfört
            tester av en prototyp för en precisionsbomb som utvecklarna menar
            skulle minimera civila offer och därmed möjliggöra en mer etiskt
            försvarbar kärnvapenanvändning. ”Etiska kärnvapen” får nog kallas
            en sanslös oxymoron. Prototypen är cirka tre gånger starkare än
            bomben som släpptes över Hiroshima.
          </p>
          <p xml:id="i-5QrjNdG8bdLNq3xjNjK41Z">
            Kärnvapen är de farligaste massförstörelsevapen som mänskligheten
            skapat, men det internationella samfundet har inte lyckats stoppa
            spridningen eller få kärnvapenstaterna att nedrusta. I stället
            investerar kärnvapenstaterna miljardbelopp i att ”modernisera”
            vapnen, trots att de är skyldiga att nedrusta enligt icke-spridningsavtalet
            (NPT).
          </p>
          <p xml:id="i-MaKp4QjsApKPupp7kC4mQ8">
            Forskningen har tydligt visat att om kärnvapen används finns
            det ingen beredskap för att hantera konsekvenserna, och det är
            inte heller möjligt att upprätta en sådan beredskap.
          </p>
          <p xml:id="i-6sHJC5WP9UCARq859CavrM">
            Den nu existerande globala arsenalen kan utplåna hela mänskligheten,
            flera gånger om. Då kärnvapenretoriken hårdnar blir det alltmer
            bråttom för den svenska regeringen att förverkliga sina ambitioner
            om att stärka svensk nedrustningspolitik.
          </p>
          <p xml:id="i-5EHmxA9LaWzvtjF9uNpVQ9">
            Kärnvapenfria länder som – i alla fall ännu så länge – Sverige
            måste göra klart att vi tar folkrätten och humanitära principer
            på största allvar. Det är orimligt att det internationella samfundet
            förbjudit exempelvis personminor, klustervapen och biologiska
            vapen men inte de mest destruktiva vapnen av alla.
          </p>
          <p xml:id="i-VKKBYRGtV9gw4Zuri7Q3Qv">
            Samtidigt har vi under de senare åren sett en allt starkare norm
            mot kärnvapen växa fram. Engagemanget från både civilsamhället
            och enskilda stater växer.
          </p>
          <p xml:id="i-61RqtkeX31NgymDLZwKDLa">
            Sverige har en lång tradition av aktivitet på detta område, med
            frontfigurer som Alva Myrdal, Inga Thorsson och Maj-Britt Theorin
            som väldigt engagerat verkat för nedrustning och inte minst då
            i kärnvapenfrågan. Ännu under Anna Lindhs tid som utrikesminister
            togs, trots EU-medlemskapets begränsningar, ett initiativ om att
            upprätta en internationell kommission om massförstörelsevapen:
            Weapons of Mass Destruction Commission (WMDC) med Hans Blix som
            ordförande. Den utmynnade i en fortfarande uppmärksammad internationell
            rapport. Sverige har, med sin långa erfarenhet av nedrustningsfrågor,
            en strategiskt unik position för att ta en ledarroll i arbetet
            för att förhindra att kärnvapen används igen.
          </p>
          <p xml:id="i-JYWtb1Y7dTXtbKmCBNZYZ3">
            Men vi har också sedan lång tid knutit allt tätare band med kärnvapenalliansen
            Nato. Varken i värdlandsavtalet eller i departementsskrivelsen
            (Ds 2015:39) omnämns kärnvapnen, vilket väckt en hel del oro och
            skapat mycket debatt. Regeringen har, genom försvarsministern,
            svarat att avtalet inte tvingar oss att placera kärnvapen i Sverige,
            men det är inte det som är frågan. Det handlar om att det inte
            ska vara möjligt att placera kärnvapen i Sverige. Inte nu och
            inte i framtiden.
          </p>
          <p xml:id="i-DsLHXg24ZS5uxhdXehKXwS">
            I skrivande stund har dock 122 stater förbundit sig att verka
            för ett totalförbud – the Humanitarian Pledge. Både Norge och
            Sverige har engagerat sig för initiativet och dess syften. I omröstningen
            i FN:s generalförsamlings första kommitté den 7 november 2015
            om att stödja the Humanitarian Pledge avstod dock Natolandet Norge
            från att ta ställning, och USA röstade emot. Sverige röstade för
            men har ännu inte undertecknat the Humanitarian Pledge.
          </p>
          <p xml:id="i-3wE6g6Ugj8v3ToPoUuxupN">
            Vårt nästa steg borde vara att bli det 123:e land som tydligt
            deklarerat sin ambition att förbjuda kärnvapen.
          </p>
        </div>
        <div type="ipQuestion">
          <p xml:id="i-9KZPyzVjiGZ5vFymWjkwMq">
            Med anledning av vad som anförts ovan vill jag ställa tre frågor
            till utrikesminister Margot Wallström:
            <list rend="unordered">
              <item>
                Är det inte dags att Sverige återigen tar initiativet i kärnvapenfrågan
                och åter blir en stark och självklar röst för nedrustning?
              </item>
              <item>
                Kommer frågan om kärnvapen att behandlas i samband med propositionen
                om ett värdlandsavtal?
              </item>
              <item>
                När kommer Sverige att underteckna the Humanitarian Pledge?
              </item>
            </list>
          </p>
        </div>
      </div>
    </body>
  </text>
</TEI>
