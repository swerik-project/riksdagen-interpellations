<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0372">
  <teiHeader>
    <fileDesc>
      <titleStmt>
        <title>Interpellation 2015/16:372 av Staffan Danielsson (C)</title>
        <author>Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:372 av Staffan Danielsson (C) till Statsrådet Gabriel Wikström (S) om Utredning om dödshjälp</title>
          <idno type="rdwebb">H310372</idno>
          <ref type="dokument_url_text">http://data.riksdagen.se/dokument/H310372/text</ref>
          <ref type="dokument_url_html">http://data.riksdagen.se/dokument/H310372</ref>
          <ref type="dokumentstatus_url_xml">http://data.riksdagen.se/dokumentstatus/H310372</ref>
          <ref type="downloadurl">https://mhdownload.riksdagen.se/VOD1/PAL169/2442206060015101121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utredning-om-dodshjalp_H310372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Gabriel Wikström</persName>
            <state type="partyAffiliation" ref="unknown">
              <desc>S</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state type="partyAffiliation" ref="unknown">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-CYWDhArzK4cAUnT9sNHSFX">
          <note>Interpellationen är besvarad</note>
        </correspAction>
        <correspAction type="sent" xml:id="i-3FCw6Hr1ipJg2BNZqDHu96" corresp="i-N9Pi9YpD4nvtCEsVp2CGcX">
          <date when="2016-02-02"/>
        </correspAction>
        <correspAction type="received" xml:id="i-9UdtzCaWTnUFb7w9SHxDt5" corresp="i-6sx2QJVNDz6kWWHQvy2hrG">
          <date when="2016-02-09"/>
        </correspAction>
        <correspAction type="answered" xml:id="i-9QCuDyJR3spjZdFcFUrALE">
          <date when="2016-02-23"/>
          <time when="21:57:25" dur="PT273S"/>
        </correspAction>
        <correspAction type="answered" xml:id="i-PfTr6KsSweVh2kQp8UCU5i">
          <date when="2016-02-23"/>
        </correspAction>
        <correspContext corresp="i-9QCuDyJR3spjZdFcFUrALE">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-7KZjNsvN9feMsStBEaBBqH" type="discussed" corresp="i-N9Pi9YpD4nvtCEsVp2CGcX">
          <date when="2016-02-23"/>
          <time when="22:02:04" dur="PT246S"/>
        </correspAction>
        <correspContext corresp="i-7KZjNsvN9feMsStBEaBBqH">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-2KrWSqq1xidnUmxUcCFLiz" type="discussed" corresp="i-5tbgYo4dBB9rh3uBeCweBm">
          <date when="2016-02-23"/>
          <time when="22:06:16" dur="PT180S"/>
        </correspAction>
        <correspContext corresp="i-2KrWSqq1xidnUmxUcCFLiz">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-TWxFfKK92cncsDQwzZr26c" type="discussed" corresp="i-6sx2QJVNDz6kWWHQvy2hrG">
          <date when="2016-02-23"/>
          <time when="22:09:16" dur="PT247S"/>
        </correspAction>
        <correspContext corresp="i-TWxFfKK92cncsDQwzZr26c">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-MEnfmU2BcAsJ4G7PrW3eTU" type="discussed" corresp="i-N9Pi9YpD4nvtCEsVp2CGcX">
          <date when="2016-02-23"/>
          <time when="22:13:27" dur="PT253S"/>
        </correspAction>
        <correspContext corresp="i-MEnfmU2BcAsJ4G7PrW3eTU">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-UqbRNq2JJ4Gx7RcN5H5xXF" type="discussed" corresp="i-5tbgYo4dBB9rh3uBeCweBm">
          <date when="2016-02-23"/>
          <time when="22:17:45" dur="PT124S"/>
        </correspAction>
        <correspContext corresp="i-UqbRNq2JJ4Gx7RcN5H5xXF">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-Xxb9gU7kmyFTLB6qMQe3kR" type="discussed" corresp="i-6sx2QJVNDz6kWWHQvy2hrG">
          <date when="2016-02-23"/>
          <time when="22:19:49" dur="PT259S"/>
        </correspAction>
        <correspContext corresp="i-Xxb9gU7kmyFTLB6qMQe3kR">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-4RyzWYpPWYLwyvAPYcWJ2L" type="discussed" corresp="i-N9Pi9YpD4nvtCEsVp2CGcX">
          <date when="2016-02-23"/>
          <time when="22:24:10" dur="PT124S"/>
        </correspAction>
        <correspContext corresp="i-4RyzWYpPWYLwyvAPYcWJ2L">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
        <correspAction xml:id="i-5MBHocnVBnWzXuAxU3yLdG" type="discussed" corresp="i-6sx2QJVNDz6kWWHQvy2hrG">
          <date when="2016-02-23"/>
          <time when="22:26:14" dur="PT139S"/>
        </correspAction>
        <correspContext corresp="i-5MBHocnVBnWzXuAxU3yLdG">
          <ref type="record" target="prot-201516--068">Protokoll 2015/16:68 Tisdagen den 23 februari</ref>
          <ref type="recordSection" target="unsetDivId">Svar på interpellation 2015/16:372 om utredning om dödshjälp</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Aw5pNe3nRN9B8rFRitsHre">
            Interpellation 2015/16:372 Utredning om dödshjälp av Staffan
            Danielsson (C) till Statsrådet Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MjLhwAb2jYJwakxFjsRrRG">
            Frågan om individens frihet att vid svåra lidanden i livets slutskede
            kunna få sin yttersta vilja respekterad är oerhört laddad. Samtliga
            riksdagspartier, förutom Miljöpartiet, vars kongress i höstas
            körde över partistyrelsens förslag, är emot att ens utreda frågan
            om en strängt reglerad möjlighet till dödshjälp.
          </p>
          <p xml:id="i-3aCTtdGgDBgb6PJhHYPQpk">
            Också mitt eget parti, Centerpartiet, är emot. Dock hade vi i
            höstas en livlig och respektfull debatt i frågan på vår partistämma,
            där en betydande minoritet talade för att frågan äntligen borde
            utredas. Detta är en moralisk-etisk livsfråga som bottnar djupt
            i var och en av oss.
          </p>
          <p xml:id="i-MsQHvp8M5y1LZkbnt6iBXx">
            Jag har länge varit övertygad om att dessa viktiga frågor behöver
            utredas och har under min riksdagstid sedan 2004 väckt flera motioner,
            samt även ställt två interpellationer till dåvarande socialminister
            Göran Hägglund år 2008 och 2010. Jag vill hänvisa till dessa och
            de interpellationsdebatter vi hade som ger en god bild över båda
            min, och statens, argumentation.
          </p>
          <p xml:id="i-8bWwHKwX8Jba3musdva2Gp">
            Min entydiga uppfattning är att Sverige i dag – år 2016 – allvarligt
            bör överväga en rätt till dödshjälp under noggrant specificerade
            förutsättningar och en rätt att skriva ett livstestamente. Genom
            att fortsätta att totalt förneka dessa möjligheter för människor,
            vars yttersta vilja vid svåra lidanden i livets slutskede är att
            själva kunna få avgöra sitt öde, tar staten på sig ett stort ansvar.
            Jag är också fullt medveten om det stora ansvaret för staten,
            riksdagen och oss ledamöter om vi efter utredning landar i de
            förslag jag vill ha mycket allvarligt övervägda.
          </p>
          <p xml:id="i-3Bu1f3Tin4jA2xmywTxfP4">
            En människa i livets slutskede, eller med svåra plågor och där
            sjukvården tömt sina resurser, bör under strängt reglerade förutsättningar
            och egen uttalad yttersta vilja rimligen ha rätt till dödshjälp.
            Det är ovärdigt att samhället i sådana fall tvingar en döende
            människa kvar på plågans bädd eller hänvisar henne till egna initiativ
            eller till att resa utomlands.
          </p>
          <p xml:id="i-47TitU8wSAhbwzE8C6M8Bc">
            En undersökning som Landstingsförbundet har gjort, och många
            liknande, visar ständigt att cirka tre av fyra svenskar är öppna
            för dödshjälp.
          </p>
          <p xml:id="i-GWjTSbAdpL8BJrRn9xoVKp">
            Det är angeläget att dagens totala förbudslagstiftning i frågan
            ses över. En grundlig utredning behövs där bland annat medicinska,
            juridiska, etiska och allmänmänskliga aspekter beaktas.
          </p>
          <p xml:id="i-CD13dGcx3xSabYuBXVZ33z">
            En arbetsgrupp inom Statens medicinsk-etiska råd föreslog 2008
            att en svårt sjuk patient under noggrant specificerade förutsättningar
            bör kunna erhålla dödshjälp. Det är också uppenbart att läkare
            i dag regelmässigt tvingas till svåra beslut i detta gränsland
            om hur länge livet kan eller ska upprätthållas, och även av den
            orsaken behöver staten bli tydligare i sina regelverk. Dagens
            gråzoner mellan olika sjukhus och läkare är också alltför stora
            och redan det gör en utredning helt nödvändig.
          </p>
          <p xml:id="i-9xzkNsRmkeZJN3Y59iNg1s">
            Utvecklingen i Sverige, och i andra länder, gör också en utredning
            helt nödvändig. Att inte ens vilja genomlysa dessa svåra och oerhört
            aktuella frågor är ett ansvar som borde vara mycket svårt att
            ta. Frågornas aktualitet visas också av allt fler mycket tunga
            debattartiklar och böcker som publiceras.
          </p>
          <p xml:id="i-QuJ4wLkhHbtDknZPorxwKq">
            Tre purfärska och mycket tänkvärda böcker är Inga-Lisa Sangregorios
            Den sista friheten, Valentin Sevéus (med flera) Inför den sista
            stund och Allan Åkerlund I dödens väntrum.
          </p>
          <p xml:id="i-U4JjpkvxC4PUZP4ncnLd78">
            Jag avslutar min interpellation med en lysande artikel på DN
            Debatt den 30 januari 2016, som jag kan skriva under på vartenda
            ord, skriven av PC Jersild, Georg Klein, Tuulikki Koivunen Bylund
            och Björn Ulvaeus. Den hänvisar också till Harald Norbelies, då
            dödsssjuk och svårt lidande i cancer, gripande artikel i DN i
            augusti 2015, vilket också kunde vara mina ord:
          </p>
          <p xml:id="i-NPqmem28tmSJNnHC5TpFmy">
            Harald Norbelie: ”Vi måste utreda möjligheten att på frivillig
            grund ge döende hjälp att förkorta livet när allt hopp är ute
            och bara smärta återstår.” ”Att läkare med sin etik och politiker
            med sin religion talar om för mig att jag tålmodigt ska bära mitt
            lidande den sista tiden är motsatsen till respekt för livets okränkbarhet.”
          </p>
          <p xml:id="i-6WoRKcT9CVRWLxybi5kAJV">
            DN Debatt den 30 januari 2016:
          </p>
          <p xml:id="i-YYBS6v5BxUW6G63mc8pn8Q">
            ”Partierna duckar och vågar inte utreda frivillig dödshjälp.”
          </p>
          <p xml:id="i-XQyDVDjKp3vnxyHEnqpjr5">
            51 miljoner amerikaner har nu rätt till frivillig dödshjälp och
            det är tillåtet i fyra europeiska stater. Sverige har en åldrande
            befolkning och frågan kommer att bli alltmer brännande. "Trots
            det slår partierna dövörat till och vågar inte tillsätta en utredning",
            skriver P C Jersild, Georg Klein, Tuulikki Koivunen Bylund och
            Björn Ulvaeus.
          </p>
          <p xml:id="i-EiMwxQhZr3iLHSdzFx8n5q">
            Denna månad blir Kalifornien, USA:s folkrikaste delstat med över
            38 miljoner invånare, den femte delstaten som tillåter dödshjälp.
            Den katolske guvernören Jerry Brown signerade den 5 oktober förra
            året detta beslut. Också Kanada är på väg att införa dödshjälp
            efter att landets högsta domstol i februari 2015 enhälligt förklarat
            att förbudet mot dödshjälp strider mot The Canadian charter of
            rights and freedoms, som garanterar rätten till liv, frihet och
            säkerhet.
          </p>
          <p xml:id="i-XJWRZAQChXCs1XvecfiYMN">
            Bakgrunden till det kanadensiska domstolsbeslutet var ett par
            rättsfall, ett av dem initierat av den ALS-drabbade Gloria Taylor.
            Hon hann dö innan hon fick rätt i domstolen, men hennes motiveringar
            citeras utförligt i domen. Så här förklarade Gloria Taylor varför
            hon ville ha rätten att själv avgöra när och var och hur hon skulle
            avsluta sitt liv. ”Jag vill inte avsluta mitt liv på ett våldsamt
            sätt. Jag vill inte att min död ska bli traumatisk för mina närmaste.
            Jag vill ha den lagliga rätten att dö fridfullt, vid den tidpunkt
            som jag själv väljer, omgiven av min familj och mina vänner. När
            den tiden kommer vill jag kunna kalla samman min familj, berätta
            för dem om mitt beslut, säga ett värdigt farväl och nå ett avslut
            – för min del och för deras. Min nuvarande livskvalitet försämras
            av att jag inte säkert vet att jag kommer att ha rätt att be en
            läkare hjälpa mig att dö…”
          </p>
          <p xml:id="i-A83yLYK6HjSVD1WWriPucr">
            Men i Sverige händer ingenting. På samma sätt som svenska kvinnor
            på 1960-talet åkte till Polen för att få abort reser dödssjuka
            svenskar i dag till Schweiz för att få hjälp att dö, vilket är
            förenat med stora kostnader.
          </p>
          <p xml:id="i-AppFQpwpLqpRsNDHZMXEnC">
            Förra året publicerade DN Debatt en artikel av den cancersjuke
            journalisten Harald Norbelie, hans budskap till politikerna var
            glasklart: ”Sverige måste våga utreda frågan om frivillig dödshjälp”
            (den 2 augusti 2015). Harald Norbelie avled i september och vi
            kan tyvärr konstatera att regeringen inte hörsammat hans, och
            många andra dödssjukas, desperata vädjan.
          </p>
          <p xml:id="i-S5HXBsXFcwEWKeyfuoSTAa">
            I vår omvärld finns folkvalda församlingar som inte förlamas
            av beröringsskräck inför lidande patienters sista önskan. Innan
            Kalifornien tog beslutet tillät delstaterna Oregon, Vermont, Washington
            och Montana dödshjälp. I ytterligare ett tjugotal delstater pågår
            en livlig debatt om möjligheten att förkorta livet för patienter
            i livets absoluta slutskede. Totalt finns nu i USA en tillåtande
            lagstiftning för ca 51 miljoner amerikaner eller 15 procent av
            befolkningen.
          </p>
          <p xml:id="i-VcNNcVjLWX9YVp9hMMg3a4">
            I Nederländerna har dödshjälp varit laglig sedan 2002 och där
            har man världens mest långtgående och beprövade lagstiftning på
            området. Lagen har stort folkligt stöd. Inte ens när kristdemokraterna
            innehade premiärministerposten försökte regeringen inskränka möjligheten
            till dödshjälp. Belgien och Luxemburg har följt Nederländerna
            i spåren och tillåter numera dödshjälp, något som knappast hade
            skett om man trott att patientsäkerheten varit hotad.
          </p>
          <p xml:id="i-XxD2M9iYJcnEPbcKNYcM7V">
            I Sverige har vi många fri- och rättigheter och stor valfrihet
            inom en mängd områden. Det är först när vi är svårt sjuka och
            döden oundvikligen närmar sig som vi berövas rätten att besluta
            över det som återstår av vårt liv. Varför finns inte denna rätt
            i vårt land?
          </p>
          <p xml:id="i-S35FbLufJFbfo5s2f1ZiZE">
            Sverige har en åldrande befolkning och vi lever allt längre.
            Dödshjälpsfrågan kommer oundvikligen att bli alltmer brännande.
            Trots att den palliativa vården byggts ut och gör stora och behjärtansvärda
            insatser klarar man inte att ge alla en värdig död. I det palliativa
            register som förs över patienternas sista tid finns 1 044 som
            under det senaste året inte lindrats med symtom som smärta, andnöd,
            illamående eller ångest.
          </p>
          <p xml:id="i-DxtQ1EP975qwtPLA9Q3RtL">
            Enligt en doktorsavhandling från Karolinska Institutet är så
            många som 73 procent av Sveriges befolkning positivt inställd
            till frivillig dödshjälp för den som är bortom all hjälp. Allt
            fler inom den medicinska professionen är positiva till en diskussion
            om hur dödshjälp fungerar i de länder som infört möjligheten.
          </p>
          <p xml:id="i-HqccsKVbYZXFyQ48shE4G4">
            Dödshjälpens motståndare säger sig vilja skydda de svagaste.
            Vi har svårt att föreställa oss något svagare än ALS-patienter,
            som Gloria Taylor, i livets obönhörliga skymning. Eller så hänvisar
            kritikerna till ”det sluttande planet”, att samhället skulle tappa
            kontrollen om dödshjälp tillåts, detta trots att inga undersökningar
            i något enda land hittills visat att så blivit fallet.
          </p>
          <p xml:id="i-Fjh12dmMUn4V5hYAAzfzKK">
            Enstaka riksdagsledamöter har motionerat om att dödshjälp bör
            utredas. Men de politiska partierna, utom Miljöpartiet, har slagit
            dövörat till och vågar inte tillsätta en utredning, trots att
            det snart gått två decennier sedan vård i livets senast utreddes
            – den gången med uttalat direktiv att inte ta upp frågan om dödshjälp.
            Inte ens partiet som numera heter Liberalerna med motiveringen
            ”vi ska heta vad vi är”, vill undersöka den liberala rätten att
            få besluta om den sista friheten, det egna livet i dess slutskede.
          </p>
          <p xml:id="i-VtRXQigPQknnfijRi64cX8">
            Journalisten Inga-Lisa Sangregorio ger i dagarna ut debattboken
            Den sista friheten. Hon är själv cancersjuk och argumenterar där
            på ett klarsynt sätt ur ett patientperspektiv för att Sverige
            bör införa självvald dödshjälp. Hon skriver: ”I dag är alla riksdagspartier
            överens om att det bör vara en mänsklig rättighet att bestämma
            över sin egen kropp. Det är dock en ytterst selektiv rättighet.
            Om det är livet som mot din vilja växer i din buk har du rätt
            till abort och får samhällets hjälp och välsignelse. Men om det
            i stället är en obotlig cancer har du inte rätt att slippa den
            sista tidens lidande och kroppsliga och kanske andliga förfall.
            … Det är skam, det är en fläck på Sveriges banér att du omyndigförklaras
            på din dödsbädd.”
          </p>
          <p xml:id="i-T7oHTokRXSDFX795M7pXna">
            "Vi som undertecknar denna artikel har länge varit aktiva i opinionsbildningen
            för att legalisera dödshjälp i Sverige. Vi slutar inte att förvånas
            över de styrandes ovillighet att ens våga diskutera frågan. Vi
            vet att vi inte är ensamma.
          </p>
          <p xml:id="i-Vq1eVevDebw55sQGSqNYee">
            Vi uppmanar alla som värnar sitt, och andras självbestämmande,
            att göra sin röst hörd. I Sverige har vi många fri- och rättigheter
            och stor valfrihet inom en mängd områden. Det är först när vi
            är svårt sjuka och döden oundvikligen närmar sig som vi berövas
            rätten att besluta över det som återstår av vårt liv. Hur länge
            skall de politiska partierna ducka om den sista friheten? Varför
            vägra att ens utreda en livsviktig fråga där 73 procent av svenska
            folket uttalat sin mening? P C Jersild, läkare och författare,
            Georg Klein, professor em och författare, Tuulikki Koivunen Bylund,
            biskop em, Björn Ulvaeus, låtskrivare och nöjesentreprenör.”
          </p>
          <p xml:id="i-Aq6nbTNNmNEWd8QS2woHHr">
            Enligt min mening borde en bred parlamentarisk utredning tillsättas
            för att på djupet analysera om enskilda människors vilja att dö
            något i förtid vid svåra lidanden nära livets slut, och under
            sträng kontroll, borde kunna respekteras. En sådan utredning borde
            ha sin utgångspunkt i att behandla frågorna i sin helhet, innefattande
            också de gråzoner och olika tillämpning som i dag finns mellan
            sjukhus och läkare i landet.
          </p>
          <p xml:id="i-QBsMUoEnvvhQZZA5urQK1J">
            Mot bakgrund av vad jag, med hjälp också av andra, har anfört,
            är min allvarliga fråga till regeringen och statsrådet Gabiel
            Wikström:
          </p>
          <p xml:id="i-Y8Cn6Hv6R6rkjj91YxrJSJ">
            Är statsrådet beredd att ta initiativ till en sådan bred parlamentarisk
            utredning som föreslås ovan?
          </p>
        </div>
      </div>
    </body>
  </text>
</TEI>
