<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0719">
  <teiHeader>
    <fileDesc>
      <titleStmt>
        <title>Interpellation 2015/16:719 av Annika Qarlsson (C)</title>
        <author>Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:719 av Annika Qarlsson (C) till Arbetsmarknads- och etableringsminister Ylva Johansson (S) om Översyn av Arbetsförmedlingen</title>
          <idno type="rdwebb">H310719</idno>
          <ref type="dokument_url_text">http://data.riksdagen.se/dokument/H310719/text</ref>
          <ref type="dokument_url_html">http://data.riksdagen.se/dokument/H310719</ref>
          <ref type="dokumentstatus_url_xml">http://data.riksdagen.se/dokumentstatus/H310719</ref>
          <ref type="downloadurl">https://mhdownload.riksdagen.se/VOD1/PAL169/2442206010014438521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/oversyn-av-arbetsformedlingen_H310719</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknads- och etableringsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknads- och etableringsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5zmTJZJyM4EC682ASGwZx3">
          <note>Interpellationen är besvarad</note>
        </correspAction>
        <correspAction type="sent" xml:id="i-L4TsVhkmP8ELnLEREet2ts" corresp="i-NRb4HpaQ87qUwhLNcKt7Gz">
          <date when="2016-06-09"/>
        </correspAction>
        <correspAction type="received" xml:id="i-3SB9wUdFKEPoS3VbKFW8Dp" corresp="i-SZKUTdtCrCo58yNCQsH76">
          <date when="2016-06-13"/>
        </correspAction>
        <correspAction type="answered" xml:id="i-DwbpGWr6WehD4MQa75VQXb">
          <date when="2016-09-01"/>
        </correspAction>
        <correspAction type="answered" xml:id="i-DuN4k2oAHH2PYfzKP4DDkG" corresp="i-SZKUTdtCrCo58yNCQsH76">
          <date when="2016-09-01"/>
        </correspAction>
        <correspContext corresp="i-DuN4k2oAHH2PYfzKP4DDkG">
          <ref type="record" target="prot-201516--129">Protokoll 2015/16:129 Torsdagen den 1 september</ref>
          <ref type="recordSection" target="unsetDivId">Svar på interpellation 2015/16:719 om översyn av Arbetsförmedlingen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GNhp94YRMAnnGdqS2ZBvuu">
            Interpellation 2015/16:719 Översyn av Arbetsförmedlingen av Annika
            Qarlsson (C) till Arbetsmarknads- och etableringsminister Ylva
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C87gyYNPSisEVG8B5miijF">
            Jobb förmedlas oftast genom kontakter. Nio av tio jobb förmedlas
            via släkt, vänner, jobbarkompisar, grannar med mera. De som står
            utanför arbetsmarknaden saknar ofta nätverk. Därför behöver arbetslösa
            en ”säljare” som bygger nätverk och skapar kontakter åt dem. Detta
            är särskilt viktigt om den arbetssökande helt saknar nätverk eller
            över huvud taget kunskap om det svenska samhället. Arbetsgivarna
            å sin sida behöver Arbetsförmedlingen för att hitta de arbetssökande
            som de vill anställa.
          </p>
          <p xml:id="i-TvAvFMxDndUVHbN4STGaTS">
            Det är detta uppdrag, dessa två sidor, som Arbetsförmedlingen
            inte svarar upp mot och som gör att förtroendet för Arbetsförmedlingen
            är så lågt. Att Arbetsförmedlingen inte fungerar är ingen nyhet.
            Sitt namn till trots klarar myndigheten inte uppgiften att förmedla
            arbete. I Förtroendebarometern för 2015 säger endast 11 procent
            av de tillfrågade att de har ganska eller mycket stort förtroende
            för Arbetsförmedlingen. Det är lägre än för någon annan myndighet,
            företag, organisation eller massmedium i mätningen.
          </p>
          <p xml:id="i-Q9Tf9s3sNZaA3rwfznSJUB">
            Just nu rullar hjulen för fullt och det är glädjande många som
            får jobb. Många företag vill anställa men hittar inte några personer
            att rekrytera. Nu är det uppenbart läge för att få in fler i arbete,
            speciellt många av de som har haft svårt att få jobb. Flera matchnings-
            och rekryteringsföretag som är underleverantörer till Arbetsförmedlingen
            signalerar att myndigheten inte anvisar de arbetssökande till
            matchnings- och rekryteringsföretagens program.
          </p>
          <p xml:id="i-WCmpkARUnC7Jv1qxqv942T">
            Detta är mycket allvarliga signaler som är till skada för enskilda
            personer och för företag men också för hela samhällsekonomin.
            Kritiken mot Arbetsförmedlingen är inte ny. Därför tillsatte den
            förra regeringen en bred översyn av Arbetsförmedlingen. Tyvärr
            lades den ned av den nuvarande regeringen halvvägs in i sitt arbete.
            Riksdagen har två gånger gett regeringen till känna att översynen
            ska återupptas, men ännu har ingenting hänt.
          </p>
          <p xml:id="i-DmfpVt7BGjM1DC6EEPH1s5">
            Arbetsförmedlingens uppdrag är som att sitta på alla stolar som
            går att sitta på. Samtidigt. Arbetsförmedlingen ska sköta arbetsmarknadens
            funktionssätt med matchning och utbildningsinsatser. Den ska bygga
            förtroende med de arbetssökande och samtidigt vara den myndighet
            som beslutar om a-kassan. Den ska vara utförare av tjänster och
            samtidigt upphandla konkurrenter och även bedöma sina konkurrenter.
            Den ska söka upp företagen, bygga förtroende och sälja in sina
            tjänster. Det vore bättre att dela upp ansvaret och renodla uppdraget
            så att var och en bättre kan göra det som förväntas av en – och
            göra det bra.
          </p>
          <p xml:id="i-JqohHMSV47cFAn6afhTnhB">
            Varför inte renodla Arbetsförmedlingens uppdrag till ett myndighetsuppdrag
            och i stället låta andra aktörer ansvara för utbildnings- och
            förmedlingsinsatser mot prestationsbaserad ersättning? Då skulle
            ersättning betalas ut till aktören vid utfört uppdrag – utbildning
            eller varaktigt jobb. Betalningen skulle vara beroende av utfallet
            av insatsen.
          </p>
          <p xml:id="i-9kaBpVqAu7UKouDbvHifF5">
            Det finns intresse från många håll, senast tydligt uttalat av
            en partikamrat till arbetsmarknadsministern, om att få genomföra
            ett regionalt försöksprojekt i Malmö, där Arbetsförmedlingen i
            dag har svårt att klara sitt uppdrag och arbetslösheten har varit
            en av de högsta i Sveriges under lång tid. Centerpartiet har tidigare
            föreslagit detta och anser att det är ett intressant område med
            stora utmaningar samt att det är bra att få erfarenheter av ett
            pilotprojekt.
          </p>
          <p xml:id="i-8r5LYSn4JngoXgJjmzAb93">
            Med anledning av ovanstående vill jag fråga arbetsmarknads- och
            etableringsminister Ylva Johansson följande:
          </p>
          <p xml:id="i-8LWZeyvRyRHaXfWkkfkVZc">
            När kommer ministern att återuppta översynen av Arbetsförmedlingen?
          </p>
          <p xml:id="i-S2JnXWYb2ZjdPUQKE3saAk">
            Är ministern beredd att renodla Arbetsförmedlingens uppdrag till
            ett myndighetsuppdrag och låta andra aktörer ansvara för utbildnings-
            och förmedlingsinsatser mot prestationsbaserad ersättning?
          </p>
          <p xml:id="i-FT8mrXuBwoMR6Xbx9smUWU">
            Är ministern beredd att testa ett regionalt pilotprojekt för
            alternativ till Arbetsförmedlingen i Malmö?
          </p>
        </div>
      </div>
    </body>
  </text>
</TEI>
