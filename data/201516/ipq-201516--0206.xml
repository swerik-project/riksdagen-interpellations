<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0206">
  <teiHeader>
    <fileDesc>
      <titleStmt>
        <title>Interpellation 2015/16:206 av Niklas Wykman (M)</title>
        <author>Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:206 av Niklas Wykman (M) till Finansminister Magdalena Andersson (S) om Öppenhet och transparens</title>
          <idno type="rdwebb">H310206</idno>
          <ref type="dokument_url_text">http://data.riksdagen.se/dokument/H310206/text</ref>
          <ref type="dokument_url_html">http://data.riksdagen.se/dokument/H310206</ref>
          <ref type="dokumentstatus_url_xml">http://data.riksdagen.se/dokumentstatus/H310206</ref>
          <ref type="downloadurl">https://mhdownload.riksdagen.se/VOD1/PAL169/2442206110015585721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/oppenhet-och-transparens_H310206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <persName>Niklas Wykman</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Magdalena Andersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9k9BtNcsYQ6mhCESnJS2Wr">
          <note>Interpellationen är besvarad</note>
        </correspAction>
        <correspAction type="sent" xml:id="i-XemdPyMtrDjG4ttjhPH5eh" corresp="i-26JwMpJPh7ufEnA9hhtP9j">
          <date when="2015-11-20"/>
        </correspAction>
        <correspAction type="received" xml:id="i-EmQv5FV6AK4EaggvZQTdey" corresp="i-74hLepsvAgUMEvVVtBCGuc">
          <date when="2015-11-24"/>
        </correspAction>
        <correspAction type="answered" xml:id="i-LBRqpWE9rtW7oCUSzbAQLA" corresp="i-74hLepsvAgUMEvVVtBCGuc">
          <date when="2015-12-18"/>
        </correspAction>
        <correspContext corresp="i-LBRqpWE9rtW7oCUSzbAQLA">
          <ref type="record" target="prot-201516--049">Protokoll 2015/16:49 Fredagen den 18 december</ref>
          <ref type="recordSection" target="unsetDivId">Svar på interpellation 2015/16:206 om öppenhet och transparens</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RUoh6fandDC1bQRcgLATGe">
            Interpellation 2015/16:206 Öppenhet och transparens av Niklas
            Wykman (M) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HWh7oCv2zSxKfcZTUzdUmx">
            Öppenhet och transparens i staten är avgörande för en välfungerande
            demokrati. Allmänheten, expertmyndigheter och medier ska kunna
            granska politikens innehåll. Budgetpropositionen för år 2016 för
            Sverige i fel riktning. Förutom att regeringen vill höja skatten
            med ca 40 miljarder kronor, varav 90 procent slår mot jobb och
            tillväxt, så utgör propositionen ytterligare ett exempel på hur
            regeringen väljer att mörka effekterna av politiken.
          </p>
          <p xml:id="i-YY6EoeDeJ1quPtBWs6TprV">
            I budgetpropositionen för år 2015 gömdes sysselsättningseffekter
            undan. Regeringen valde att plocka bort den tabell som tidigare
            år redovisat effekten av regeringens politik på lång sikt. Där
            framgick hur politiken påverkade årsarbetskrafter, sysselsättning,
            arbetslöshet och bnp. I stället för en transparent redovisning
            skrev regeringen svepande om den negativa effekten på tillväxt
            och sysselsättning.
          </p>
          <p xml:id="i-U73JHx9cQg35UKb369maJi">
            Tyvärr är detta ett mönster som går igen. Alliansregeringen gav
            Statistiska centralbyrån (SCB) i uppdrag att granska sysselsättningsutvecklingen
            till år 2020, detta för att se om politiken går i rätt riktning.
            Siffrorna skulle redovisas öppet av SCB. Ett av den nuvarande
            regeringens första beslut var att dra tillbaka uppdraget från
            SCB.
          </p>
          <p xml:id="i-HHxzFJK6w1fywwxPRdMg1N">
            Ett annat exempel är att regeringen inte har lämnat någon redovisning
            av konsekvenserna för hushåll oavsett uppräkningen av koldioxidskattesatserna
            för bensin och diesel. Regeringen har inte heller redovisat vad
            höjningen av effektskatten kommer att innebära i realiteten, trots
            att en ökad elkostnad på 1 öre per kilowattimme leder till en
            halv miljard kronor i ökade kostnader för den elintensiva industrin.
          </p>
          <p xml:id="i-J5en6MwH8AECNfMPfnG6v7">
            Som konsekvens av regeringens mörkande höjdes många kritiska
            röster:
          </p>
          <p xml:id="i-CwA3rCXaLxF1wHM64yxRJz">
            ”Regeringen bör redovisa sysselsättningseffekter av sin politik.”
            (Finanspolitiska rådet, pressträff den 12 maj 2015.)
          </p>
          <p xml:id="i-7EUXdmbuJPEd9N46YAmYBB">
            ”Men klart är att de knappast kan sänka den varaktiga arbetslösheten
            påtagligt. Det är dessutom olyckligt att regeringen inte redovisar
            beräkningar av effekterna av sina reformer.” (Lars Calmfors, professor
            i internationell ekonomi, Arbetet, ”Calmfors sågar regeringens
            arbetsmarknadspolitik”, 19 maj 2015.)
          </p>
          <p xml:id="i-WKUWuoxJqiJvSWkFSndJNm">
            ”ESV anser att effekten av de nuvarande reglerna bör utvärderas
            innan man beslutar om ändringar i systemet. Utvärderingen bör
            undersöka effekterna på sysselsättningen, svartarbete, de offentliga
            finanserna och hur avdraget i övrigt utnyttjas.” (Ekonomistyrningsverket
            med anledning av försämringen av ROT-avdraget, 7 maj 2015.)
          </p>
          <p xml:id="i-AVS1rP6FQQVzw14jYBDJZW">
            När nu budgetpropositionen för år 2016 har presenterats står
            det klart att regeringen fortsätter på samma spår. Återigen har
            man valt att mörka den så viktiga tabellen ”effekt av regeringens
            politik på lång sikt”. Många remissinstanser har också efterlyst
            tydligare redovisningar av politikens effekter och ifrågasatt
            korrektheten i de knapphändiga redovisningarna av de offentligfinansiella
            effekterna.
          </p>
          <p xml:id="i-T2YwTRd73uFGrL3mMjU8ie">
            Arbetsförmedlingen och Tillväxtverket efterfrågade en utförligare
            redovisning av hur förslaget om avtrappat jobbskatteavdrag påverkar
            arbetsmarknadens funktionssätt, medelarbetstid och inkomstfördelning.
          </p>
          <p xml:id="i-4cLJzrvnxp4sxKC4Dgkw24">
            Konjunkturinstitutet (KI), Saco och Arbetsgivarverket bedömer
            att regeringen överskattar de offentligfinansiella effekterna
            av att inte räkna upp den nedre skiktgränsen för statlig inkomstskatt.
          </p>
          <p xml:id="i-5Sgcho5u1jK1MKNa38mGPD">
            KI och Arbetsförmedlingen bedömer att den särskilda löneskatten
            för äldre kommer att påverka sysselsättningen bland äldre människor.
            De offentligfinansiella effekterna kan enligt KI därför vara överskattade.
            Det är enligt KI önskvärt att effekterna på sysselsättning, medelarbetstid
            och inkomstfördelning analyseras i större utsträckning.
          </p>
          <p xml:id="i-5GuopNe298y74Azh1XruGo">
            Finansministern har i medierna också fått kritik för vad som
            där beskrivs som att Finansdepartementet på ministerns instruktioner
            strukit den redovisning som tydliggör att åtta av tio hushåll
            får försämrad disponibelinkomst med regeringens politik.
          </p>
          <p xml:id="i-Q4vq2ceR3JPFxZEEAeCgE5">
            Med anledning av ovanstående vill jag fråga finansminister Magdalena
            Andersson varför hon inte vill redovisa politikens effekter på
            ett öppet, transparent och mångsidigt vis.
          </p>
        </div>
      </div>
    </body>
  </text>
</TEI>
