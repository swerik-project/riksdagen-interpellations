<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0461">
  <teiHeader>
    <fileDesc>
      <titleStmt>
        <title>Interpellation 2015/16:461 av Niklas Wykman (M)</title>
        <author>Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:461 av Niklas Wykman (M) till Finansminister Magdalena Andersson (S) om Bedömningar av kostnadstrycket i offentlig sektor</title>
          <idno type="rdwebb">H310461</idno>
          <ref type="dokument_url_text">http://data.riksdagen.se/dokument/H310461/text</ref>
          <ref type="dokument_url_html">http://data.riksdagen.se/dokument/H310461</ref>
          <ref type="dokumentstatus_url_xml">http://data.riksdagen.se/dokumentstatus/H310461</ref>
          <ref type="downloadurl">https://mhdownload.riksdagen.se/VOD1/PAL169/2442206050015009821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/bedomningar-av-kostnadstrycket-i-offentlig-sektor_H310461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <persName>Niklas Wykman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9rkSmp3FyKbLozHXAQnt49">
          <note>Interpellationen är besvarad</note>
        </correspAction>
        <correspAction type="sent" xml:id="i-51ZFmxCF7Mp9wCRQz4cvvN" corresp="i-26JwMpJPh7ufEnA9hhtP9j">
          <date when="2016-03-02"/>
        </correspAction>
        <correspAction type="received" xml:id="i-6PNhrDojunkT4uqSP1F9M5" corresp="i-74hLepsvAgUMEvVVtBCGuc">
          <date when="2016-03-04"/>
        </correspAction>
        <correspAction type="answered" xml:id="i-HXs9wQY9bDhCnrDsDk5RYr">
          <date when="2016-03-15"/>
        </correspAction>
        <correspAction type="answered" xml:id="i-A1Xt7kYzMuMaS7SnfNkcVT">
          <date when="2016-03-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Kidng1UrXEbTC8zfrqLeDK">
            Interpellation 2015/16:461 Bedömningar av kostnadstrycket i offentlig
            sektor av Niklas Wykman (M) till Finansminister Magdalena Andersson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RYhUSpEQbsXiseR8CQzuyV">
            Internationella studier bekräftar att situationen för svenska
            företag försämras. Sveriges konkurrenskraft tappar i internationella
            mätningar från bland andra World Competitiveness Scoreboard från
            IMD. Samtidigt väljer regeringen att gå fram med förslag som fördyrar
            för företag och entreprenörer i Sverige. Slopad avdragsrätt för
            representation är det senaste sådana förslaget. Även om regeringens
            företrädare vill beskriva förändringen som en förenkling innebär
            slopad avdragsrätt för representation ett ökat skatteuttag från
            svenska företagare med omkring 1 miljard kronor.
          </p>
          <p xml:id="i-2boPcyJYXzwSV927vjFEJm">
            Det är bekymmersamt att Sverige nu går från internationellt beröm,
            för bland annat krishanteringen och arbetsutbudsreformer, till
            att omgärdas av tilltagande osäkerhet. Nu höjs i stället skattetrycket
            brett för stora löntagargrupper och för företagande i Sverige.
            Genom att samtidigt slopa och höja viktiga gränser i välfärdssystemen
            byggs ett kostnadstryck upp i olika delar av den offentliga sektorn.
            Bland annat EU-kommissionen spår att underskotten kan växa under
            åren framöver. Med finansiella obalanser, offentligfinansiella
            underskott och avsaknaden av arbetsutbudsreformer riskerar Magdalena
            Andersson att upprepa historiska socialdemokratiska misstag som
            dels orsakade 90-talskrisen, vilket bland annat Henriksson (S)
            skrivit en finansdepartementspromemoria om, dels orsakade ett
            utanförskap som 2006 innebar att ca 20 procent av den arbetsföra
            befolkningen levde i utanförskap.
          </p>
          <p xml:id="i-M53itnP2VCmjMRmGwTMV17">
            En liten, öppen ekonomi med stor finansiell sektor, som den svenska,
            är beroende av internationellt förtroende. Offentligfinansiell
            motståndskraft och finansiell stabilitet är hörnstenar. Förtroende
            är krävande att bygga upp, men skört för misskötsel. Till exempel
            har tidigare årtiondens höginflations- och devalveringspolitik
            stått Sverige dyrt, och återuppbyggandet av förtroendet för att
            Sverige klarar såväl inflationsmål som hållbarhet i ekonomin har
            varit en lång resa. 1980-talet och det tidiga 1990-talet har lärt
            oss hur besvärligt det kan vara att vända en dålig ekonomisk utveckling
            och att skapa förtroende för Sverige utomlands. Det finanspolitiska
            ramverket är bland annat till för att stötta Sverige med detta
            och se till att finanspolitiken är långsiktigt hållbar och transparent.
            Vissa av principerna regleras av lag, medan andra utgår från den
            praxis utvecklats sedan krisen på 1990-talet.
          </p>
          <p xml:id="i-17nSihPskmEXPsuRefHnjv">
            Nuvarande regering väljer att inte respektera det finanspolitiska
            ramverket. Finanspolitiska rådet har upprepade gånger påtalat
            detta och inskärpt allvaret genom att uttrycka att den typen av
            kritik som riktas mot Magdalena Andersson inte har riktats mot
            tidigare finansministrar. Rådets ordförande John Hassler svarar
            i Svenska Dagbladet (den 16 oktober 2014) på frågan om kritiken
            är mer allvarlig nu: ”Ja, det är riktigt. Vi har inte använt uttrycker
            ’brott mot ramverket’ tidigare.”
          </p>
          <p xml:id="i-VEDnVpNabUJHenMvuXP5Zh">
            Till frågetecknen kring stabilitetspolitiken och hålen i de offentliga
            finanserna kommer den minskade transparensen.
          </p>
          <p xml:id="i-6YTxmdY2cD4RNkR49YMCoz">
            Finansministerns departement har självt valt att inte på ett
            öppet och transparent vis redovisa de långsiktiga effekterna av
            den förda politiken i budgetpropositionen. På totalen bidrar det
            till en ökad osäkerhet.
          </p>
          <p xml:id="i-VhhgTu5GfPAPn8YRNUzxTn">
            Även utgiftssidan som sådan får tung kritik. Ekonomistyrningsverket
            och Konjunkturinstitutet har båda varnat för att regeringens slopande
            av den bortre tidsgränsen i sjukförsäkringen är felbudgeterad
            och kommer att kosta långt mer än de ca 300 miljoner kronor som
            regeringen har avsatt. I svaret på en skriftlig fråga redogör
            regeringen för skillnaden: ”Jag kommer nu att redogöra för varför
            uppgifterna i budgetpropositionen inte alls är jämförbara med
            beräkningarna gjorda av Konjunkturinstitutet. Det handlar om innehåll,
            metodik, sikt och vad man redovisar. För det första är Konjunkturinstitutets
            bedömning gjord utifrån antaganden om hur arbetskraftsutbudet,
            sysselsättningen, potentiell BNP och slutligen det offentlig-finansiella
            saldot påverkas på lång sikt.”
          </p>
          <p xml:id="i-8CjVXMfMEkCDiy6GzxFRgW">
            Det stämmer att arbetet med att göra en budgetproposition ser
            annorlunda ut än de analyser som Konjunkturinstitutet gör. Det
            är däremot anmärkningsvärt att regeringen inte fäster större vikt
            vid de långsiktiga effekterna av politiken – samtidigt som regeringen
            väljer att inte själv redovisa bedömningar av förslagen i budgetpropositionen.
            Sammantaget får risken för faktisk underfinansiering bedömas som
            påtaglig. Det är särskilt allvarligt i ett läge där ledande bedömare
            också menar att de skattehöjningar regeringen genomför inte har
            de positiva effekter på offentliga finanser som regeringen hävdar.
          </p>
          <p xml:id="i-FQ8yhgmTuATCTmeBpCNfsm">
            Med anledning av ovanstående vill jag fråga finansminister Magdalena
            Andersson om hur finansministern ser på analyser och redovisning
            av de förväntade effekterna av den förda politiken.
          </p>
          <p xml:id="i-5wPtYVZxkvYr53361hyUZW">
            Är det en korrekt tolkning att Finansdepartementet inte heller
            fortsättningsvis kommer att redovisa sina beräkningar av hur budgeten
            påverkar Sveriges arbetskraftsutbud, sysselsättning eller potentiell
            bnp på ett öppet och transparent sätt?
          </p>
          <p xml:id="i-UMENtXopgLx2Zc5DL5CYYY">
            Och vidare, när ledande expertmyndigheter spår att utgifterna
            kommer att öka mer än regeringen förutspår och intäkterna öka
            mindre än regeringen prognostiserar, samtidigt som EU-kommissionen
            bedömer att underskotten till och med kan växa framöver, hur ser
            finansministern på hållbarheten i de offentliga finanserna?
          </p>
        </div>
      </div>
    </body>
  </text>
</TEI>
