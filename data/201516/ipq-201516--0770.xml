<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0770">
  <teiHeader>
    <fileDesc>
      <titleStmt>
        <title>Interpellation 2015/16:770 av Christina Höj Larsen (V)</title>
        <author>Christina Höj Larsen (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:770 av Christina Höj Larsen (V) till Justitie- och migrationsminister Morgan Johansson (S) om Rätten till familjeåterförening</title>
          <idno type="rdwebb">H310770</idno>
          <ref type="dokument_url_text">http://data.riksdagen.se/dokument/H310770/text</ref>
          <ref type="dokument_url_html">http://data.riksdagen.se/dokument/H310770</ref>
          <ref type="dokumentstatus_url_xml">http://data.riksdagen.se/dokumentstatus/H310770</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <persName>Christina Höj Larsen</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5hgwXdW3XuuYBJTG9F7Usn">
          <note>Interpellationen är återtagen</note>
        </correspAction>
        <correspAction type="sent" xml:id="i-NVp1YoNB11y5NYr1GAQ32y" corresp="i-WjgeYy5RFWngMB9NwFvFEY">
          <date when="2016-08-29"/>
        </correspAction>
        <correspAction type="received" xml:id="i-J7FZCakgrDU3eykJAFspDh" corresp="i-UPW2cbGnTUbMZaKTrot5Bh">
          <date when="2016-09-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-bEnMeNHTaBDEJXLtj3ca7">
            Interpellation 2015/16:770 Rätten till familjeåterförening av
            Christina Höj Larsen (V) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PNBn8YXHfZ5ohVhR3X1f5h">
            Principen om familjens enhet fastslogs första gången 1948, i
            FN:s allmänna förklaring om mänskliga rättigheter. Att familjen
            har rätt till samhällets och statens skydd har sedan dess fastslagits
            i flera konventioner om mänskliga rättigheter. Enligt FN:s konvention
            om barnets rättigheter ska ett barns ansökan om familjeåterförening
            behandlas på ett positivt, humant och snabbt sätt. Dessutom ska
            barnets bästa komma i främsta rummet vid alla åtgärder som rör
            barnet. Detta har införlivats i EU:s familjeåterföreningsdirektiv
            (2003/86/EG), som Sverige har implementerat i sin lagstiftning.
          </p>
          <p xml:id="i-Cu2G4DusjKGJsuvDh2faTi">
            Riksdagen röstade den 21 juni för lagen om tillfälliga begränsningar
            av möjligheterna att få uppehållstillstånd i Sverige. Syftet bakom
            lagförslaget var enligt regeringen att anpassa det svenska regelverket
            till miniminivån enligt EU-rätten och internationella konventioner,
            med ambitionen att färre människor ska söka asyl i Sverige.
          </p>
          <p xml:id="i-3QgsRLLUtYSRaNMPwNQBKj">
            Den del av lagen som får störst konsekvenser för människor på
            flykt, asylsökande och nyanlända är inskränkningar i rätten till
            familjeåterförening. Endast de som beviljas asyl som flyktingar
            samt de som sökte asyl senast den 24 november har denna rätt enligt
            den tillfälliga lagen. Sverige är mest restriktivt i EU när det
            gäller beviljande av asyl som flykting. Endast 10 procent av de
            syrier och 50 procent av de irakier som beviljats asyl i Sverige
            har fått flyktingstatus. Det går att jämföra med EU-snittet på
            80 procent respektive 90 procent. De föreslagna förändringarna
            kommer alltså att innebära omfattande inskränkningar i rätten
            till familjeåterförening.
          </p>
          <p xml:id="i-4uVM7qx1N2mRMeaAceYJCG">
            Sedan tidigare finns redan stora brister i hur denna rättighet
            efterlevs. För att få rätt att återförenas med en familjemedlem
            som har fått uppehållstillstånd i Sverige måste den som är kvar
            i sitt hemland intervjuas vid en svensk ambassad. Den svenska
            ambassaden i Damaskus har sedan den 29 mars 2012 reducerad verksamhet,
            och viserings- och migrationsfrågor hanteras av ambassaderna i
            grannländerna. Tidigare kunde syrier resa till Turkiet utan visum,
            men den 8 januari 2016 införde Turkiet visumkrav för syrier. Handläggningstiderna
            är långa, och i många fall avslås ansökan. Resan till Turkiet
            är dyr och farlig. Flera rapporter om hur syrier har beskjutits
            vid gränsen till Turkiet har kommit under året. Andra länder som
            syrier kan ta sig till för att ansöka om familjeåterförening är
            Saudiarabien, Egypten, Jordanien och Förenade Arabemiraten. Det
            är näst intill omöjligt för syrier att få inresevisum till dessa
            länder, vilket i praktiken innebär att rätten till familjeåterförening
            inskränks för syrier med flyktingstatus.
          </p>
          <p xml:id="i-TuZtUfXgiYRe7bv3LUu3zA">
            Dublinförordningen fastslår vilken stat som ska pröva en asylansökan
            från en person som befinner sig i en ”Dublinstat” (EU-stat eller
            Norge, Schweiz, Island eller Liechtenstein). Om den sökande har
            familj (make/maka och/eller minderåriga barn) som beviljats skydd
            eller befinner sig i asylprocessen i en annan Dublinstat ska det
            landet även pröva den sökandes asylansökan. Omkring 60 000 flyktingar
            är fast i grekiska flyktingläger efter att grannländerna, och
            stora delar av övriga Europa, stängt sina gränser. Många av dem
            har familj i Sverige som beviljats skydd eller befinner sig i
            asylprocessen och har därmed rätt att återförenas med dem. På
            grund av bristande kunskaper hos asylsökande och handläggare samt
            otillräcklig rätt till juridisk rådgivning och en undermålig hantering
            av asylärenden i Grekland sker detta inte i dag.
          </p>
          <p xml:id="i-KiMPNJSZo9DfR7YxXhcw2k">
            Många nyanlända syrier och andra flyktingar befinner sig nu i
            en situation där de har laglig rätt att återförenas med sina familjer
            – eller få sin asylansökan prövad i samma land som en familjemedlem
            enligt Dublinförordningen – men ändå tvingas leva åtskilda på
            grund av ett icke-fungerande system.
          </p>
        </div>
        <div type="ipQuestion">
          <p xml:id="i-AeFcF26YT7iwVz3BirLSkp">
            Mot bakgrund av ovanstående vill jag fråga justitie- och migrationsministern:
            <list rend="unordered">
              <item>
                Vilka initiativ avser ministern att ta för att säkerställa att
                rätten till familjeåterförening efterlevs för de syrier som finns
                kvar i Syrien och har familj i Sverige?
              </item>
              <item>
                Vilka initiativ avser ministern att ta för att säkerställa att
                syriers och andra flyktingars rätt till familjeåterförening upprätthålls
                enligt Dublinförordningen?
              </item>
            </list>
          </p>
        </div>
      </div>
    </body>
  </text>
</TEI>
