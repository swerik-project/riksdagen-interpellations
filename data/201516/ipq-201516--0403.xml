<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0403">
  <teiHeader>
    <fileDesc>
      <titleStmt>
        <title>Interpellation 2015/16:403 av Erik Andersson (M)</title>
        <author>Erik Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:403 av Erik Andersson (M) till Arbetsmarknadsminister Ylva Johansson (S) om Försämringen av RUT-avdragen</title>
          <idno type="rdwebb">H310403</idno>
          <ref type="dokument_url_text">http://data.riksdagen.se/dokument/H310403/text</ref>
          <ref type="dokument_url_html">http://data.riksdagen.se/dokument/H310403</ref>
          <ref type="dokumentstatus_url_xml">http://data.riksdagen.se/dokumentstatus/H310403</ref>
          <ref type="downloadurl">https://mhdownload.riksdagen.se/VOD1/PAL169/2442206060015108121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/forsamringen-av-rut-avdragen_H310403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-RgiFneJos5UFYxcw7xkPxz</idno>
            <persName>Erik Andersson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-MYn4M55JPmo7bb6ZXySqHy">
          <note>Interpellationen är besvarad</note>
        </correspAction>
        <correspAction type="sent" xml:id="i-EegR5BKrtjixVKwhxEzX24" corresp="i-RgiFneJos5UFYxcw7xkPxz">
          <date when="2016-02-12"/>
        </correspAction>
        <correspAction type="received" xml:id="i-Mu6QkXYuChTPmaFeph84FK" corresp="i-SZKUTdtCrCo58yNCQsH76">
          <date when="2016-02-23"/>
        </correspAction>
        <correspAction type="answered" xml:id="i-4qasXvMvcTDxiWVcaQX2Cd">
          <date when="2016-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JQYg2zXroa423AU4uWyjwh">
            Interpellation 2015/16:403 Försämringen av RUT-avdragen av Erik
            Andersson (M) till Arbetsmarknadsminister Ylva Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G3FKM2Y2qRGSo7vhzhtzPZ">
            RUT- och ROT-avdragen har bidragit till att nya jobb skapas samtidigt
            som vardagslivet underlättats för fler. Tillsammans bedöms RUT-
            och ROT-avdragen ha skapat 25 000 nya jobb.
          </p>
          <p xml:id="i-RE2gvgqkoCg3fYJjpV2wbR">
            Men RUT-avdragen har betytt mer än så. Det är fler kvinnor som
            arbetar inom RUT-branschen än män, och med RUT-avdragen har dessa
            näringar fått ett kraftigt uppsving. Det har inneburit tusentals
            nya jobb för i huvudsak kvinnor. RUT-avdragen har dessutom stärkt
            kvinnors företagande och entreprenörskap i hela Sverige. Att värna
            om den utvecklingen är viktigt, inte bara ur näringslivs- och
            arbetsmarknadssynpunkt utan även ur ett jämställdhetsperspektiv.
          </p>
          <p xml:id="i-M4hca3SLKNdPrt9tLDn9Dv">
            RUT-näringarna är dessutom viktigare i dag än någonsin tidigare.
            Det finns fortsatt stora behov av att underlätta framväxten av
            jobb i tjänstesektorn utan krav på högre utbildning. För dem som
            befinner sig i det nya utanförskapet, ofta unga med svag utbildning
            eller utrikes födda, är denna typ av tjänster en viktig väg till
            det första jobbet. Sådana vägar behövs nu, när arbetslösheten
            för inrikes födda ligger på 4,8 procent, samtidigt som arbetslösheten
            för utrikes födda gått upp till hela 21,8 procent.
          </p>
          <p xml:id="i-VnyaEa6h9vhV5qNXA5CAic">
            Regeringen ignorerar dock den jämställdhets- och näringspolitiska
            betydelsen av RUT-näringarna. Vid årsskiftet ändrades avdragsreglerna
            för ROT och RUT. Bland annat sänktes maxbeloppet för RUT till
            25 000 kronor per person, efter att tidigare ha varit det dubbla.
            Arbetsförmedlingen ser en risk att vissa familjer skulle slå i
            taket på 25 000 kronor. Myndigheten befarar att detta kan få en
            negativ påverkan på efterfrågan av RUT-tjänster.
          </p>
          <p xml:id="i-FLqsSJjuhN1k6VaFBSACnu">
            Regeringen slår därmed direkt mot en kvinnodominerad bransch
            med kvinnodominerade chefspositioner, trots den självutnämnda
            titeln som ”världens första feministiska regering”. Och man gör
            det dessutom i ett läge då utanförskapet och arbetslösheten bland
            utrikes födda riskerar att bita sig fast på höga nivåer. För när
            efterfrågan sjunker och affärerna går sämre gör företag mindre
            vinst och slutar anställa ny personal. Samma företag som annars
            kunde ha expanderat och, som tidigare, varit en stor arbetsgivare
            för personer som står långt ifrån arbetsmarknaden. Det råder stor
            oro bland dessa företag just nu.
          </p>
          <p xml:id="i-AfoHWCtNxj5QEa8jxuEdRH">
            Mot bakgrund av ovanstående är min fråga till arbetsmarknadsminister
            Ylva Johansson:
          </p>
          <p xml:id="i-ULDuXsSvMhjaCRFMqtmFAR">
            Ser arbetsmarknadsministern några risker ur ett jämställdhetsperspektiv
            med att medvetet försvåra för tillväxten i kvinnodominerade branscher?
          </p>
          <p xml:id="i-HUiAkMxHCJeJMXyHQnHM8X">
            Befarar arbetsmarknadsministern att arbetslösheten bland utrikes
            födda kan komma att öka som en konsekvens av sänkningen av avdragstaket
            för RUT-tjänster?
          </p>
        </div>
      </div>
    </body>
  </text>
</TEI>
