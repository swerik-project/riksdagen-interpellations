<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0679">
  <teiHeader>
    <fileDesc>
      <titleStmt>
        <title>Interpellation 2015/16:679 av Niklas Wykman (M)</title>
        <author>Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:679 av Niklas Wykman (M) till Finansminister Magdalena Andersson (S) om Transparent och öppen redovisning av vårpropositionen 2016</title>
          <idno type="rdwebb">H310679</idno>
          <ref type="dokument_url_text">http://data.riksdagen.se/dokument/H310679/text</ref>
          <ref type="dokument_url_html">http://data.riksdagen.se/dokument/H310679</ref>
          <ref type="dokumentstatus_url_xml">http://data.riksdagen.se/dokumentstatus/H310679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <persName>Niklas Wykman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-PXbwLxtAvtyqy1NGHNieHi">
          <note>Interpellationen är återtagen</note>
        </correspAction>
        <correspAction type="sent" xml:id="i-EGXewv5HSVchUpyJwtTDPd" corresp="i-26JwMpJPh7ufEnA9hhtP9j">
          <date when="2016-05-23"/>
        </correspAction>
        <correspAction type="received" xml:id="i-TKqX9LANSeXNSsA8vgWVq3" corresp="i-74hLepsvAgUMEvVVtBCGuc">
          <date when="2016-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YbVgqa1NudAvqNkk81pEdh">
            Interpellation 2015/16:679 Transparent och öppen redovisning
            av vårpropositionen 2016 av Niklas Wykman (M) till Finansminister
            Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Vp3e4bXCPEEDw8JirkDcnZ">
            Regeringen har utfäst ett löfte till väljarna om att Sverige
            ska ha EU:s lägsta arbetslöshet år 2020. Regeringen har upprepade
            gånger fått kritik för att den inte redovisar hur, och i vilken
            omfattning, olika politiska förslag bedöms påverka måluppfyllelsen.
          </p>
          <p xml:id="i-SDur4X19myvyUoGZCwQzvL">
            Vid ett flertal tillfällen har finansministern ombetts att presentera
            en redovisning av de långsiktiga sysselsättningseffekterna av
            regeringens förslag på ett öppet och transparent sätt.
          </p>
          <p xml:id="i-UCye5E2gz4UQvrfPB34dBM">
            Till Dagens industri medger regeringen (den 28 augusti 2015)
            genom statsminister Stefan Löfven att där finns en förbättringspotential:
            I vårpropositionen 2016 är målet att tydligare redovisa hur de
            olika reformerna påverkar sysselsättningen.
          </p>
          <p xml:id="i-V7yjDxPK2v141r7XiNcxAj">
            Nu finns facit, och det blev snarare motsatsen. Finansministern
            har valt att ännu en gång inte redogöra för de förväntade effekterna
            av reformerna. Transparens och öppenhet sätts åt sidan.
          </p>
          <p xml:id="i-NY7L5VeMZ4tx9KXXFba7jR">
            Detta skapar misstanke om att regeringens politik inte leder
            till målet, utan att siffrorna helt enkelt pekar i en annan riktning.
            Regeringen verkar ju ha uppskattningar, eftersom företrädarna
            ofta hänvisar till ”samlade bedömningar”. Hur samlade bedömningar
            kan göras utan enskilda skattningar är höljt i dunkel. Ett vanligt
            antagande är att regeringen ägnar sig åt att driva ned arbetslöshetssiffran,
            inte genom fler jobb utan genom fler platser och minskat arbetsutbud.
          </p>
          <p xml:id="i-3S43qYuGWGAkcmYewPMDcP">
            I vårpropositionen 2016 står att läsa: ”Mot bakgrund av den betydande
            osäkerheten i beräkningarna av reformeffekter har regeringen bedömt
            att det inte är ändamålsenligt att redovisa detaljerade siffersatta
            effektberäkningar av enskilda reformer. Det skulle riskera ge
            en missvisande bild av effekterna. Regeringen beskriver i stället
            effekten av enskilda reformer i kvalitativa ordalag.
          </p>
          <p xml:id="i-QiJqvH9R7J81N4QaNZ5NDQ">
            I prognosen över den makroekonomiska utvecklingen görs dock en
            samlad bedömning av hur reformer påverkar den makroekonomiska
            utvecklingen avseende både kortsiktiga effekter samt den långsiktiga
            produktions-, sysselsättnings- och arbetslöshetsnivån. Det görs
            för att få så träffsäkra prognoser som möjligt. I prognosen för
            det offentligfinansiella sparandet, som baseras på den makroekonomiska
            utvecklingen, beaktas således beteendeeffekterna av regeringens
            politik samlat.”
          </p>
          <p xml:id="i-XT5vkMgcyiHaXaS9N6N3k8">
            Med anledning av ovanstående vill jag fråga finansminister Magdalena
            Andersson:
          </p>
          <p xml:id="i-LM4ZwedteLr5hLX9gWwX7Q">
            Har det på Finansdepartementet gjorts beräkningar av de långsiktiga
            sysselsättningseffekterna av vårpropositionen 2016? När kan vi
            i så fall förvänta oss att få ta del av dem?
          </p>
        </div>
      </div>
    </body>
  </text>
</TEI>
