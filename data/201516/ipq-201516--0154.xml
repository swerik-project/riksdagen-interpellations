<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0154">
  <teiHeader>
    <fileDesc>
      <titleStmt>
        <title>Interpellation 2015/16:154 av Håkan Svenneling (V)</title>
        <author>Håkan Svenneling (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:154 av Håkan Svenneling (V) till Justitie- och migrationsminister Morgan Johansson (S) om Avskaffadet av Fideikommisser och friköp av historiska arrenden</title>
          <idno type="rdwebb">H310154</idno>
          <ref type="dokument_url_text">http://data.riksdagen.se/dokument/H310154/text</ref>
          <ref type="dokument_url_html">http://data.riksdagen.se/dokument/H310154</ref>
          <ref type="dokumentstatus_url_xml">http://data.riksdagen.se/dokumentstatus/H310154</ref>
          <ref type="downloadurl">https://mhdownload.riksdagen.se/VOD1/PAL169/2442206120015772921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/avskaffadet-av-fideikommisser-och-frikop-av_H310154</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <persName>Håkan Svenneling</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XFfmqVHLkhYPrhvUW3ab9H">
          <note>Interpellationen är besvarad</note>
        </correspAction>
        <correspAction type="sent" xml:id="i-JJ2JVVqgpCArRHV92myb6b" corresp="i-HG8uLqLT7SnwSx5YRobkVr">
          <date when="2015-11-06"/>
        </correspAction>
        <correspAction type="received" xml:id="i-AzSWzRMsKxX1t8Wb2vGg4L" corresp="i-UPW2cbGnTUbMZaKTrot5Bh">
          <date when="2015-11-10"/>
        </correspAction>
        <correspAction type="answered" xml:id="i-JWeuodQtGqrghgLdGrCqBt">
          <date when="2015-11-20"/>
        </correspAction>
        <correspAction type="answered" xml:id="i-SdKUswdEpGTBVWuHAyVx6g" corresp="i-UPW2cbGnTUbMZaKTrot5Bh">
          <date when="2015-11-20"/>
        </correspAction>
        <correspContext corresp="i-SdKUswdEpGTBVWuHAyVx6g">
          <ref type="record" target="prot-201516--031">Protokoll 2015/16:31 Fredagen den 20 november</ref>
          <ref type="recordSection" target="unsetDivId">Svar på interpellation 2015/16:154 om avskaffandet av fideikommiss och friköp av historiska arrenden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AVMwbXbpjEsSQ1N2mHyMne">
            Interpellation 2015/16:154 Avskaffadet av Fideikommisser och
            friköp av historiska arrenden av Håkan Svenneling (V) till Justitie-
            och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BqzJMtGeiWo6cqkZoYKU29">
            Fideikommiss innebär att en person på grund av en föreskrift
            i ett gåvobrev eller testamente innehar egendom med ett slags
            inskränkt rätt att disponera över denna. Egendomen kan bestå av
            en fastighet eller lös egendom som till exempel en boksamling
            eller ett penningkapital. Vanligen har givaren eller den som skrivit
            testamentet föreskrivit att egendomen för obegränsad tid ska ärvas
            av äldste manlige bröstarvinge i kommande släktled inom en eller
            flera släkter och att egendomen inte får belånas, säljas eller
            förminskas på annat sätt. Instiftandet av fideikommiss var under
            1700-talet ett sätt att behålla egendomar odelade vid arvskiften
            genom att sätta arvslagstiftningen ur spel. Egendomskonstruktionen
            gjorde oftast förste sonen till ny egendomsherre i form av fideikommissarie
            medan alla döttrar gjordes arvlösa tillsammans med de yngre sönerna.
          </p>
          <p xml:id="i-8BuYRybcGaSCMaHgvzwvT1">
            Trots fideikommissets orättvisa konstruktion och dess patriarkala
            karaktär kan vi i dag förstå instiftarnas syften, eftersom det
            då saknades andra metoder att bibehålla egendomar intakta vid
            arvskiften. I dag är situationen annorlunda. Dagens aktiebolagslagstiftning
            samt en rad andra möjliga ägandekonstruktioner gör företags och
            andra egendomars sammanhållande oberoende av arvskiften. Därför
            har också de flesta fideikommiss avvecklats. I de fall ägarna
            haft intresse av att hålla samman egendomen har detta kunnat ske
            i andra former. I de flesta andra länder där fideikommissinstitutet
            funnits har det avvecklats för länge sedan, ofta redan under 1800-talet.
          </p>
          <p xml:id="i-TCv5B7jdJdrVHbq4ELEYo">
            Sedan år 1810 är det enligt lag inte tillåtet att stifta nya
            fideikommiss i fast egendom och sedan år 1930 inte heller i lös
            egendom. Riksdagen antog 1963 lagen (1963:583) om avveckling av
            fideikommiss. Lagen innebär att ett fideikommiss ska upphöra när
            innehavare av fideikommiss avlider. Vid avvecklingen har efterträdaren
            till fideikommisset därvid rätt till hälften av egendomen och
            resten fördelas enligt dagens arvs- och testamentslagstiftning.
          </p>
          <p xml:id="i-M4TnPovn2ULVdzk97RWH6L">
            Sedan lagen trädde i kraft har ca 170 fideikommiss avvecklats.
            Ca 50 kvarstår. I undantagsfall kan dock regeringen besluta om
            en förlängning av fideikommisset om egendomen har synnerligt kulturhistoriskt
            värde eller om det finns andra särskilda skäl. Tidigare regeringar
            har medgett förlängning i sex fall. Som argument för beviljande
            av dispenser framförs bevarandet av kulturskatter och andra miljöer.
            Att behålla patriarkal lagstiftning som åsidosätter dagens arvslagstiftning
            framstår ur ett jämlikhets- och jämställdhetsperspektiv som absurt.
          </p>
          <p xml:id="i-LKapXNH6i7xPtB7AEwAmeG">
            Möjligheten för regeringen att förlänga ett fideikommiss leder
            i praktiken också till att en eventuell arrendator aldrig kommer
            att erhålla rätt att friköpa egendom som ingår i ett fideikommiss
            där förlängning medgivits. Med historiska arrenden avses mark
            som arrenderats av samma släkt i flera generationer. Frågan om
            friköpsrätt av historiska arrenden har varit aktuell i över 100
            år. Riksdagen tog 1989 det första steget mot denna reform genom
            beslutet att en sådan friköpsrätt borde införas. I sitt delbetänkande,
            Historiska arrenden (SOU 1991:5), framlade en enhällig kommitté
            ett förslag till en lag om att friköpa historiska arrenden. Något
            förslag till lag om friköp lades dock aldrig fram av regeringen
            (prop. 1994/95:155).
          </p>
          <p xml:id="i-mBSHEYfvk8RuHZX8RTdy2">
            Rätten för arrendatorer att friköpa den jord som de i generationer
            har brukat är en väsentlig samhällsfråga av medborgarrättslig
            karaktär. Det är orättvist att arrendatorerna inte har någon möjlighet
            att förvärva den trygghet och rättssäkerhet som äganderätten till
            den arrenderade gården skulle ge. Det finns en obalans i avtalsförhållandet
            mellan jordägare och arrendator där arrendatorn är den svagare
            parten. Jordägaren har generellt större ekonomiska resurser att
            driva en tvist och ofta bättre juridiska kunskaper än arrendatorn.
            I praktiken är de personer som arrenderar den aktuella typen av
            mark fortfarande frälsebönder. I många fall har de inte möjlighet
            att skjuta av till exempel vildsvin och gäss som förstör grödorna.
            I stället tar jordägarna betalt för att låta andra personer jaga
            på marken.
          </p>
        </div>
        <div type="ipQuestion">
          <p xml:id="i-VbZjnAf7ZQuVjvALbPX14n">
            Adelns privilegier har avskaffats, men än lever rester kvar.
            Genom att införa en rätt till friköp av historiska arrenden och
            avveckla kvarvarande fideikommisser kan vi även avskaffa en av
            de sista resterna av det gamla feodalsamhället. Mot bakgrund av
            det ovan anförda vill jag ställa följande frågor till justitie-
            och migrationsminister Morgan Johansson:
            <list rend="unordered">
              <item>
                Avser ministern att avskaffa adelns sista privilegium?
              </item>
              <item>
                Avser ministern att avveckla de sista fideikommisserna?
              </item>
              <item>
                Avser ministern att göra det möjligt att friköpa historiska arrenden?
              </item>
            </list>
          </p>
        </div>
      </div>
    </body>
  </text>
</TEI>
