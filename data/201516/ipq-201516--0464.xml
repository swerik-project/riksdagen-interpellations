<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0464">
  <teiHeader>
    <fileDesc>
      <titleStmt>
        <title>Interpellation 2015/16:464 av Désirée Pethrus (KD)</title>
        <author>Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:464 av Désirée Pethrus (KD) till Justitie- och migrationsminister Morgan Johansson (S) om Situationen på våra asylboenden</title>
          <idno type="rdwebb">H310464</idno>
          <ref type="dokument_url_text">http://data.riksdagen.se/dokument/H310464/text</ref>
          <ref type="dokument_url_html">http://data.riksdagen.se/dokument/H310464</ref>
          <ref type="dokumentstatus_url_xml">http://data.riksdagen.se/dokumentstatus/H310464</ref>
          <ref type="downloadurl">https://mhdownload.riksdagen.se/VOD1/PAL169/2442206050014964521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/situationen-pa-vara-asylboenden_H310464</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LkbQhFbx2fUDhzFSvKU9jv">
          <note>Interpellationen är besvarad</note>
        </correspAction>
        <correspAction type="sent" xml:id="i-Jc7xZV8f93XwN1DEU5KCeq" corresp="i-BaBRFz7sgjhbuqYiz8u7vt">
          <date when="2016-03-04"/>
        </correspAction>
        <correspAction type="received" xml:id="i-STgNR8gKDXKMGg8MYAV2Nu" corresp="i-UPW2cbGnTUbMZaKTrot5Bh">
          <date when="2016-03-08"/>
        </correspAction>
        <correspAction type="answered" xml:id="i-4ihYy8CDuDVNXzCVejA9Z8">
          <date when="2016-03-18"/>
        </correspAction>
        <correspAction type="answered" xml:id="i-FW78d1zNTzYNTePFFhSRAD">
          <date when="2016-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PAcgZCBYKNquY7CU7Tcbr7">
            Interpellation 2015/16:464 Situationen på våra asylboenden av
            Désirée Pethrus (KD) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CDziVJxW4ohFEJE4hhkzmr">
            Under hösten som gick kom ett stort antal asylsökande till Sverige
            under en kort tid. Detta har skapat problem i vårt mottagningssystem,
            framför allt vad avser boendesituationen. I det kaos som uppstod
            ökade också spänningarna mellan olika grupper ute på boenden.
            Men värst är att vissa asylsökande som sökt trygghet i Sverige
            blivit hotade till livet ute på våra boenden.
          </p>
          <p xml:id="i-HUvpxfaAspzMTxpna6Kr5r">
            Jag har vid ett flertal tillfällen uppmärksammat ministern genom
            skriftlig fråga och interpellation på den utsatthet som i synnerhet
            kristna lider av ute på våra asylboenden. De kränkningar och trakasserier
            man upplevt i hemlandet, för sin tro, har återkommit under vardagen
            på asylboenden i Sverige. Mobbning, hot och våld återkommer i
            rapporterna. Allra värst utsatta är konvertiter som lämnat islam.
          </p>
          <p xml:id="i-FWjC2LpWBPGapnZyacwrxW">
            I den interpellationsdebatt som jag och statsrådet hade den 11
            februari i år efterlyste jag lagstiftningsinitiativ eller åtgärder
            för att förstärka skyddet för den som drabbas av hatbrott, hot
            eller trakasserier. Statsrådet betonade då i sina inlägg behovet
            av snabba och resoluta ingripanden och att förövaren är den som
            behöver flyttas. Särskilt betonade statsrådet behovet av tydliga
            konsekvenser för dem som bryter mot de riktlinjer som finns. Förstahandsalternativet,
            enligt statsrådet, för den som begår brott är att denne flyttas.
            Migrationsverket arbetar för att utöka och säkra platser på asylboenden
            så att utrymme finns för förflyttningar. Detta är vällovligt.
            Men i ljuset av de senaste månadens rapportering från olika håll
            kan jag inte se att problemet verkar löst på något sätt.
          </p>
          <p xml:id="i-TijNwpQLUdPsp5DPPT1nqJ">
            Vissa kristna församlingar och organisationer överväger nu vad
            man kan göra för att hjälpa sina trossyskon. Några planerar för
            att starta asylboenden med kristen profil där man avser att skapa
            en trygg plats. Det är naturligtvis en nödåtgärd, när samhället
            inte ger det skydd som krävs och när Migrationsverkets generaldirektör
            i Agenda den 7 februari uttryckt att hot och våld helt enkelt
            är en konsekvens som uppstår under nuvarande situation. Samtidigt
            har också inrikesministern uttalat att kristofobiska brott inte
            är hans ”förstahandsoro”.
          </p>
          <p xml:id="i-5WHsnQnn7dkmiZq5ozaAcS">
            I interpellationsdebatten den 11 februari efterlyste jag en konkret
            handlingsplan som kan göra att kristnas säkerhet kan tryggas på
            våra asylboenden. Under riksdagens frågestund den 25 februari
            svarar kultur- och demokratiminister Alice Bah Kuhnke på en fråga
            att hon, justitieministern och inrikesministern faktiskt arbetar
            på en handlingsplan där man avser att ta fram konkreta åtgärder
            för hur vi ska arbeta och hantera denna fråga på boendena. Det
            vore angeläget att denna handlingsplan kommer till stånd så fort
            som möjligt och att den får högre prioritet än vad inrikesministern
            tidigare gett uttryck för.
          </p>
          <p xml:id="i-4ssW9vJD4wxnxsr4gqXe2S">
            Under fredagsmorgonen kommer beskedet om ytterligare ett intermezzo
            där våld på ett asylboende lett till att en människa dödats, denna
            gång i Lindesberg, där en man knivskurits i halsen. Tre män misstänks
            av polisen för dådet. Det eskalerande våldet föranleder mig att
            ställa ett antal frågor till justitie- och migrationsministern.
          </p>
          <p xml:id="i-3mmf8qAPuNZjGg4BW7CceD">
            Vad avser ministern att göra för att få stopp på hot och våld
            ute på våra asylboenden snarast?
          </p>
          <p xml:id="i-Ax8VjhnJcREG4TKxB3S59a">
            Är ministern beredd att ta fram en akut handlingsplan med åtgärder?
          </p>
          <p xml:id="i-36Txd6ztZMfr8qq3tHYo4y">
            Vilka konsekvenser ska det få om man utövar hot och våld som
            asylsökande?
          </p>
          <p xml:id="i-Sz8LtnYX7z8mmFhMkWro83">
            Kan ministern se fördelar med olika profilboenden, även för kristna
            asylsökande?
          </p>
        </div>
      </div>
    </body>
  </text>
</TEI>
