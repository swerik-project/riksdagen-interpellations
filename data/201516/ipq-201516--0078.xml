<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0078">
  <teiHeader>
    <fileDesc>
      <titleStmt>
        <title>Interpellation 2015/16:78 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:78 av Hans Linde (V) till Utrikesminister Margot Wallström (S) om Stöd till mänskliga rättigheter och demokratisering i Irak</title>
          <idno type="rdwebb">H31078</idno>
          <ref type="dokument_url_text">http://data.riksdagen.se/dokument/H31078/text</ref>
          <ref type="dokument_url_html">http://data.riksdagen.se/dokument/H31078</ref>
          <ref type="dokumentstatus_url_xml">http://data.riksdagen.se/dokumentstatus/H31078</ref>
          <ref type="downloadurl">https://mhdownload.riksdagen.se/VOD1/PAL169/2442206120015825721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/stod-till-manskliga-rattigheter-och_H31078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Gu8efdET4CQPw5d8f7rhYz">
          <note>Interpellationen är besvarad</note>
        </correspAction>
        <correspAction type="sent" xml:id="i-JN7Q9XQzFG7KZuD7jBEtyB" corresp="i-K3yJ7rruozYUK99nj91ffc">
          <date when="2015-10-19"/>
        </correspAction>
        <correspAction type="received" xml:id="i-8s4zJ5BCJHaMmMZUkAAeNG" corresp="i-aihY66rhb8LqCkSn8GhKt">
          <date when="2015-10-21"/>
        </correspAction>
        <correspAction type="answered" xml:id="i-Kv77obnHqW2wDe9KSH1ggL">
          <date when="2015-11-10"/>
        </correspAction>
        <correspAction type="answered" xml:id="i-4Zxh7CLatfBLU7wgaMwkyc">
          <date when="2015-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-L1fVqhMRY6XdA4TxFVszAP">
            Interpellation 2015/16:78 Stöd till mänskliga rättigheter och
            demokratisering i Irak av Hans Linde (V) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EAfbxm8QKCed2aBAPeHqpq">
            Nyheterna från Irak har varit allt annat än positiva det senaste
            året. Efter det USA-ledda och folkrättsvidriga anfallet mot Irak
            2003 har landet präglats av våld och motsättningar. Men vi har
            under de senaste året kunnat se hur våldet eskalerat ytterligare
            och spridit sig till allt större delar av landet. Över 10 000
            civila beräknas ha dödats bara i år.
          </p>
          <p xml:id="i-Cmtc38LzKUTbBBoNVMyfN4">
            De militära framgångarna för IS/Daesh har drivit miljoner på
            flykt. Från de provinser som nu kontrolleras av IS/Daesh kommer
            dagliga rapporter om systematiska och mycket grova övergrepp.
            Längs de militära frontlinjerna som skär genom landet kommer civila
            i kläm.
          </p>
          <p xml:id="i-TxZn4piA7ji9AVRv4GAJtQ">
            Våldet drabbar alla delar av det irakiska samhället. Men vi kan
            se att kurder (i synnerhet yazidier), turkmener, assyrier och
            andra minoriteter drabbas särskilt och attackeras bara på grund
            av sin etnicitet och/eller sin religion. Våldet tar sig olika
            uttryck och drabbar män och kvinnor i olika utsträckning. Flickor
            och kvinnor utsätts för ett omfattande och grovt våld, och i spåren
            av de militära framgångarna för IS/Daesh har flickor och kvinnor
            i stor omfattning blivit offer för människohandel, tvångsäktenskap
            och rent slaveri. Hbtq-personer tillhör dessutom en av de värst
            drabbade grupperna. Bland annat har IS/Daesh genomfört ett flertal
            spektakulära avrättningar av personer som utpekats som hbtq-personer.
          </p>
          <p xml:id="i-SJvLcTqQN9VetG4kgUCJg9">
            Irak präglas fortfarande av sviterna av USA:s anfallskrig 2003,
            av grannländers destruktiva inblandning i Irak och av att de regeringar
            som efterföljt ockupationen drivit en sekteristisk politik där
            olika grupper i det irakiska samhället ställts mot varandra.
          </p>
          <p xml:id="i-8vTpsvNFAyb49vujKEPSQg">
            Den irakiska premiärministern Nuri Al-Maliki, som styrde landet
            mellan 2006 och 2014, valde en väg av splittring och sekterism.
            I synnerhet många sunniaraber upplevde sig missgynnade och förfördelade
            under al-Malikis styre. Samtidigt har anhängare till det gamla
            Baathpartiet bidat sin tid och förberett sig för att slå tillbaka.
            Härigenom skapades ett utrymme för IS/Daesh att snabbt kunna växa
            sig starka.
          </p>
          <p xml:id="i-MBHn5YkuYKQDp3bab5dSVf">
            Ska utvecklingen i Irak vändas måste regeringen i Bagdad visa
            i ord och handling att man är en regering för hela landet. Efter
            decennier av våld, auktoritärt styre och interna motsättningar
            behövs ett nytt ledarskap och reformer som kan leda till försoning
            och samling. Den djupt destruktiva sekterismen måste brytas.
          </p>
          <p xml:id="i-Ncoygm5np8RQTy1ueSdNBB">
            I juli började folkliga och fredliga protester att sprida sig
            över Irak. Polisens dödskjutning av en ung aktivist i Basra och
            elbrist utlöste demonstrationerna. Men grundorsaken var ett starkt
            folkligt missnöje med landets politiska system, där makt fördelats
            utifrån etnicitet och religion och där folkets möjligheter att
            påverka begränsats kraftigt. I spåren av sjunkande oljepris har
            dessutom många irakier tvingats in i fattigdom.
          </p>
          <p xml:id="i-SbS72n7PoYUGveMHkW8Ewy">
            I Bagdad har demonstrationerna samlat upp mot 80 000 personer
            fredag efter fredag. Men demonstrationer har förekommit i alla
            delar av Irak som inte kontrolleras av IS/Daesh. Demonstrationerna
            har dominerats av unga, men samlat män och kvinnor från alla olika
            etniska och religiösa grupper i Irak. Vid flera tillfällen har
            demonstrationerna attackerats av väpnade miliser.
          </p>
          <p xml:id="i-4N3wdPU2wgjd3wGqF6x4sq">
            Irak:s premiärminister Haider al-Abadi besvarade protesterna
            med att presentera tre paket av reformer. Flera av de förslagna
            reformerna går i rätt riktning och öppnar upp för en civil och
            sekulär irakisk stat utan dagens sekteristiska maktdelning.
          </p>
          <p xml:id="i-QNkBcwECYDsoazH78wrtkf">
            De omfattande folkliga protesterna i Irak och al-Abadis reformpaket
            inger för första gången på många år ett visst hopp. Om hoppet
            ska infrias kommer på många sätt att avgöras av hur omvärlden
            agerar.
          </p>
        </div>
        <div type="ipQuestion">
          <p xml:id="i-VU5uMGAES6fbHckktssCw">
            Jag vill därför fråga utrikesminister Margot Wallström:
            <list rend="unordered">
              <item>
                Vilka initiativ avser utrikesministern att ta för att Sverige
                som enskilt land, såväl som medlem i EU och FN, ska stödja reformarbetet
                i Irak och försöken att bygga en civil och sekulär irakisk stat?
              </item>
              <item>
                Vilka initiativ avser utrikesministern att ta för att Sverige
                som enskilt land, såväl som medlem i EU och FN, ska se till att
                säkerheten och mötesfriheten garanteras de irakier som nu demonstrerar
                för förändring och reformer?
              </item>
            </list>
          </p>
        </div>
      </div>
    </body>
  </text>
</TEI>
