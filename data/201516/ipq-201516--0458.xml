<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0458">
  <teiHeader>
    <fileDesc>
      <titleStmt>
        <title>Interpellation 2015/16:458 av Karin Rågsjö (V)</title>
        <author>Karin Rågsjö (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:458 av Karin Rågsjö (V) till Statsrådet Gabriel Wikström (S) om Hälsoundersökningar av asylsökande</title>
          <idno type="rdwebb">H310458</idno>
          <ref type="dokument_url_text">http://data.riksdagen.se/dokument/H310458/text</ref>
          <ref type="dokument_url_html">http://data.riksdagen.se/dokument/H310458</ref>
          <ref type="dokumentstatus_url_xml">http://data.riksdagen.se/dokumentstatus/H310458</ref>
          <ref type="downloadurl">https://mhdownload.riksdagen.se/VOD1/PAL169/2442206050014998121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/halsoundersokningar-av-asylsokande_H310458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <persName>Karin Rågsjö</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-WQyTPpAMoSdKP18Nmza3tR">
          <note>Interpellationen är besvarad</note>
        </correspAction>
        <correspAction type="sent" xml:id="i-XwhdULhUvNpNAjAyB8eXzG" corresp="i-9XTMNkDLu5u66FsWiwysh1">
          <date when="2016-03-02"/>
        </correspAction>
        <correspAction type="received" xml:id="i-JgjrQfHGuB24wn3CD2zzTv" corresp="i-6sx2QJVNDz6kWWHQvy2hrG">
          <date when="2016-03-04"/>
        </correspAction>
        <correspAction type="answered" xml:id="i-PVKJMVyroRcuCpmD2mQVQS">
          <date when="2016-03-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EBidtTSoj1ttRRHnx5Y5hD">
            Interpellation 2015/16:458 Hälsoundersökningar av asylsökande
            av Karin Rågsjö (V) till Statsrådet Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JAEgbDkH1JdKMLAzgZGxcS">
            Just nu anländer många människor som flytt krig och obeskrivliga
            förhållanden till Sverige. Det är vårt ansvar att göra vårt yttersta
            för att mottagandet ska bli gott och värdigt för de människor
            som genomgått stora umbäranden för att ta sig hit. Många människor
            har svåra upplevelser med sig och vissa är i behov av vård, både
            för fysiska skador men också för psykiska skador och trauman.
            Just vikten av traumabearbetningen går inte att överskatta och
            det är angeläget att Sverige tillhandhåller adekvat vård för dem
            som behöver.
          </p>
          <p xml:id="i-VEohQHZSuQYJhj2HYuUE6n">
            Detta innebär också att barnens rättigheter måste tas till vara
            och att de får ta del av den rättighet som hälsoundersökningar
            är. Vi vet också att vaccinationsgraden bland barn i den grupp
            av flyktingar som nu anländer varierar och kan vara avsevärt lägre
            än standard i Sverige och det nationella vaccinationsprogrammet
            bör därför prioriteras och fullföljas också för flyktingbarn.
            Landstingen fullföljer i nuläget inte sina åtaganden vilket är
            ytterst problematiskt. Det är inte bara en hälsofara för de nyanlända
            utan innebär också att problem som kunnat undvikas inte upptäcks
            i tid samt att människor inte får den hjälp de behöver och har
            rätt till.
          </p>
          <p xml:id="i-c1K3otpEwPbHHx7N7jR12">
            Ett led i detta är de frivilliga hälsoundersökningar som enligt
            lag ska erbjudas alla asylsökande. Många asylsökande har stora
            vårdbehov och bär på traumatiska upplevelser av förföljelse, krig
            och flykt som behöver bearbetas. Särskilt drabbade är barn. Syftet
            med hälsoundersökningarna är att tidigt upptäcka akuta sjukdomar
            och fastställa vårdbehovet i övrigt.
          </p>
          <p xml:id="i-C2kSPZR8DX8uxwzQzkHQcu">
            Det är Migrationsverkets ansvar att till landstingen lämna uppgifter
            om asylsökande som vistas inom landstingets ansvarsområde. Hälsoundersökningar
            genomförs dock inte i tillräckligt stor utsträckning, trots flera
            års försök och projekt för att nå en acceptabel nivå. Från SKL:s
            statistik framgår att strax under hälften av alla nya asylsökande
            år 2014 genomgick en hälsoundersökning. Andelen har varierat över
            tid och mellan 2012 och 2014 syns en minskning från 46 till 44
            procent. Många flyktingar får aldrig något erbjudande om hälsoundersökning.
          </p>
          <p xml:id="i-UQdUzZCgkeHYuW3TDsp6KP">
            För många av de nyanlända som kommer till Sverige är en välfungerande
            kontakt med vården inte en självklarhet. Språkliga barriärer utgör
            ett hinder, och för många kan det vara svårt att navigera i det
            svenska sjukvårdssystemet. Svårigheter med att nå fram med information
            till asylsökande och nyanlända samt brister i samverkan och informationsöverföring
            mellan Migrationsverket, landstingen och de enskilda vårdcentralerna
            förekommer. År 2012 startade Folkhälsomyndigheten (då Smittskyddsinstitutet)
            ett projekt som skulle bidra till förbättrad struktur för att
            kunna öka antalet hälsoundersökningar. Tre år senare kan vi tyvärr
            konstatera att antalet hälsoundersökningar inte ökat, trots satsningen.
            Socialstyrelsen har utfärdat föreskrifter och allmänna råd om
            hälsoundersökning av asylsökande och tillhandahåller också praktiska
            tips. Riksrevisionen konstaterar att landstingen hittills i låg
            utsträckning har involverats i etableringen. Ett genomgående hälsoperspektiv
            på nyanländas etablering saknas därmed, vilket riskerar att försvåra
            och fördröja etableringen för nyanlända.
          </p>
        </div>
        <div type="ipQuestion">
          <p xml:id="i-6wVyDormaMWVxNsWEkX4XW">
            Mot bakgrund av ovanstående vill jag fråga statsrådet Gabriel
            Wikström följande:
            <list rend="unordered">
              <item>
                Vilka åtgärder tänker statsrådet vidta för att säkerställa att
                alla asylsökande, som en självklar rättighet, erbjuds hälsoundersökningar?
              </item>
              <item>
                Vilka åtgärder tänker statsrådet vidta för att säkerställa att
                barn som varit på flykt får ett fullgott hälsoskydd?
              </item>
            </list>
          </p>
        </div>
      </div>
    </body>
  </text>
</TEI>
