<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0612">
  <teiHeader>
    <fileDesc>
      <titleStmt>
        <title>Interpellation 2015/16:612 av Niklas Wykman (M)</title>
        <author>Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:612 av Niklas Wykman (M) till Finansminister Magdalena Andersson (S) om Transparent och öppen redovisning i vårpropositionen 2016</title>
          <idno type="rdwebb">H310612</idno>
          <ref type="dokument_url_text">http://data.riksdagen.se/dokument/H310612/text</ref>
          <ref type="dokument_url_html">http://data.riksdagen.se/dokument/H310612</ref>
          <ref type="dokumentstatus_url_xml">http://data.riksdagen.se/dokumentstatus/H310612</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <persName>Niklas Wykman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Pyk7bgKqdzjxWv4sTa8yHu">
          <note>Interpellationen är återtagen</note>
        </correspAction>
        <correspAction type="sent" xml:id="i-WuVF3wt9DcWQwryX8AzgBH" corresp="i-26JwMpJPh7ufEnA9hhtP9j">
          <date when="2016-04-29"/>
        </correspAction>
        <correspAction type="received" xml:id="i-Rn8QT4Q2dfCKR7mxP5DLUV" corresp="i-74hLepsvAgUMEvVVtBCGuc">
          <date when="2016-05-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-65yvpaJqtvkhrhsDQktAbR">
            Interpellation 2015/16:612 Transparent och öppen redovisning
            i vårpropositionen 2016 av Niklas Wykman (M) till Finansminister
            Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EVSmurh2Ba58pJmDHg16as">
            Regeringen har ett löfte till väljarna om att Sverige ska ha
            EU:s lägsta arbetslöshet år 2020. Regeringen har upprepat fått
            kritik för att den inte redovisar hur, och i vilken omfattning,
            olika politiska förslag bedöms påverka måluppfyllelsen.
          </p>
          <p xml:id="i-C9pB8K3dZf8eyRDAyAnK4K">
            Vid flertalet tillfällen har finansministern ombetts att på ett
            öppet och transparent sätt presentera en redovisning av de långsiktiga
            sysselsättningseffekterna av regeringens förslag.
          </p>
          <p xml:id="i-LqXqEhSKk1c4guCgeCqnTS">
            I Dagens Industri den 28 augusti 2015 medger regeringen att där
            finns en förbättringspotential: I vårpropositionen 2016 är målet
            att tydligare redovisa hur de olika reformerna påverkar sysselsättningen.
          </p>
          <p xml:id="i-MbnyQJ4rC169xzvby2du9x">
            Nu finns facit, och det blev snarare motsatsen. Finansministern
            har valt ännu en gång att inte redogöra för de förväntade effekterna
            av reformerna. Transparens och öppenhet sätts åt sidan.
          </p>
          <p xml:id="i-RTCkmas1YVhuwQHZn3UQgi">
            Det skapar misstanke om att regeringens politik inte leder till
            målet, utan att siffrorna helt enkelt pekar i en annan riktning.
            Regeringen verkar ha uppskattningar, eftersom företrädarna ofta
            hänvisar till ”samlade bedömningar”. Hur samlade bedömningar kan
            göras utan enskilda skattningar är höljt i dunkel. Ett vanligt
            antagande är att regeringen ägnar sig åt att driva ned arbetslöshetssiffran,
            inte genom fler jobb utan genom fler platser i arbetsmarknadsåtgärder
            och minskat arbetsutbud.
          </p>
          <p xml:id="i-V54T5nDiydntm3d9hti88V">
            I vårpropositionen 2016 står att läsa: ”Mot bakgrund av den betydande
            osäkerheten i beräkningarna av reformeffekter har regeringen bedömt
            att det inte är ändamålsenligt att redovisa detaljerade siffersatta
            effektberäkningar av enskilda reformer. Det skulle riskera ge
            en missvisande bild av effekterna. Regeringen beskriver i stället
            effekten av enskilda reformer i kvalitativa ordalag.
          </p>
          <p xml:id="i-8oPARTScmmPtBdx2AEXnuP">
            I prognosen över den makroekonomiska utvecklingen görs dock en
            samlad bedömning av hur reformer påverkar den makroekonomiska
            utvecklingen avseende både kortsiktiga effekter samt den långsiktiga
            produktions-, sysselsättnings- och arbetslöshetsnivån. Det görs
            för att få så träffsäkra prognoser som möjligt. I prognosen för
            det offentligfinansiella sparandet, som baseras på den makroekonomiska
            utvecklingen, beaktas således beteendeeffekterna av regeringens
            politik samlat.”
          </p>
          <p xml:id="i-f7np4B3jASsrfdxivD6RW">
            Med anledning av ovanstående vill jag fråga finansminister Magdalena
            Andersson:
          </p>
          <p xml:id="i-LgPMzdbu7qjAn1MGq6h8Yx">
            Har det på Finansdepartementet gjorts beräkningar av de långsiktiga
            sysselsättningseffekterna av vårpropositionen 2016? När kan vi
            förvänta oss att få ta del av dem?
          </p>
        </div>
      </div>
    </body>
  </text>
</TEI>
