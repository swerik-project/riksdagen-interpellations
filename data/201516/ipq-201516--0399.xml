<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0399">
  <teiHeader>
    <fileDesc>
      <titleStmt>
        <title>Interpellation 2015/16:399 av Jabar Amin (MP)</title>
        <author>Jabar Amin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:399 av Jabar Amin (MP) till Utrikesminister Margot Wallström (S) om Att ställa Erdogan inför internationell domstol för brott mot mänskligheten</title>
          <idno type="rdwebb">H310399</idno>
          <ref type="dokument_url_text">http://data.riksdagen.se/dokument/H310399/text</ref>
          <ref type="dokument_url_html">http://data.riksdagen.se/dokument/H310399</ref>
          <ref type="dokumentstatus_url_xml">http://data.riksdagen.se/dokumentstatus/H310399</ref>
          <ref type="downloadurl">https://mhdownload.riksdagen.se/VOD1/PAL169/2442206060015108421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/att-stalla-erdogan-infor-internationell_H310399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <persName>Jabar Amin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3hqpYyyMNw7E7nmQjnL73o">
          <note>Interpellationen är besvarad</note>
        </correspAction>
        <correspAction type="sent" xml:id="i-se6kRUhAaLF49LkBvqQx7" corresp="i-iThmkGNxBe7XUsT8b92pZ">
          <date when="2016-02-10"/>
        </correspAction>
        <correspAction type="received" xml:id="i-TwwDVmECQFnbUht4UBZQP8" corresp="i-aihY66rhb8LqCkSn8GhKt">
          <date when="2016-02-11"/>
        </correspAction>
        <correspAction type="answered" xml:id="i-Yak5SdpN3hFuEyT67dvDZA">
          <date when="2016-02-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-79DLAhQR6K1bomPkuXjvpm">
            Interpellation 2015/16:399 Att ställa Erdoğan inför internationell
            domstol för brott mot mänskligheten av Jabar Amin (MP) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RZ6nREoUdJUBQbGiYFxDjB">
            När den turkiske presidenten Recep Tayyip Erdoğan inte fick det
            valresultat som kunde ge honom sultanställning inledde han i somras
            en mycket repressiv politik. Han startade med angrepp mot de oberoende
            medierna i Turkiet; journalister hotades, misshandlades och fängslades.
            Inte bara det: Olika redaktioner stormades av Erdoğans polis och
            anhängare. Dessutom beordrade han en våg av arresteringar mot
            kritiska röster och oppositionella. Pressfriheten och yttrandefriheten
            sattes helt enkelt på undantag.
          </p>
          <p xml:id="i-8vek8sxcFxj7Guc9JqyFWg">
            Men det räckte tydligen inte för Erdoğan att angripa kritiska
            röster, fängsla journalister, stänga kritiska redaktioner och
            skjuta demonstranter. Och det räckte inte heller med att fängsla
            akademiker som hade protesterat mot hans vanstyre. Inte ens över
            400 våldsangrepp mot det multietniska partiet HDP kunde blidka
            Erdoğan. Hans enväldiga styre antog en mer krigisk form då han
            sommaren 2015 inledde ett regelrätt krig mot flera kurdiska städer
            i sydöstra Turkiet (norra Kurdistan). Cizre, Silopi, Diyarbakır,
            Silvan, Nusaybin, Bismil, Hani, Hazro, Dicle, Dargecit, Derik,
            Sur, Yuksekova, Varto, Sason och Aricak är namn på kurdiska städer
            som Erdoğans regim har beskjutit, belägrat eller fört krig i under
            det senaste halvåret.
          </p>
          <p xml:id="i-T1W75imD2uFLPjRGbMTEUR">
            Resultatet av Erdoğans folkrättsstridiga krig mot kurderna i
            dessa städer är kollektiv bestraffning av invånarna då de har
            utsatts för blockad, skräck, beskjutning och dödande. Enligt organisationen
            för de mänskliga rättigheterna i Turkiet, IHD, har 198 kurdiska
            civilister dödats varav 44 kvinnor, 32 barn och många över 60
            år. Fler än tusen skadade och 5 400 personer har arresterats varav
            400 barn.
          </p>
          <p xml:id="i-3La2BRSU2F3W9XKYjRmFcn">
            Det som Erdoğan har utsatt dessa städers invånare för är att
            betrakta som brott mot mänskligheten då handlandet uppfyller flera
            av de kriterier som var och en för sig räcker för att döma en
            regim/person till brott mot mänskligheten. Enligt Romfördragets
            § 7 har Erdoğan och hans regim gjort sig skyldig till brott mot
            mänskligheten på minst tre punkter: mord på civila, fängslande
            av civila samt tortyr av civila. Enligt Romfördraget räcker det
            om en regim/person gör sig skyldig till ett av dessa brott inom
            ramen för ett ”vidsträckt eller systematiskt angrepp riktat mot
            civilbefolkning” för att döma personen till brott mot mänskligheten.
          </p>
          <p xml:id="i-CSZiUaSRWQHTAD62Pjq4gu">
            Erdoğans krig mot kurderna och hans brott mot mänskligheten har
            nu engagerat allt fler i Turkiet. Över tusen turkiska akademiker
            vid 89 universitet gick den 11 januari ut i ett upprop och krävde
            slut på Erdoğans krig mot landets kurdiska befolkning och beskrev
            kriget som ett brott. Samma protester hörs även från författare,
            politiker och från fackligt håll.
          </p>
          <p xml:id="i-F4vLL6YpoaHZ39RGY2C24X">
            Protesterna mot Erdoğans politik har fått spridning även internationellt.
            Under sitt möte med en grupp journalister i Turkiet den 22 januari
            kritiserade USA:s vicepresident Joe Biden den turkiska regimen
            för dess repressiva politik och angrepp mot press- och yttrandefriheten.
            Den 15 januari kritiserade även USA:s ambassadör i Turkiet, John
            Bass, den turkiska regeringen. Den 25 januari uppmanade EU:s utrikeschef
            Federica Mogherini den turkiska regeringen till en omedelbar vapenvila
            i de kurdiska delarna av landet. Amnesty Internationals programchef
            John Dalhuisen gick den 21 januari till hård kritik mot den turkiska
            regeringen genom att fastslå att regeringen använder sig av vad
            som liknar kollektiv bestraffning. Nyligen gick 1 200 brittiska
            akademiker ut i en appell och riktade hård kritik mot Erdoğan
            för repressionen mot de turkiska akademikerna. Allt fler opinionsbildare,
            författare och andra har nu börjat reagera mot Erdoğans envälde
            och våldsregemente. Medan den internationella kritiken växer mot
            Erdoğan tiger vår feministiska regering. Det är mycket beklagligt
            att vår regering är så tyst om de värsta kränkningarna av mänskliga
            rättigheter i Turkiet på flera decennier. Denna närmast totala
            tystnad är inget att vara stolt över.
          </p>
          <p xml:id="i-29DUtWSgyVGZz7yo1TBnui">
            Med anledning av detta vill jag fråga utrikesminister Margot
            Wallström:
          </p>
          <p xml:id="i-MkwwGfC1Xxt4oiFKDqmh43">
            Vad avser ministern att göra för att fördöma Erdoğans krigföring
            mot kurderna och hans angrepp på press- och yttrandefriheten i
            landet?
          </p>
          <p xml:id="i-6NFDzPzA4YrQw6x2NtytXJ">
            Vidare vill jag fråga utrikesministern om hon är beredd att ta
            initiativ till att ställa Erdoğan inför internationell domstol
            för hans brott mot mänskligheten.
          </p>
        </div>
      </div>
    </body>
  </text>
</TEI>
