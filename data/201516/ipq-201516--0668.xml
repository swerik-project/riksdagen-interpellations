<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0668">
  <teiHeader>
    <fileDesc>
      <titleStmt>
        <title>Interpellation 2015/16:668 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:668 av Hans Linde (V) till Statsrådet Isabella Lövin (MP) om Sexuell och reproduktiv hälsa och rättigheter i svensk utvecklingspolitik</title>
          <idno type="rdwebb">H310668</idno>
          <ref type="dokument_url_text">http://data.riksdagen.se/dokument/H310668/text</ref>
          <ref type="dokument_url_html">http://data.riksdagen.se/dokument/H310668</ref>
          <ref type="dokumentstatus_url_xml">http://data.riksdagen.se/dokumentstatus/H310668</ref>
          <ref type="downloadurl">https://mhdownload.riksdagen.se/VOD1/PAL169/2442206010014472621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sexuell-och-reproduktiv-halsa-och_H310668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Isabella Lövin</persName>
            <state type="partyAffiliation" ref="unknown">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8F4VW727BtC3XfoXf63AjL">
          <note>Interpellationen är besvarad</note>
        </correspAction>
        <correspAction type="sent" xml:id="i-MLy66BwiG5XWJjoHQ4WvTQ" corresp="i-K3yJ7rruozYUK99nj91ffc">
          <date when="2016-05-19"/>
        </correspAction>
        <correspAction type="received" xml:id="i-BnRv8qfm5eGYyWoXnbzrbf" corresp="i-CicdbyfBoitjsXT8ugY99b">
          <date when="2016-05-20"/>
        </correspAction>
        <correspAction type="answered" xml:id="i-UbuaWeyY5QKfLh3EqsBhV9">
          <date when="2016-06-17"/>
          <time when="14:40:05" dur="PT123S"/>
        </correspAction>
        <correspAction type="answered" xml:id="i-T3U17CbYjRSZNYd86HVEjE" corresp="i-CicdbyfBoitjsXT8ugY99b">
          <date when="2016-06-17"/>
        </correspAction>
        <correspContext corresp="i-UbuaWeyY5QKfLh3EqsBhV9">
          <ref type="record" target="prot-201516--122">Protokoll 2015/16:122 Fredagen den 17 juni</ref>
          <ref type="recordSection" target="unsetDivId">Svar på interpellation 2015/16:668 om sexuell och reproduktiv hälsa och rättigheter i svensk utvecklingspolitik</ref>
        </correspContext>
        <correspAction xml:id="i-23GwJrDb28R7vuPgjjF1Hs" type="discussed" corresp="i-CicdbyfBoitjsXT8ugY99b">
          <date when="2016-06-17"/>
          <time when="14:42:08" dur="PT121S"/>
        </correspAction>
        <correspContext corresp="i-23GwJrDb28R7vuPgjjF1Hs">
          <ref type="record" target="prot-201516--122">Protokoll 2015/16:122 Fredagen den 17 juni</ref>
          <ref type="recordSection" target="unsetDivId">Svar på interpellation 2015/16:668 om sexuell och reproduktiv hälsa och rättigheter i svensk utvecklingspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QBx11inuh85b9cmW4WZRAM">
            Interpellation 2015/16:668 Sexuell och reproduktiv hälsa och
            rättigheter i svensk utvecklingspolitik av Hans Linde (V) till
            Statsrådet Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VtJfXd53NLFK4xnGRroPmc">
            Över stora delar av jorden möter människor, oavsett kön, inskränkningar
            i sexuell och reproduktiv hälsa och rättigheter (SRHR). 225 miljoner
            kvinnor och flickor saknar tillgång till preventivmedel. I alltför
            många länder saknas resurser och/eller politisk vilja för att
            alla människor, oavsett kön, ska ha rätten att bestämma över sin
            egen kropp, reproduktion och sexualitet. I drygt 80 länder är
            samkönade relationer förbjudna.
          </p>
          <p xml:id="i-PcSiwLG8nRPXFHcQ4YfA8W">
            Kvinnor och flickor betalar med sina liv och sin hälsa för inskränkningar
            i rätten till sin kropp, reproduktion och sexualitet. De senaste
            siffrorna visar att ungefär 303 000 kvinnors liv går förlorade
            årligen på grund av komplikationer vid graviditeter eller efter
            förlossningar. 47 000 kvinnor och flickor beräknas dö årligen
            i samband med osäkra och illegala aborter enligt Världshälsoorganisationen
            (WHO). 99 procent av de drabbade lever i fattiga länder.
          </p>
          <p xml:id="i-HLTK1K8ERP13NgM5DqaaqE">
            Rätten till hälsa, till sin kropp och till sin sexualitet är
            grundläggande mänskliga rättigheter, och inskränkningar i sexuell
            och reproduktiv hälsa och rättigheter utgör ett av de största
            hindren för ekonomisk utveckling och fattigdomsbekämpning. Utan
            stora satsningar på SRHR kommer det att bli svårt att göra framsteg
            inom någon del av utvecklingspolitiken.
          </p>
          <p xml:id="i-KWUhYdhru1hoWreHcLcC9G">
            Vi ser i dag att alltför många biståndsgivare saknar viljan eller
            modet att engagera sig i kontroversiella frågor som SRHR. Inte
            minst märks detta inom EU där konservativa medlemsstater aktivt
            blockerar viktiga satsningar.
          </p>
          <p xml:id="i-CGXMTq4AEynQwVW5zbFsQc">
            Sverige har en lång tradition av arbete med SRHR och att stå
            upp för kvinnors rättigheter i internationella sammanhang. Sveriges
            erfarenhet, kunskap och engagemang har gett vårt land en trovärdighet
            inom dessa områden, men det har också skapat förväntningar. Svenska
            regeringar har prioriterat SRHR sedan 2004.
          </p>
          <p xml:id="i-HmVGqqqNhr5341fLRbZ6zT">
            Det vilar ett tungt ansvar på Sverige att vara en tydligt allierad
            part till alla modiga kvinnor och män, flickor och pojkar som
            runt om i världen slåss för rätten att bestämma över sin egen
            kropp och uttrycka sin egen sexualitet eller könsidentitet. Om
            Sveriges röst tystnar på dessa områden är risken överhängande
            att inget annat land kommer att lyfta dessa frågor i stället.
          </p>
          <p xml:id="i-UakTERn4YbpC7rPqkBV2Dg">
            I september enades världens länder om 17 nya globala utvecklingsmål.
            I både mål 3 och mål 5 lyfts SRHR-frågorna. Till 2030 ska bland
            annat mödradödligheten minska med 70 procent och universell tillgång
            till preventivmedel och sexualupplysning garanteras. Arbetet med
            SRHR kommer kräva ett brett engagemang. Riktade biståndsinsatser
            är avgörande.
          </p>
          <p xml:id="i-8qYS9y42QfjWbxvt9rZBLr">
            År 2014 samlades 260 parlamentariker från 134 länder i Stockholm
            för att delta vid den sjätte IPCI-konferensen (International Parliamentarians'
            Conference on the Implementation of the ICPD Programme of Action).
            I sin slutdeklaration, Stockholm Statement of Commitment, uppmanade
            deltagarna gemensamt givarländer att avsätta minst 10 procent
            av sina biståndsbudgetar till SRHR. Tyvärr har ytterst få av världens
            givarländer levt upp till sina löften när det kommer till SRHR
            och 60 procent av kostnaderna för SRHR bärs i dag i stället av
            världens fattiga.
          </p>
          <p xml:id="i-KeFzaqQvK7V94pCkk9mwbg">
            Isabella Lövin har, precis som sina företrädare Hillevi Engström
            och Gunilla Carlsson, visat ett stort engagemang för SRHR. Det
            har Vänsterpartiet vid flera tillfällen haft anledning att välkomna.
            Däremot har vi haft betydligt svårare att se hur detta engagemang
            har omsatts till faktiska satsningar.
          </p>
          <p xml:id="i-C7bTuzE9rfqVibTCeM2Cpi">
            Riksförbundet för sexuell upplysning (RFSU) har i flera rapporter
            granskat hur stor andel av det svenska biståndet som går till
            SRHR. I vår presenterade de sin tredje rapport och deras granskning
            omfattar nu perioden 2006–2014. Under dessa år har det svenska
            biståndet till SRHR varierat med mellan drygt 2 miljarder kronor
            och 2,7 miljarder kronor årligen. Det motsvarar drygt 6 procent
            av den svenska biståndsbudgeten. Trots att granskningen omfattar
            åtta år då de sittande biståndsministrarna lyfte fram SRHR som
            en tydlig svensk prioritering går det inte att se en tydlig ökning
            av det svenska stödet till SRHR, varken i kronor eller som andel
            av biståndsbudgeten.
          </p>
          <p xml:id="i-W9YKPdKKXNcHTK5GoyURxD">
            Jämfört med andra givare kan vi konstatera att Sverige kommer
            först på sjätte plats när det kommer till att satsa på SRHR, och
            bland annat Norge, Irland och USA avsätter en större del av sin
            biståndsbudget till SRHR.
          </p>
          <p xml:id="i-5E2WW5EmjGvaVtAz7Ef4wC">
            RFSU:s granskning sträcker sig fram till 2014, samma år som Isabella
            Lövin tillträdde som biståndsminister. Den nuvarande regeringen
            kan med andra ord inte lastas för resultatet. Regeringen har uppgett
            att 7 procent av den svenska biståndsbudgeten nu går till SRHR.
            Det skulle i så fall vara en mindre ökning, men man ligger fortfarande
            under 2006 års siffror då 8 procent av biståndsbudgeten gick till
            SRHR.
          </p>
          <p xml:id="i-VGzGWeYUoRxswWFa3AK4wM">
            Nu kommer det signaler från regeringen och Sida som skapar frågetecken
            om regeringen verkligen är beredd att prioritera SRHR. I regleringsbrevet
            till Sida skrev regeringen följande: ”Inom ramen för gällande
            strategier eller motsvarande ska Sida särskilt värna insatser
            som syftar till att stärka sexuell och reproduktiv hälsa och rättigheter
            (SRHR).” Men i samma regleringsbrev valde regeringen att bryta
            det avtal som Sverige tecknat med Globala fonden och minskade
            anslagen till fonden med 300 miljoner kronor i år. Det är en minskning
            med 35 procent. Globala fonden får med sitt arbete mot bland annat
            hiv och aids betraktas som en central aktör i arbetet med SRHR.
            Från Sida kommer nu dessutom besked om neddragningar till viktiga
            organisationer i det svenska civila samhället som arbetar med
            SRHR.
          </p>
          <p xml:id="i-WgDxfnHpCNEAjXZekstC5C">
            Under åtskilliga år har ökade krav på kvalitet och resultat varit
            centrala i den biståndspolitiska debatten. Vikten av uppföljning
            och transparens har lyfts fram av såväl Isabella Lövin som hennes
            företrädare. Trots det är det i dag mycket svårt att se hur stor
            andel av biståndsbudgeten som faktiskt går till SRHR, ett område
            som regeringen själv lyfter fram som prioriterat. Regeringen säger
            att 7 procent av biståndsbudgeten nu går till SRHR, men har inte
            kunnat visa hur man har kommit fram till den siffran. Det är uppenbart
            att Sida och UD måste ta fram bättre verktyg för att kunna följa
            hur stor andel av biståndet som går till SRHR och till vad det
            används. I dag saknas uppföljningssystem som kan hantera sektorsstöd
            samt frågor som finns med i flera olika sektorer.
          </p>
        </div>
        <div type="ipQuestion">
          <p xml:id="i-VyZfUNPPy7AiehW64H6Rfh">
            Med anledning av ovanstående vill jag fråga statsrådet Isabella
            Lövin:
            <list rend="unordered">
              <item>
                Hur avser statsrådet att öka den andel av den svenska biståndsbudgeten
                som går till SRHR?
              </item>
              <item>
                Vilka initiativ avser statsrådet att vidta för att Sida och UD
                ska utveckla bättre uppföljningssystem för bistånd till SRHR så
                att man i framtiden kan redovisa hur stor del av biståndsbudgeten
                som satsas på detta område?
              </item>
            </list>
          </p>
        </div>
      </div>
    </body>
  </text>
</TEI>
