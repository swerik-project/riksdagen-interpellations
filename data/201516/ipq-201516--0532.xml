<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0532">
  <teiHeader>
    <fileDesc>
      <titleStmt>
        <title>Interpellation 2015/16:532 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:532 av Ali Esbati (V) till Arbetsmarknadsminister Ylva Johansson (S) om Samhalls utveckling</title>
          <idno type="rdwebb">H310532</idno>
          <ref type="dokument_url_text">http://data.riksdagen.se/dokument/H310532/text</ref>
          <ref type="dokument_url_html">http://data.riksdagen.se/dokument/H310532</ref>
          <ref type="dokumentstatus_url_xml">http://data.riksdagen.se/dokumentstatus/H310532</ref>
          <ref type="downloadurl">https://mhdownload.riksdagen.se/VOD1/PAL169/2442206050014882521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/samhalls-utveckling_H310532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-R1K5ZKbi7MJ8fuAHqoFtNF">
          <note>Interpellationen är besvarad</note>
        </correspAction>
        <correspAction type="sent" xml:id="i-5rnJTS5aij9ob75k42sgdD" corresp="i-TxLwXp3MJemR8iGdYER2aZ">
          <date when="2016-04-06"/>
        </correspAction>
        <correspAction type="received" xml:id="i-PvwrpvbWn2ofhYmuYCA1Gk" corresp="i-SZKUTdtCrCo58yNCQsH76">
          <date when="2016-04-08"/>
        </correspAction>
        <correspAction type="answered" xml:id="i-T9SRhESmvmiXNH7t37UNiS">
          <date when="2016-04-26"/>
        </correspAction>
        <correspAction type="answered" xml:id="i-NDf1bEULVMLjNtdBepPJeN" corresp="i-SZKUTdtCrCo58yNCQsH76">
          <date when="2016-04-26"/>
        </correspAction>
        <correspContext corresp="i-NDf1bEULVMLjNtdBepPJeN">
          <ref type="record" target="prot-201516--098">Protokoll 2015/16:98 Tisdagen den 26 april</ref>
          <ref type="recordSection" target="unsetDivId">Svar på interpellation 2015/16:532 om Samhalls utveckling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DpCo25F181d4rXvVvBFAG3">
            Interpellation 2015/16:532 Samhalls utveckling av Ali Esbati
            (V) till Arbetsmarknadsminister Ylva Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UGANuogoDbdz3wCPGPKN2J">
            ”Samhall sorterar bort de svagare till en osäker tillvaro där
            de i bästa fall hamnar på kommunens dagligverksamhet.” Så säger
            Thomas Jansson, förbundsordförande i Fub, Riksförbundet för barn,
            unga och vuxna med utvecklingsstörning, i en artikel i Svenska
            Dagbladet den 4 april 2016. Han är inte ensam om oron för vägval
            och prioriteringar inom Samhall.
          </p>
          <p xml:id="i-To2qbNVcZ66MAfhHuV7bnb">
            Medan det görs ett mycket värdefullt arbete på Samhall, och säkerligen
            en hel del klokt utvecklingsarbete av ledningen, finns det en
            del utvecklingstendenser som kräver en större politisk och samhällelig
            diskussion. Det finns många indikationer på att det som kallas
            för ”modernisering av verksamheten” i själva verket går ut över
            det som är och borde vara Samhalls samhällsuppdrag – att ge arbetsmarknadens
            svagaste en anställning och ett människovärde. En del av de personer
            som har störst behov av just de insatser som Samhall har skapats
            för får i dag inte plats.
          </p>
          <p xml:id="i-R2CBg7b4F2Z8gWCumXbJvK">
            I nämnda SvD-artikel uttalar arbetsmarknadsministern att hon
            tar kritiken på stort allvar och aviserar en översyn för att analysera
            Samhall. Detta är glädjande och efterlängtat. Det är då samtidigt
            angeläget att problemformuleringen runt Samhall inte blir alltför
            snäv. Hur stor andel som tillhör grupper med störst problem och
            hur det går för dessa är en aspekt av Samhalls funktionssätt.
            Men Samhall befinner sig i ett sammanhang där utvecklingen på
            hela arbetsmarknaden i allmänhet och arbetsmarknadspolitiken i
            synnerhet spelar in.
          </p>
          <p xml:id="i-QVhKeuNF5XGhV9PzAkbRs3">
            I takt med att arbetsmarknadspolitiken blivit hårdare mot de
            arbetslösa, inte minst under åren med högerregeringen, är det
            fler som hamnar i en kombination av besvärlig social och arbetsmarknadsmässig
            situation. När man i dag ser på statistiken att många arbetslösa
            samtidigt klassas som funktionshindrade måste man ta höjd för
            risken att människor inte bara lättare hamnar i arbetslöshet på
            grund av ett funktionshinder utan i viss mån också att folk ”stämplas”
            som funktionshindrade för att de har varit arbetslösa under en
            tid. ”Anställbarhet”, social situation och funktionsvariationer
            är komplexa fenomen som går in i varandra. Men det är viktigt
            att samhället har verktyg som stärker människor utifrån den individuella
            situationen – inte pressar ut personer som har särskilda behov
            av hjälp i periferin.
          </p>
          <p xml:id="i-BfhVKPsT83o71iU6dBa5M9">
            För Samhalls del torde då sådant som arbetssätt och företagskultur
            spela en stor roll för medarbetare i en redan utsatt position.
            Konkret finns det problem med att Samhall utvecklas i riktning
            mot att vara ett bemanningsföretag inom vissa branscher och i
            samma veva erbjuder färre typer av jobb, vilket gör att verksamheten
            inte kan bli anpassad för vissa grupper – grupper som kanske har
            ett alldeles särskilt behov av anpassning och trygghet.
          </p>
          <p xml:id="i-NxicEm8i6NZFYC8NGew5Ht">
            I ett brev som flera fackliga företrädare inom Samhall skickade
            till bland annat närings- och innovationsminister Mikael Damberg
            skriver man att ”arbete centraliseras i storstäder och företaget
            säger ofta nej till olika mindre uppdrag om det inte är städ,
            fastighet eller liknande” samt att ”man vet inte från dag till
            dag var man ska befinna sig och vilken uppgift man ska ha, anställda
            rör sig från en kund till en annan (flera under dagens lopp)”.
          </p>
          <p xml:id="i-EeQ1JqNa3ydfK85iuFuvWT">
            I svaret från Regeringskansliet (den 6 november 2015, statssekreterare
            Eva Lindström) kan man bland annat läsa att ”en ökad affärstillväxt
            och större intäkter ger bolaget möjlighet att utveckla kvalitén
            i verksamheten och öka antalet personer som går från utanförskap
            till ett arbete” och att ”enskilda verksamhetssituationer som
            tas upp i brevet är operativa frågor, men vi utgår från att bolaget
            lyssnar på de synpunkter som kommer in”.
          </p>
          <p xml:id="i-KWFqMsCa5FTyLGARR1axm5">
            Om det är ett sådant perspektiv som kommer att dominera den aviserade
            översynen av Samhall finns det en uppenbar risk för att den nödvändiga
            diskussionen om vart Samhall är på väg och hur Samhall ska uppfylla
            sina samhälleliga mål uteblir.
          </p>
        </div>
        <div type="ipQuestion">
          <p xml:id="i-KjBMbgsUeRP7uTTz8DBZAp">
            Jag vill mot bakgrund av detta fråga arbetsmarknadsministern:
            <list rend="unordered">
              <item>
                Avser ministern att i kommande direktiv för översyn av Samhall
                kritiskt belysa bolagets tilltagande fokusering av verksamheten
                till bemanning inom servicebranschen?
              </item>
              <item>
                Avser ministern att i någon form involvera medarbetare och fackliga
                organisationer i analysen av Samhalls utveckling?
              </item>
            </list>
          </p>
        </div>
      </div>
    </body>
  </text>
</TEI>
