<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0164">
  <teiHeader>
    <fileDesc>
      <titleStmt>
        <title>Interpellation 2015/16:164 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:164 av Amineh Kakabaveh (V) till Närings- och innovationsminister Mikael Damberg (S) om Närings- och innovationsministerns resa till Iran</title>
          <idno type="rdwebb">H310164</idno>
          <ref type="dokument_url_text">http://data.riksdagen.se/dokument/H310164/text</ref>
          <ref type="dokument_url_html">http://data.riksdagen.se/dokument/H310164</ref>
          <ref type="dokumentstatus_url_xml">http://data.riksdagen.se/dokumentstatus/H310164</ref>
          <ref type="downloadurl">https://mhdownload.riksdagen.se/VOD1/PAL169/2442206120015730221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/narings--och-innovationsministerns-resa-till-iran_H310164</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Närings- och innovationsminister Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HofghEqtjqiUYqe9gubkf4">
          <note>Interpellationen är besvarad</note>
        </correspAction>
        <correspAction type="sent" xml:id="i-GEyCnMZXgtPiew7VfP7T9M" corresp="i-548HUVvKe8n48M3pQmFeUC">
          <date when="2015-11-09"/>
        </correspAction>
        <correspAction type="received" xml:id="i-88vNJtVkXmXEpbLvaH8rrQ" corresp="i-Spsbo7A5zikEeUY3JEYcNV">
          <date when="2015-11-11"/>
        </correspAction>
        <correspAction type="answered" xml:id="i-A7JJge2JXaFonyKbymimhd">
          <date when="2015-11-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XVs8vKYfjpsRZEjYUHfNVF">
            Interpellation 2015/16:164 Närings- och innovationsministerns
            resa till Iran av Amineh Kakabaveh (V) till Närings- och innovationsminister
            Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-25Qyrh68MX62sN9YU81uzB">
            Det är över 36 år sedan shahen, Reza Pahlavi, störtades i Iran.
            Shahens förtryck följdes av ett ännu värre förtryck – prästerskapets.
            Denna regim har under årens lopp förföljt och mördat sina kritiker
            såväl inom som utom landet. Den har infört sharialagar som inneburit
            ett ökat förtryck av landets kvinnor. Iranska kvinnor har inte
            samma rättsliga ställning som männen.
          </p>
          <p xml:id="i-3dtmDm1CEc4jFf2zsAynk8">
            Den iranska regimen förbjuder självständig facklig organisering.
            Den senaste i raden av dömda fackliga ledare är Jafar Azimzadeh,
            ledare för Arbetarnas Fria Fackförbund, som fick sex års fängelse
            för att ha organiserat en första majdemonstration. Regimen respekterar
            på intet vis mänskliga rättigheter och inte heller kurdernas och
            andra minoriteters rättigheter. Det är inte demokratiskt.
          </p>
          <p xml:id="i-SGmGFNsEsbWEtEGHHYfpND">
            Regimen hyser inte heller den minsta respekt för konstens frihet.
            Regimen har under årtionden förföljt och mördat journalister,
            författare och filmare. Konsten och kulturen handlar inte bara
            om estetik utan har i högsta grad en ekonomisk, näringspolitisk
            sida. Två iranska poeter, Fateme Ekhtesari – som uppträdde vid
            Göteborgs poesifestival för två år sedan – och Mehdi Mousavi,
            har dömts till fängelse i elva respektive nio år av iranska staten.
            Dessutom har de dömts till 99 piskrapp vardera.
          </p>
          <p xml:id="i-3TwzHL59rQuek9p2rkB4pK">
            I Iran finns visserligen ett valt parlament, men en liten grupp
            – väktarrådet – bestämmer vilka som får ställa upp och kandidera
            till olika poster. Demokrati i meningen folkstyre finns således
            inte. De som folket får välja har först valts ut av andra – en
            mindre grupp inom prästerskapet.
          </p>
          <p xml:id="i-5FvD86BA5oLtAsMUAiNF5z">
            Regimen har ett i det närmaste totalt grepp över medierna. Kritiska
            medier stängs ned eller förbjuds. De sociala och ekonomiska förhållandena
            i landet kännetecknas av djupa klassklyftor. Den iranska regimen
            är djupt inblandad i den förfärande utvecklingen och krigen i
            Mellanöstern. I årtionden har Iran deltagit i destabiliseringen
            av läget i Mellanöstern och ställt sig i vägen för en positiv
            utveckling av förhållandena när det gäller mänskliga rättigheter
            och demokrati i regionen.
          </p>
          <p xml:id="i-P1t7BzsfKJfM2UUvsJb2eJ">
            Rohani, som i dag är landets president, har betraktats som ”liberal”.
            Det spelar dock ingen roll vilken etikett man klistrar på honom.
            Det är i alla fall inte han som ytterst bestämmer utan landets
            så kallade andlige ledare, ayatollah Khamenei.
          </p>
          <p xml:id="i-6rUWd8KhxxGnZHMAYVbgnt">
            Med denna regim har Sverige haft ett växande ekonomiskt utbyte
            i årtionden. Det har påståtts att ju mer utbyte man har med den
            iranska regimen desto större möjligheter har man att påverka utvecklingen
            i landet. Mer ekonomiskt samarbete leder till ökad respekt för
            demokrati och mänskliga rättigheter. Så har svenska regeringar
            sagt i över 30 år nu. Denna så kallade kritiska dialog har dock
            inte burit frukt. Det så kallade rättssystemet är korrupt och
            fängslandet och avrättningarna av regimkritiker fortsätter med
            oförminskad styrka.
          </p>
          <p xml:id="i-MAsotytmddBy4wAsF28xZx">
            Allt detta är väl känt både när det gäller förhållandena i Iran
            och när det gäller EU:s kritiska men fruktlösa dialog med den
            iranska regimen.
          </p>
        </div>
        <div type="ipQuestion">
          <p xml:id="i-KCytyyXxJhmYDdRxhmWG7x">
            Då nu vårt lands närings- och innovationsminister Mikael Damberg
            avser att besöka Iran vill jag ställa följande frågor:
            <list rend="unordered">
              <item>
                Avser näringsministern att i samtalen med den iranska regimen
                ta upp frågan om mänskliga och demokratiska rättigheter?
              </item>
              <item>
                Avser näringsministern att i samtalen med den iranska regimen
                ta upp rätten till självständig facklig organisering och regimens
                fängslande av arbetarledare?
              </item>
              <item>
                Avser näringsministern att i samtalen med den iranska regimen
                ta upp frågan om kvinnors rättigheter och deras rättssäkerhet?
              </item>
              <item>
                Vad avser näringsministern att i samtalen med den iranska regimen
                ta upp i frågan om de fria näringarnas – det vill säga konstens
                och konstnärernas – ställning i Iran?
              </item>
            </list>
          </p>
        </div>
      </div>
    </body>
  </text>
</TEI>
