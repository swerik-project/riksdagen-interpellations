<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201516--0551">
  <teiHeader>
    <fileDesc>
      <titleStmt>
        <title>Interpellation 2015/16:551 av Annika Qarlsson (C)</title>
        <author>Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2015/16:551 av Annika Qarlsson (C) till Justitie- och migrationsminister Morgan Johansson (S) om Spårbyte för asylsökande</title>
          <idno type="rdwebb">H310551</idno>
          <ref type="dokument_url_text">http://data.riksdagen.se/dokument/H310551/text</ref>
          <ref type="dokument_url_html">http://data.riksdagen.se/dokument/H310551</ref>
          <ref type="dokumentstatus_url_xml">http://data.riksdagen.se/dokumentstatus/H310551</ref>
          <ref type="downloadurl">https://mhdownload.riksdagen.se/VOD1/PAL169/2442206040014825521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sparbyte-for-asylsokande_H310551</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-3dxbawaJZ7LUmgT1UuiDz6">
          <note>Interpellationen är besvarad</note>
        </correspAction>
        <correspAction type="sent" xml:id="i-XxTSZkEbFLqDt4NQk5BUzX" corresp="i-NRb4HpaQ87qUwhLNcKt7Gz">
          <date when="2016-04-13"/>
        </correspAction>
        <correspAction type="received" xml:id="i-9qz2cF5HPmUVEdhb6AiiMm" corresp="i-UPW2cbGnTUbMZaKTrot5Bh">
          <date when="2016-04-15"/>
        </correspAction>
        <correspAction type="answered" xml:id="i-G3rc6ox4fGTRprPE8BGb66" corresp="i-UPW2cbGnTUbMZaKTrot5Bh">
          <date when="2016-04-29"/>
        </correspAction>
        <correspContext corresp="i-G3rc6ox4fGTRprPE8BGb66">
          <ref type="record" target="prot-201516--101">Protokoll 2015/16:101 Fredagen den 29 april</ref>
          <ref type="recordSection" target="unsetDivId">Svar på interpellation 2015/16:551 om spårbyte för asylsökande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BpWhEcjnvYGk4AHETjmPyq">
            Interpellation 2015/16:551 Spårbyte för asylsökande av Annika
            Qarlsson (C) till Justitie- och migrationsminister Morgan Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AaDj3m2e9LXZubQboRJuQQ">
            Jag har träffat en familj som kom till Sverige 2006. Familjen
            har etablerat sig i Sverige, driver ett litet aktiebolag och äger
            sin näringsfastighet sedan många år tillbaka. De sökte först asyl,
            och sedan försökte de göra ett spårbyte till att bli arbetskraftsinvandrare.
            Men den svenska byråkratin har varit både långsam och obönhörlig.
            Efter nästan tio års processande ska nu hela familjen utvisas.
            Barnet känner inget annat än Sverige och svensk skola, där alla
            kompisar finns. Inget finns att återvända till.
          </p>
          <p xml:id="i-9DZH5sJ2nYag7CfQGhe45M">
            Det här är förstås inte bara ett enskilt fall. Många personer
            och familjer drabbas av samma sak. Trots att de kan försörja sig
            själva, bidra till den svenska välfärden, skapa jobb och bli en
            del av vårt samhälle får de inte stanna. Det är ett orimligt regelverk
            som inte låter människor som kan och vill bidra uppfylla sin potential,
            och det låter inte heller Sverige ta del av den kompetens som
            finns och bevisligen kan bidra.
          </p>
          <p xml:id="i-MEj1nFxQ8tsv5NmQatccJo">
            Med tanke på både Sveriges generösa regler för arbetskraftsinvandring
            och att ett seriöst arbete ska ge permanent uppehållstillstånd
            för skyddsbehövande framstår de strikta reglerna för spårbyte
            som mycket konstiga. Är det verkligen rimligt att asylsökande
            som har ett arbete eller ett löfte om arbete när de får avslag
            på sin ansökan ska behöva lämna landet för ansöka om tillstånd?
            Att arbetstagaren tvingas lämna landet skapar problem för både
            arbetstagaren och arbetsgivaren. Man kan gå miste om jobbet. Många
            asylsökande har dessutom inte något land som de säkert kan åka
            till för att lämna in sin ansökan och vänta på att den behandlas.
            Enda alternativet kanske är att bli papperslös. Det är inte en
            bra lösning för vare sig individen, arbetsgivaren eller samhället.
          </p>
          <p xml:id="i-R8i82bkWL7oyhUXKSfkSe9">
            Sammanfattningsvis undrar jag varför familjer som både kan och
            vill bidra till Sveriges välstånd och välfärd och stå för sin
            egen försörjning ska kastas ut ur landet efter tio år till en
            bakgrund de inte känner.
          </p>
          <p xml:id="i-QtjXJKiWcaVQQFwhZehSZY">
            Mot bakgrund av det som har framförts vill jag fråga justitie-
            och migrationsminister Morgan Johansson:
          </p>
          <p xml:id="i-RYgTd5r7yAUHywcfkKYqtA">
            Vilka lagstiftningsinitiativ eller andra åtgärder är ministern
            beredd att vidta när det gäller reglerna om spårbyte för asylsökande?
          </p>
        </div>
      </div>
    </body>
  </text>
</TEI>
