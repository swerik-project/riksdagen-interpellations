<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0408">
  <teiHeader>
    <fileDesc>
      <titleStmt>
        <title>Högkvalitativ och rättvis diabetesvård för alla</title>
        <author>Granberg, Lars U (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högkvalitativ och rättvis diabetesvård för alla till Göran Hägglund (kd), socialminister om Högkvalitativ och rättvis diabetesvård för alla</title>
          <idno type="rdwebb">GX10408</idno>
          <ref type="dokument_url_text">http://data.riksdagen.se/dokument/GX10408/text</ref>
          <ref type="dokument_url_html">http://data.riksdagen.se/dokument/GX10408</ref>
          <ref type="dokumentstatus_url_xml">http://data.riksdagen.se/dokumentstatus/GX10408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <persName>Lars U Granberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KNqi8Hf8BXnRbfgHHhuBq1" corresp="i-TZHBPDEfPriGgMd5y7LfJG">
          <date when="2010-05-21"/>
        </correspAction>
        <correspAction type="received" xml:id="i-FRkY1nZ1gvter4Pejh34Y5" corresp="i-8BTYtQ95yRpC5syyC4aHoY">
          <date when="2010-05-21"/>
        </correspAction>
        <correspAction type="answered" xml:id="i-2zCVNM53p3yTEuYX12GdQN" corresp="i-8BTYtQ95yRpC5syyC4aHoY">
          <date when="2010-06-29"/>
        </correspAction>
        <correspContext corresp="i-2zCVNM53p3yTEuYX12GdQN">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">12 § Svar på interpellationerna 2009/10:383 och 408 om förmaksflimmer och jämlik vård</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BHJSiM6qrB3RNE9MsdyaeA">
            Interpellation 2009/10:408 Högkvalitativ och rättvis diabetesvård
            för alla av Lars U Granberg (s) till socialminister Göran Hägglund
            (kd)
          </p>
        </div>
        <div type="ipqSubmissionInfo">
          <p xml:id="i-3m9HnE5URrUJGk5UxV8MgR">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Jo1RxBX2zzKWKQByZ55CHq">
            En av de sjukdomar som drabbar flest svenskar är diabetes. Ungefär
            4 procent av befolkningen beräknas ha diabetes. Ytterligare hälften
            så många har diabetes utan att ha fått diagnosen och går därför
            obehandlade med lidande för patienten och kostnader för samhället
            som följd.
          </p>
          <p xml:id="i-ChF6XYTKskhiHceAbYf2Wu">
            Typ 2-diabetes, det som förr kallades åldersdiabetes, är delvis
            förknippat med den sjukliga övervikt och fetma som sprider sig.
            Övervikt och fetma blir vanligare med stigande ålder. En oroande
            utveckling är dock att fetma och övervikt blir allt vanligare
            bland unga människor.
          </p>
          <p xml:id="i-UFqgS4oxNzoJ1j1FxwsZTG">
            Övervikten drabbar inte enbart enskilda. Enligt Institutet för
            hälsoekonomi i Lund kostar övervikten samhället över 15 miljarder
            om året i sjukvård och kostnader för socialförsäkringssystemen
            som arbetsbortfall, sjukskrivningar, sjukersättningar och dödsfall
            bland personer i arbetsför ålder.
          </p>
          <p xml:id="i-9cec6SQvu7TWEceVPZ7drH">
            Det är därför allvarligt både för patienterna och samhället om
            det finns problem i diabetesvården. Enligt det nationella diabetesregistrets
            senaste rapport finns sådana brister i diabetesvården. Bara sex
            av tio patienter, av dem som ingår i registret, når sitt gHbA1c-mål,
            det värde som används för att mäta hur patienten mår och om behandlingen
            lyckas. Stora skillnader finns mellan hur behandlingen av patienter
            i olika landsting och regioner lyckas.
          </p>
          <p xml:id="i-6nzgjieUkRpx3PYoSHbnLk">
            En god blodsockerkontroll är livsviktig för att minska risken
            för långvariga och livshotande komplikationer till följd av typ
            2-diabetes. Om typ 2-diabetes inte behandlas eller missköts kan
            sjukdomen leda till en ökad risk för komplikationer.
          </p>
          <p xml:id="i-J2UHYJNZdc8YQaUW8JqHPW">
            När det gäller sociala skillnader är typ 2-diabetes mer förekommande
            hos arbetare och tjänstemän på låg nivå än vad det är hos tjänstemän
            på mellannivå och högre nivå. Detta gäller för båda könen. Sett
            till utbildningsnivå är typ 2-diabetes enligt Socialstyrelsens
            folkhälsorapport 2009 nästan dubbelt så vanligt bland lågutbildade
            personer som för personer med hög utbildning. Denna bild bekräftas
            av en Sifoundersökning, som år 2008 visade socioekonomiska skillnader
            bland typ 2-patienterna. I gruppen ”arbetare” fick 38 procent
            diagnosen typ 2-diabetes när de var under 45 medan endast 20 procent
            i gruppen tjänstemän konstaterades med typ 2-diabetes när de var
            under 45 år. Medelåldern för insjuknande var i gruppen arbetare
            45,8 år och för tjänstemän 52,0 år.
          </p>
          <p xml:id="i-17hrP9daajgez31xbySR9k">
            Andra skillnader beror på tillgången till läkarkontakt. Ibland
            får en patient vänta 18 månader på läkarkontakt trots att det
            är belagt att tät läkarkontakt leder till bättre följsamhet till
            behandlingen, att patienten får hjälp i tid och att behandlingen
            lyckas till glädje för både patienten och samhället. Naturligtvis
            är det de patienter som har svårast att göra sig hörda, av till
            exempel socioekonomiska skäl, som blir mest lidande om de inte
            får behandling.
          </p>
          <p xml:id="i-7wZtvweQhFMuFbLa23FZyZ">
            För att möjliggöra mer av uppföljning och utvärdering av diabetesvården
            behöver också inrapporteringen till det nationella diabetesregistret
            förbättras. I Sverige ska vi vara stolta att vi har ett kvalitetsregister
            för diabetesvården där det är möjligt att följa hur vården fungerar
            och lyckas i förhållande till sina mål. Men då krävs också att
            vården rapporterar in till registret. Det bör därför vara obligatoriskt
            att rapportera diabetespatienterna och måluppfyllelsen till NDR.
          </p>
          <p xml:id="i-CfvDA8SF6ctK9aYbsCqA4V">
            Det är tydligt att det behövs insatser för att se till att diabetesvården
            i hela landet blir mer kvalitativ, jämlik och rättvis. Varje person
            med diabetes borde vara garanterad minst ett läkarbesök och ett
            besök hos diabetessköterska per år. Ett annat sätt att stärka
            diabetesvården vore att tillsätta en nationell samordnare för
            diabetesvården med uppdrag att föreslå insatser för att stärka
            likvärdigheten i diabetesvården.
          </p>
        </div>
        <div type="ipQuestion">
          <p xml:id="i-Kui6CmTyDFz1nnC6Wks8pP">
            Utifrån detta vill jag fråga socialministern:
            <list rend="ordered">
              <item>
                1. Hur avser statsrådet att agera för att fler personer med diabetes
                ska få stöd och kunskap av sjukvården i att nå sina behandlingsmål?
              </item>
              <item>
                2. Hur avser statsrådet att agera för att vården inte ska bero
                på var man bor eller på socioekonomiska faktorer?
              </item>
            </list>
          </p>
        </div>
      </div>
    </body>
  </text>
</TEI>
