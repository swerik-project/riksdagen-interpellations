<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0143">
  <teiHeader>
    <fileDesc>
      <titleStmt>
        <title>Djurskydd inom grisuppfödningen</title>
        <author>Johansson, Wiwi-Anne (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskydd inom grisuppfödningen till Eskil Erlandsson (c), jordbruksminister om Djurskydd inom grisuppfödningen</title>
          <idno type="rdwebb">GX10143</idno>
          <ref type="dokument_url_text">http://data.riksdagen.se/dokument/GX10143/text</ref>
          <ref type="dokument_url_html">http://data.riksdagen.se/dokument/GX10143</ref>
          <ref type="dokumentstatus_url_xml">http://data.riksdagen.se/dokumentstatus/GX10143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <persName>Wiwi-Anne Johansson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RpWj9AQg29L2tKTeLn6hs6" corresp="i-UhKXyeGqJBzFW5wSyeoGMt">
          <date when="2009-11-30"/>
        </correspAction>
        <correspAction type="received" xml:id="i-EqzSgHvNNdHXTrU8kCPWvs">
          <date when="2009-11-30"/>
        </correspAction>
        <correspAction type="received" xml:id="i-YD5211YU9N3k4BsFrV3j4W" corresp="i-B471TcSCwHNHrNRk1EdJek">
          <date when="2009-11-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6ZEzRBSzvaf9NU6NGAMgJE">
            Interpellation 2009/10:143 Djurskydd inom grisuppfödningen av
            Wiwi-Anne Johansson (v) till jordbruksminister Eskil Erlandsson
            (c)
          </p>
        </div>
        <div type="ipqSubmissionInfo">
          <p xml:id="i-LvRzdvhe9p8SJBKDjvVUKf">
            den 30 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JPaqYLXYew1zNjaL9VFpq3">
            I dagarna har vi fått ta del av information om hur grisar hos
            svenska grisbönder vanvårdats på ett sätt som strider mot den
            svenska lagstiftningen. En anledning till att en sådan här form
            av vanvård har kunnat förekomma är den bristande tillsynen och
            kontrollen.
          </p>
          <p xml:id="i-TWKnLpbsk41PpE8cCZQhDQ">
            Regeringen, med jordbruksministern i spetsen, brukar ofta påtala
            att ”Sverige är och ska vara ett av världens bästa länder vad
            gäller djurskydd”. Jordbruksministern har även uttalat (Dagens
            Nyheter den 16 augusti 2009) att ”Sverige på det stora hela är
            framme där vi bör vara gällande djurskyddet”. Det finns således
            en uppfattning om att vi i Sverige har just världens bästa djurskydd.
          </p>
          <p xml:id="i-WahH8RygbANgsvb6djG7fy">
            Dock kan det påtalas att Sverige, till skillnad från bland annat
            Österrike, Kroatien, Storbritannien, och Bosnien och Hercegovina,
            inte har förbud mot pälsfarmning. Sverige tillåter även kastrering
            av grisar utan att veterinär anlitas eller att bedövning används
            – något som är förbjudet i till exempel Norge och Schweiz. Sexuellt
            utnyttjande av djur är förbjudet i bland annat Norge, Schweiz,
            Österrike och Belgien, dock inte i Sverige. Även gällande lagstiftningen
            om övergivna och förvildade djur ligger Sverige långt efter många
            av sina Europeiska grannar. När det gäller djurskyddskontroller
            rapporterade 90 procent av Sveriges kommuner, som tidigare hade
            ansvaret för djurskyddskontrollen, att de inte följt de rekommenderade
            kontrollintervallen. Nu har ansvaret flyttats från kommunerna
            till länsstyrelserna, ett beslut som Vänsterpartiet gav stöd till.
            Men tyvärr åtföljdes inte denna centralisering av tillräckliga
            medel till länsstyrelserna för att kunna anställa tillräckligt
            antal inspektörer varför denna centralisering lett till ännu sämre
            möjligheter att sköta inspektionsarbetet. Även EU-kommissionens
            veterinära myndighet, FVO (Food and Veterinary Office), som regelbundet
            utför djurskyddsinspektioner i medlemsländerna har anmärkningar
            på Sveriges bristande kontroller. Grisbönderna i Skåne har till
            exempel inte haft ett enda oanmält besök under året. Anledningen
            är färre inspektörer som inte hinner utföra jobbet.
          </p>
          <p xml:id="i-BV86uMwS1WfcBbwXwco1kj">
            Just nu pågår en av regeringen tillsatt utredning av djurskyddslagstiftningen
            som ska syfta till att uppnå minst samma djurskyddsnivå som i
            dag. Dock förespråkas ”enklare och mer flexibla regler” vilket
            riskerar att leda till försämrat djurskydd i och med de tolkningsmöjligheter
            som ett regelverk med flexibla regler öppnar för.
          </p>
        </div>
        <div type="ipQuestion">
          <p xml:id="i-AJEwHDUo56pCv2TtqoxydV">
            Med anledning av detta vill jag fråga jordbruksministern:
            <list rend="ordered">
              <item>
                1. Vad avser jordbruksministern att göra för att i framtiden
                minimera riskerna för sådan här typ av vanvård?
              </item>
              <item>
                2. Avser jordbruksministern att verka för ökade resurser till
                länsstyrelserna för att möjliggöra effektiva kontroller?
              </item>
              <item>
                3. Hur avser jordbruksministern att ett förenklat regelverk ska
                kombineras med ett effektivt och fungerande djurskydd?
              </item>
            </list>
          </p>
        </div>
      </div>
    </body>
  </text>
</TEI>
