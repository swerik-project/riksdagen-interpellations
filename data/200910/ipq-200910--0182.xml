<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0182">
  <teiHeader>
    <fileDesc>
      <titleStmt>
        <title>ECT-behandling</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ECT-behandling till Göran Hägglund (kd), socialminister om ECT-behandling</title>
          <idno type="rdwebb">GX10182</idno>
          <ref type="dokument_url_text">http://data.riksdagen.se/dokument/GX10182/text</ref>
          <ref type="dokument_url_html">http://data.riksdagen.se/dokument/GX10182</ref>
          <ref type="dokumentstatus_url_xml">http://data.riksdagen.se/dokumentstatus/GX10182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Q4nLzgX86uk9ehJcZVos2g" corresp="i-WTCYyz27itjvuvffL1vZLi">
          <date when="2010-01-15"/>
        </correspAction>
        <correspAction type="received" xml:id="i-WFDMPNDAmsBtbUNaDz2V82" corresp="i-8BTYtQ95yRpC5syyC4aHoY">
          <date when="2010-01-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RaWUwSAK3sZXv7PPL16fd4">
            Interpellation 2009/10:182 ECT-behandling av Elina Linna (v)
            till socialminister Göran Hägglund (kd)
          </p>
        </div>
        <div type="ipqSubmissionInfo">
          <p xml:id="i-HDji6kL666bdBGFiAEZrSW">
            den 15 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LGmXcQYWsKRLaH89sYTnpi">
            Inom den psykiatriska hälso- och sjukvården har ECT-behandling
            (elbehandling) återigen blivit ett alltmer förekommande inslag.
            Frågan har uppmärksammats och debatterats flitigt i medier och
            tidningar. Framför allt är det den bristande informationen till
            patienterna om de svåra minnesproblem, som ibland kan uppstå efter
            behandling, som har kritiserats, liksom att de personer som därefter
            klagat och sökt upprättelse har fått ett mycket dåligt bemötande.
            Det ska även ha förekommit att behandling getts utan patientens
            medgivande. Det har också framgått att det knappt existerar någon
            form av uppföljning av hur mycket metoden används och vilka resultat
            och biverkningar den har. Många patienter har genomgått ECT-behandling
            i långa serier och under lång tid, men utan att det finns forskning
            på hur detta påverkar människor.
          </p>
          <p xml:id="i-DbNsMoZwYG2vuLCaRtQPqj">
            Jag har nyligen ställt en fråga till socialministern om ECT-behandling.
            I svaret hänvisar ministern till ett uppdrag till Socialstyrelsen
            om att påskynda utvecklingen av grunddata och kvalitetsindikatorer
            med mera samt att förbättra verksamhetsuppföljningen inom psykiatriområdet.
            Detta uppdrag är självklart mycket viktigt för kvaliteten i och
            respekten för patienterna inom psykiatrin. Jag anser emellertid
            att frågan om ECT-behandlingar förtjänar att lyftas fram särskilt.
          </p>
          <p xml:id="i-LD4veospwHD9BFppLDJLFF">
            Den forskning om ECT-behandling som finns har framför allt bedrivits
            i USA och världens ledande expert på ämnet är professor Harold
            Sackeim. I intervjuer har han påpekat att risken för bestående
            minnesförluster är känd sedan länge. Han har också lett studier
            som visar att risken för bestående minnesförluster ökar vid långa
            behandlingsserier.
          </p>
          <p xml:id="i-AYFCyZ7L1pm8PuD3w2Gcgb">
            Personer som fått bestående minnesförluster har vänt sig till
            Socialstyrelsen och Hälso- och sjukvårdens ansvarsnämnd och endast
            fått svaret att behandlingen legat i linje med vetenskap och beprövad
            erfarenhet. Att det faktiskt inte är så visar på stor respektlöshet
            mot dessa medborgare.
          </p>
          <p xml:id="i-HHrNYC5c4YwMBYbvHx4hrx">
            Trots detta skrämmande faktum är det samtidigt så att behandlingen
            med ECT ökar i Sverige. Socialstyrelsen tog så sent som i våras
            fram nationella riktlinjer för vård och behandling av depression
            och ångest, som rekommenderar ECT-behandling som en första åtgärder
            vid djup depression, före medicinering och psykologisk behandling.
            Med de risker som finns med behandlingen är detta alarmerande.
          </p>
        </div>
        <div type="ipQuestion">
          <p xml:id="i-8UzJzZEjnLRTTbFHu8NF7c">
            Mina frågor till socialminister Göran Hägglund är:
            <list rend="ordered">
              <item>
                1. Avser ministern att ge i uppdrag till Socialstyrelsen att
                revidera de nationella riktlinjerna för vård och behandling av
                depression och ångest?
              </item>
              <item>
                2. Avser ministern att vidta åtgärder för att Socialstyrelsen
                ska ges i uppdrag att utarbeta nya forskningsbaserade riktlinjer
                för behandling och uppföljning av behandling med ECT?
              </item>
              <item>
                3. Avser ministern att vidta åtgärder för att information till
                patienter om ECT-behandling ska förbättras?
              </item>
              <item>
                4. Avser ministern att vidta åtgärder för att stärka rättssäkerheten
                inom psykiatrin så att behandling i högre grad ska vila på patientens
                samtycke?
              </item>
              <item>
                5. Avser ministern att vidta åtgärder för att ge upprättelse
                åt dem som drabbats av felbehandling med ECT och fått bestående
                men av detta?
              </item>
            </list>
          </p>
        </div>
      </div>
    </body>
  </text>
</TEI>
