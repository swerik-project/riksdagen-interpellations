<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0027">
  <teiHeader>
    <fileDesc>
      <titleStmt>
        <title>Åtgärder mot energidrycker</title>
        <author>Ericson, Gunvor G (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot energidrycker till Maria Larsson (kd), statsråd om Åtgärder mot energidrycker</title>
          <idno type="rdwebb">GX1027</idno>
          <ref type="dokument_url_text">http://data.riksdagen.se/dokument/GX1027/text</ref>
          <ref type="dokument_url_html">http://data.riksdagen.se/dokument/GX1027</ref>
          <ref type="dokumentstatus_url_xml">http://data.riksdagen.se/dokumentstatus/GX1027</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson (Kd)</persName>
            <state type="partyAffiliation" ref="Q213654">
              <desc>Kd</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <persName>Gunvor G Ericson (Mp)</persName>
            <state type="partyAffiliation" ref="Q213451">
              <desc>Mp</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <persName>Finn Bengtsson (M)</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-rRmPnYkG6CjFmrksdcKwR" corresp="i-7YbH6oTUwG4Qn94QEVE6as">
          <date when="2009-10-14"/>
        </correspAction>
        <correspAction type="received" xml:id="i-3ykkn7642GdcXaPhSDsibo" corresp="i-SKjAmNScZ7eZ3a8Xy1J8hs">
          <date when="2009-10-14"/>
        </correspAction>
        <correspAction type="answered" xml:id="i-7tu2ESRdXoLr5DKMq1QY2e" corresp="i-SKjAmNScZ7eZ3a8Xy1J8hs">
          <date when="2009-11-03"/>
          <time when="14:24:20" dur="PT359S"/>
        </correspAction>
        <correspContext corresp="i-DiQaXHN9396oLzc1fBUQxw">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-FqDBf6Eo24nRE6UKjohycw" type="discussed" corresp="i-7YbH6oTUwG4Qn94QEVE6as">
          <date when="2009-11-03"/>
          <time when="14:28:50" dur="PT319S"/>
        </correspAction>
        <correspContext corresp="i-FqDBf6Eo24nRE6UKjohycw">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-Tw6bZreycHMQX992oPEuj5" type="discussed" corresp="i-Ev6Dx3pWj2WT32VGQpabaz">
          <date when="2009-11-03"/>
          <time when="14:32:40" dur="PT325S"/>
        </correspAction>
        <correspContext corresp="i-Tw6bZreycHMQX992oPEuj5">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-FZzepzQbeMpQAZ66sDssyo" type="discussed" corresp="i-SKjAmNScZ7eZ3a8Xy1J8hs">
          <date when="2009-11-03"/>
          <time when="14:36:36" dur="PT345S"/>
        </correspAction>
        <correspContext corresp="i-FZzepzQbeMpQAZ66sDssyo">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-URoEGzCcrQQ8uiD5xA1BVN" type="discussed" corresp="i-7YbH6oTUwG4Qn94QEVE6as">
          <date when="2009-11-03"/>
          <time when="14:40:53" dur="PT338S"/>
        </correspAction>
        <correspContext corresp="i-URoEGzCcrQQ8uiD5xA1BVN">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-3DUwAedfzD4y6at1CfLHCX" type="discussed" corresp="i-Ev6Dx3pWj2WT32VGQpabaz">
          <date when="2009-11-03"/>
          <time when="14:45:03" dur="PT216S"/>
        </correspAction>
        <correspContext corresp="i-3DUwAedfzD4y6at1CfLHCX">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-EwjB9h1Saz5Yevtfy7Lgcp" type="discussed" corresp="i-SKjAmNScZ7eZ3a8Xy1J8hs">
          <date when="2009-11-03"/>
          <time when="14:47:11" dur="PT332S"/>
        </correspAction>
        <correspContext corresp="i-EwjB9h1Saz5Yevtfy7Lgcp">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-2cAyMbccjKaMgKc54JqBCY" type="discussed" corresp="i-7YbH6oTUwG4Qn94QEVE6as">
          <date when="2009-11-03"/>
          <time when="14:51:15" dur="PT219S"/>
        </correspAction>
        <correspContext corresp="i-2cAyMbccjKaMgKc54JqBCY">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
        <correspAction xml:id="i-FikbfqdhMp3xacHLTHKHp1" type="discussed" corresp="i-SKjAmNScZ7eZ3a8Xy1J8hs">
          <date when="2009-11-03"/>
          <time when="14:53:19" dur="PT248S"/>
        </correspAction>
        <correspContext corresp="i-FikbfqdhMp3xacHLTHKHp1">
          <ref type="record" target="prot-200910--022">Riksdagens protokoll 2009/10:22 Tisdagen den 3 november</ref>
          <ref type="recordSection" target="unsetDivId">3 § Svar på interpellation 2009/10:27 om åtgärder mot energidrycker</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7ZobJsd7YRXm36jdY62okB">
            Interpellation 2009/10:27 Åtgärder mot energidrycker av Gunvor
            G Ericson (mp) till statsrådet Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-CikTa9g4img2MvW5Rqcc1Z">
            den 14 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R3UpnrS42cpP7F1BgNEGEV">
            Energidrycker en hälsofara!
          </p>
          <p xml:id="i-UNdJ6Mnb7yXFGHYmguKGG6">
            På senare tid har det blivit allt vanligare att både barn och
            vuxna dricker energidrycker. De flesta är utan vetskap om vad
            vissa av dessa innehåller, drickandet går allt längre ned i åldrarna
            och allt fler burkar konsumeras per dag.
          </p>
          <p xml:id="i-BxPpSgve7gWLGf7bfEm689">
            Energidrycker med taurin och koffein uppfattas av fler och fler
            som ett samhällsproblem. I våras införde Ica Supermarket i Björksätra,
            Sandviken, 18 års åldersgräns efter vädjan från lärare då de tydligt
            märkt att elever blir speedade, får koncentrationssvårigheter
            och att de blir oroligare.
          </p>
          <p xml:id="i-S6exrBASBLnUmjQJpReYCk">
            Flera leverantörer av energidrycker önskar nu dessutom lansera
            en koncentrerad energidryck som kallas shot. Det handlar om små
            femcentilitersflaskor med samma mängd koffein och taurin som i
            burkarna på 25 centiliter.
          </p>
          <p xml:id="i-UjJzeYNWgFNGvVSQQbNVos">
            Vad är energidrycker?
          </p>
          <p xml:id="i-5EmSBnuzMTWMiqfu2mPHz1">
            Energidryck är en dryck med tillsatser av uppiggande preparat,
            till exempel koffein i form av syntetiskt koffein eller guarana,
            och vattenlösliga vitaminer. Andra vanliga ingredienser är glukuronolakton
            och aminosyran taurin. Koffeinet i dessa drycker motsvarar ungefär
            en kopp kaffe per 25-centilitersburk. Dryckerna marknadsförs ofta
            med påståenden om ökad reaktions- och koncentrationsförmåga, ökad
            prestationsförmåga och ”uthållighet”.
          </p>
          <p xml:id="i-5x7q7BQG3GLrb7vsyMUhxj">
            Dessa livsmedel tillhör en relativt ny klass av föda eller dryck
            som innehåller aktiva ingredienser och där avsikten är att uppnå
            ett syfte, exempelvis öka välbefinnandet och prestations‑, koncentrations-
            och reaktionsförmågan. När man äter normalt borde det egentliga
            behovet av dessa produkter vara obefintligt, men med intensiv
            marknadsföring har energidrycker blivit populära, framför allt
            hos ungdomar.
          </p>
          <p xml:id="i-Cc9Pi81xJqQVwtp75F6jTx">
            Livsmedelsverkets rekommendationer
          </p>
          <p xml:id="i-5ULNWfyZLbbBxbtwVJ4L99">
            Sommaren 2000 kom indikationer från olika håll att människor
            som blandat energidrycker med alkohol fick hjärtklappning och
            att ungdomar som blandat energidrycker med alkohol inte mådde
            speciellt bra av blandningen. Livsmedelsverket gjorde bedömningen
            flera år tidigare att det var okej att sälja drycken med en varningstext
            som avråder gravida eller ammande kvinnor samt barn från konsumtion
            av energidrycken.
          </p>
          <p xml:id="i-88HbdnjAGuQJdXzBuHUCbh">
            Sommaren 2001 gick Livsmedelsverket ut med en varning till allmänheten
            om att energidrycker inte ska drickas som törstsläckare eller
            tillsammans med alkohol – detta efter medierna uppmärksammat tre
            dödsfall där det fanns en misstanke om att de kunde ha ett samband
            med att människor druckit Red Bull tillsammans med alkohol eller
            druckit flera burkar på kort tid.
          </p>
          <p xml:id="i-68XFYDkRzAit6RoxKp5Nbx">
            Hösten 2006 uppmärksammades nya fall. I Läkartidningen (nr 38
            2006 volym 103) skriver Mikael Lehtihet, med.dr., legitimerad
            läkare, medicinkliniken, Södersjukhuset, Stockholm, Ulla Beckman
            Sundh, fil.kand., Statens livsmedelsverk, Uppsala, och Dan E H
            Andersson, med.dr., överläkare, medicinkliniken, Södersjukhuset,
            Stockholm: Energidryck – farlig eller inte? Fall med svåra symtom
            har möjligt samband med energidryck – fler fall efterlyses.
          </p>
          <p xml:id="i-J4pY1NZU49geJANCZjar9L">
            Medicinska risker
          </p>
          <p xml:id="i-Uk2LW4JmkAcZ4xDtzCK8dL">
            Sommaren 2004 publicerades en pilotstudie där energidryckers
            påverkan på hjärtrytmen undersökts hos tio friska försökspersoner
            i åldern 19–30 år. Studien var ett samarbete mellan Umeå universitet,
            landstingen i Norrbotten och Västerbotten samt Rättsmedicinalverket.
            Den visar att energidryck, särskilt i kombination med alkohol
            och fysisk ansträngning, påverkar hjärtat – dock utan några tecken
            till allvarligare hjärtrytmsstörningar hos friska försökspersoner.
            Forskarna bakom studien manar dock till försiktighet när det gäller
            att blanda energidrycker med alkohol i samband med fysisk ansträngning.
            Framför allt gäller det personer med hjärtrytmsproblem.
          </p>
          <p xml:id="i-4FJyRyGBoYQuUGVwM2NGpx">
            I Japan anses långvarig överansträngning och stress vara en självklar
            orsak till plötslig, annars oförklarlig död. Taurininnehållet
            i japansk föda är också betydande.
          </p>
          <p xml:id="i-T96Fev7AEPPKNmPQvsrb9T">
            Under ett antal år har det kommit rapporter om fall där energidryck
            har varit den gemensamma nämnaren. I Irland, med drygt fyra miljoner
            invånare, har deras nationella giftinformationscentral (NPIC)
            fått 18 förfrågningar åren 1999–2005 angående energidrycker, varav
            17 av 18 patienter var symtomatiska. Symtomen var förvirring,
            takykardi, kramptillstånd och två dödsfall med relation till energidryck
            [pers. medd., N Cassidy, NPCI, februari 2006].
          </p>
          <p xml:id="i-6fws4qL6MGYGWQ1WVfFa6f">
            Under det senaste halvåret har minst tre elever i Olofstorp kollapsat
            efter att ha druckit energidrycker. En högstadiekille kom till
            skolsköterskan med så svåra bröstsmärtor att han fick åka ambulans
            till sjukhus. Kombinationen dåliga matvanor och stor konsumtion
            av energidrycker finns med i bilden av alla dessa tre fall.
          </p>
          <p xml:id="i-5Nycht82ogfJuGgsGwPDBv">
            Det är de två ämnena koffein och taurin som misstänks kunna ge
            negativa effekter på centrala nervsystemet och hjärta och kärl,
            och ett flertal fall av plötslig död finns rapporterade där personer
            druckit energidryck och haft en relativt måttlig dos av alkohol
            i kroppen. Fyra fall beskrivs i Läkartidningen nr 38 2006 volym
            103.
          </p>
          <p xml:id="i-8mY3qjbjERFCtwyiK6j6k1">
            Säkra produkter en del av folkhälsoarbete
          </p>
          <p xml:id="i-XGa7HgMDzWCVXwEHXSN9Ao">
            Såväl forskarna som Livsmedelsverket pekar på att mer forskning
            behövs innan definitiva slutsatser kan dras. Livsmedelverkets
            råd om att energidryckerna är olämpliga som törstsläckare och
            som vätskeersättning vid fysisk ansträngning, samt att de är olämpliga
            att kombinera med alkohol, kvarstår efter denna studie. Däremot
            behöver burkarna inte längre märkas med varningstext, utan enligt
            EU:s regler så räcker det med texten ”hög koffeinhalt” och att
            koffeinhalten anges. Vissa märken har fortfarande varningstexten
            kvar, medan andra har valt att ta bort den.
          </p>
          <p xml:id="i-6d5JBuq4KiZ4MSd7VMugoQ">
            Informationen till konsumenterna har försämrats och uppmaningar
            till energidryckstillverkarna att frivilligt märka med varningstext
            har inte inneburit någon förändring.
          </p>
          <p xml:id="i-XiHxqsqZz38XHAnRwzqyf8">
            I de nationella folkhälsomålen är målområde 5 – Sunda och säkra
            miljöer och produkter – ingår att verka för säkra produkter. Riskerna
            med energidrycker och den ökade användningen som nu sker är varningssignaler
            som borde tas på allvar.
          </p>
          <p xml:id="i-RgaTvaYDEoss5jxAvqcQin">
            Marknadsföring av energidrycker har fällts
          </p>
          <p xml:id="i-GrSto644dAd3popeP9U32e">
            År 2000 anmälde Konsumentföreningen Stockholm Red Bull AB för
            vilseledande marknadsföring. I oktober 2003 kom Bedömningsnämnden
            för Kost-Hälsainformation (BKH) fram till att Red Bulls marknadsföring
            med påståenden om att drycken har en positiv inverkan på hjärt-
            och blodomloppet och ökar ämnesomsättningen strider mot god marknadsföringssed.
            Red Bull har sedan dess ändrat sitt marknadsföringsmaterial.
          </p>
          <p xml:id="i-E2MRDvFqhAU9WX9Y4fbr7G">
            Tillgänglighet till energidrycker
          </p>
          <p xml:id="i-2bm6TtqVACkPQLKciC6jgK">
            Som vid alla former av missbruk har tillgänglighet stor betydelse.
            Tidigare fanns det ofta en skylt vid energidryckerna i butik med
            samma varning som Livsmedelsverket utfärdat – ”barn, gravida och
            andra personer känsliga för koffein avråds från att använda denna
            dryck” – men dessa skyltar finns inte längre kvar. Däremot har
            Coop beslutat att de uppmärksammade energidrycksshotsen inte ska
            tas in i Coops sortiment. Det innebär att de inte kommer att säljas
            i Coops butiker.
          </p>
          <p xml:id="i-SWVHxSHHf7xwQWAxDk3cLN">
            Bakom beslutet ligger en oro för att shotsen kan komma att missbrukas
            av ungdomar genom att det är en liten mängd dryck med höga halter
            av koffein och taurin. Det innebär att man lättare än med andra
            energidrycker kan konsumera så stora mängder att risken för bieffekter
            ökar dramatiskt.
          </p>
          <p xml:id="i-AERqXDSFK8M5hb4X8ERXd4">
            Med anledning av den oroande utvecklingen vill jag fråga statsrådet:
          </p>
          <p xml:id="i-LACAg2VTWGRFYLwuJetF1V">
            Vilka åtgärder avser statsrådet att vidta för att få bort missbruk
            av energidrycker?
          </p>
          <p xml:id="i-R41GSkGp5R2TN8UBPzUXkc">
            Är statsrådet beredd att ta initiativ till åldersgräns vid försäljning
            av energidryck?
          </p>
        </div>
      </div>
    </body>
  </text>
</TEI>
