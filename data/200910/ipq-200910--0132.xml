<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0132">
  <teiHeader>
    <fileDesc>
      <titleStmt>
        <title>Förhållandena inom svensk grisuppfödning</title>
        <author>Leander, Helena (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förhållandena inom svensk grisuppfödning till Eskil Erlandsson (c), jordbruksminister om Förhållandena inom svensk grisuppfödning</title>
          <idno type="rdwebb">GX10132</idno>
          <ref type="dokument_url_text">http://data.riksdagen.se/dokument/GX10132/text</ref>
          <ref type="dokument_url_html">http://data.riksdagen.se/dokument/GX10132</ref>
          <ref type="dokumentstatus_url_xml">http://data.riksdagen.se/dokumentstatus/GX10132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <persName>Helena Leander</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MCbpTqQc4DGkrKZEDE9wT8" corresp="i-WG11xmCpAW9nyyXv1sJFAK">
          <date when="2009-11-25"/>
        </correspAction>
        <correspAction type="received" xml:id="i-AjbvxKt8Tf4VUikaFS2Vj8" corresp="i-B471TcSCwHNHrNRk1EdJek">
          <date when="2009-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NU2FNo9kQPwNU4DN16Naw">
            Interpellation 2009/10:132 Förhållandena inom svensk grisuppfödning
            av Helena Leander (mp) till jordbruksminister Eskil Erlandsson
            (c)
          </p>
        </div>
        <div type="ipqSubmissionInfo">
          <p xml:id="i-Jwx27AHoiZbeTEeEfAMHjq">
            den 25 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-74iuD8UukHK7RcCdNRPDdS">
            Under två års tid har aktivister från Djurrättsalliansen åkt
            runt i Sverige och dokumenterat förhållandena i svensk grisuppfödning.
            Oanmälda, men utan att så mycket som bryta upp något lås, har
            de besökt allt från stora industrifarmer med tusentals djur till
            små familjegårdar med några tiotal suggor. Sammanlagt har närmare
            hundra grisgårdar – en tiondel av gårdarna – dokumenterats. Resultatet
            är skrämmande:
          </p>
          <p xml:id="i-T85qGXpxUdDizVrQv9gTZz">
            • På var femte gård med smågrisuppfödning har vi hittat fixerade
            suggor – suggor som står fastlåsta i små burar, vilket är olagligt
            annat än under mycket speciella omständigheter.
          </p>
          <p xml:id="i-VdNHPqZQKCgH6H8GF3RKkC">
            • På två tredjedelar av gårdarna var djuren smutsiga eller mycket
            smutsiga.
          </p>
          <p xml:id="i-2snxdFq1zGwcxvqKt1xHuV">
            • På 40 procent av gårdarna hittades döda djur, många gånger
            inne i boxarna bland de levande.
          </p>
          <p xml:id="i-Snx1kuivuX3uNkLLLhMcwW">
            • På 84 procent av gårdarna fanns uppenbart sjuka djur – svaga,
            halta, hostande, med klåda eller med förlamade fram- eller bakben.
          </p>
          <p xml:id="i-PJ7dR335FBrg8R7BrgpHwd">
            • På 95 procent av gårdarna fanns det djur med sår, mest rivsår
            efter slagsmål men också bölder, liggsår och stora öppna sår.
          </p>
          <p xml:id="i-HmqWm7ZSneRYvLEzGkWMQC">
            • På hälften av slaktsvinsgårdarna sågs aktiv svansbitning eller
            avbitna och skadade svansar.
          </p>
          <p xml:id="i-DqZaY2sKBS3xKxs83LAAaA">
            • På 55 procent av gårdarna konstaterades beteendestörningar,
            såsom gallerbitning och kannibalism.
          </p>
          <p xml:id="i-31HifSTQv69oQTSqkPyva4">
            • På mer än hälften av gårdarna stack luften i luftvägarna, ett
            mått på att ammoniakhalten ligger över gränsvärdena.
          </p>
          <p xml:id="i-NkkYjNQHAVv7EgNLq7YRfZ">
            • På hela 94 procent av gårdarna har det varit mycket små mängder
            halm eller strö, ett krav enligt svensk lag.
          </p>
          <p xml:id="i-GGrSfN9obypnq8hhfRn3dA">
            Det handlar alltså både om regelrätta brott mot djurskyddslagstiftningen
            och om ett systemfel i grisuppfödningen. Det är svårt att erbjuda
            tillräcklig stimulans till intelligenta djur som grisar på betonggolv
            ens om de lever upp till lagens krav om strö. Det är svårt att
            knöka in grisar från olika kullar på en liten yta utan att det
            blir konflikter. Det är svårt att ge varje individ den tillsyn
            den behöver i stora industrifarmer. Det är helt enkelt svårt att
            ge grisarna den möjlighet till naturligt beteende de enligt djurskyddslagen
            har rätt till i ett system som är allt annat än naturligt.
          </p>
          <p xml:id="i-ebgKbNvqgsH4nuujuYxUX">
            För en grishållning som inte bryter mot lagen krävs det ökade
            resurser till djurskyddstillsynen, och då inte bara för att inspektera
            misstänkta fall av vanvård utan också till förebyggande, även
            oanmälda besök. Men det räcker inte. Det krävs också en mer genomgripande
            förändring av svensk grisuppfödning. Här kan Kravs regler, där
            grisarna ges möjlighet till utevistelse, tjäna som inspiration.
          </p>
          <p xml:id="i-JiYbeF4PYPnwBPnzKDu7z8">
            Med anledning av ovanstående vill jag fråga jordbruksministern
            vilka åtgärder han avser att vidta för att förbättra villkoren
            för svenska grisar.
          </p>
        </div>
      </div>
    </body>
  </text>
</TEI>
