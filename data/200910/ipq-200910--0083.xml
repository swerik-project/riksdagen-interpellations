<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0083">
  <teiHeader>
    <fileDesc>
      <titleStmt>
        <title>Beskattning av pension</title>
        <author>Eriksson, Alf (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattning av pension till Anders Borg (m), finansminister om Beskattning av pension</title>
          <idno type="rdwebb">GX1083</idno>
          <ref type="dokument_url_text">http://data.riksdagen.se/dokument/GX1083/text</ref>
          <ref type="dokument_url_html">http://data.riksdagen.se/dokument/GX1083</ref>
          <ref type="dokumentstatus_url_xml">http://data.riksdagen.se/dokumentstatus/GX1083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KAgkDWA5iGbn9XFLkj9FoB</idno>
            <persName>Alf Eriksson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="answered" xml:id="i-SvXLhfWMGc5TvvLEnTiQ4P">
          <date when="2009-12-04"/>
        </correspAction>
        <correspAction type="answered" xml:id="i-LjwQQXkcJ7zgkFjGrbzVk3">
          <date when="2009-12-04"/>
        </correspAction>
        <correspAction type="sent" xml:id="i-UkHrB35wUg1orZmsCVDptD" corresp="i-KAgkDWA5iGbn9XFLkj9FoB">
          <date when="2009-10-29"/>
        </correspAction>
        <correspAction type="received" xml:id="i-JnrECxnEpKZcNxcZ1HjyrN" corresp="i-EemRytGskeDvwKV2im64qt">
          <date when="2009-11-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AoDGykdygg23vvaDj3eaUq">
            Interpellation 2009/10:83 Beskattning av pension av Alf Eriksson
            (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-AeiCU4bqqp2JqPd1ULbQyZ">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FVWunqCEbs6JCuRLQstXL8">
            Halland är det län i Sverige som har högst medellivslängd och
            där medellivslängden också ökar mest. Av länets 294 000 invånare
            den 31 december 2008 var ca 55 000 i åldern 65 år och äldre.
          </p>
          <p xml:id="i-2q1whL1qfNhPqm7tM9SUpD">
            Frågan om beskattningen av pensionärerna är därför givetvis en
            stor politisk fråga i Halland. Som socialdemokrat upprörs jag
            över att statsrådet skapat skilda skatteskalor beroende på inkomstkällan.
            Förvärvsarbetande och pensionärer har olika skatt. Förvärvsavdraget
            (kallat jobbskatteavdraget) har stegvis höjts så att det nu råder
            en betydande skatteskillnad mellan den som är förvärvsarbetande
            i dag och den som var förvärvsarbetande tidigare i sitt liv.
          </p>
          <p xml:id="i-GVq6fiiQQ3Lzs9qAD2nEbX">
            Jag vill särskilt för statsrådet slå fast att pension är uppskjuten
            lön och inget ”bidrag”. I debatten har det funnits en tendens
            att bunta ihop våra pensionärer med så kallade ”bidragstagare”.
            För övrigt är inte heller arbetslösa, sjuka eller föräldralediga
            ”bidragstagare”. Även här handlar det om inarbetade ersättningar.
            Stämplandet av pensionärer som ”bidragstagare” anser jag dock
            extra utmanande med tanke på att just pensionärerna är de som
            byggt upp vårt välfärdssamhälle med sitt arbete. Många har också
            gjort det under arbetsvillkor och i en arbetsmiljö som varit betydligt
            sämre än dagens. Det är också därför som många av våra nu existerande
            pensionärer inte kan utnyttja möjligheten att förvärvsarbeta efter
            pensioneringen.
          </p>
          <p xml:id="i-HG2anVgZbGTqJaoAGNPmV3">
            Det finns ingen rimlig anledning att pensionärer ska beskattas
            hårdare än förvärvsarbetande. Pensionering innebär en minskad
            inkomst och därmed en ekonomisk omställning för den enskilde.
            Som det nu är blir denna omställning svårare eftersom också skatten
            höjs då det tidigare förvärvsavdraget upphör.
          </p>
          <p xml:id="i-TADwHDfGbJm4nZsAQEY1N7">
            De med sjuk- och aktivitetsersättning (förtidspensionärer) drabbas
            också av pensionärsskatten. I Halland var de i december 2008 ca
            15 000 personer. Kanske kan en del av dessa återföras till arbetsmarknaden,
            inte minst de i yngre åldrar, men huvuddelen får ändå betraktas
            som i så pass dåligt skick att de lär förbli pensionerade. I diskussionen
            om förtidspensionärerna bör också beaktas att vi fått ett allt
            tuffare arbetsliv sett till arbetstakt och inte minst psykisk
            press. Den fysiska ohälsan ersätts alltmer av stressrelaterade
            sjukdomstillstånd. Detta lär begränsa möjligheterna att återföra
            förtidspensionärer till arbetsmarknaden.
          </p>
        </div>
        <div type="ipQuestion">
          <p xml:id="i-Ua9a3ZqJ33tnToTK8w5Sww">
            Mina frågor till statsrådet är:
            <list rend="ordered">
              <item>
                1. Avser statsrådet att beskatta pension på samma sätt som lön?
              </item>
              <item>
                2. Genom vilka insatser avser statsrådet att tydliggöra att pension
                är uppskjuten lön och inget bidrag?
              </item>
            </list>
          </p>
        </div>
      </div>
    </body>
  </text>
</TEI>
