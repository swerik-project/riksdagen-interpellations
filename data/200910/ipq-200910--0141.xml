<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0141">
  <teiHeader>
    <fileDesc>
      <titleStmt>
        <title>Förbifart Stockholm och kollektivtrafiken</title>
        <author>Svensson Smith, Karin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbifart Stockholm och kollektivtrafiken till Åsa Torstensson (c), statsråd om Förbifart Stockholm och kollektivtrafiken</title>
          <idno type="rdwebb">GX10141</idno>
          <ref type="dokument_url_text">http://data.riksdagen.se/dokument/GX10141/text</ref>
          <ref type="dokument_url_html">http://data.riksdagen.se/dokument/GX10141</ref>
          <ref type="dokumentstatus_url_xml">http://data.riksdagen.se/dokumentstatus/GX10141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YYJAbSyjNiFEoshc6Evg85" corresp="i-5QNmudGpnjjRJCTYzakn9H">
          <date when="2009-11-26"/>
        </correspAction>
        <correspAction type="received" xml:id="i-QgAwcY6B2N53TuYzxpRFQ" corresp="i-J74sVAjCTSxzD8rbnxRRA">
          <date when="2009-11-30"/>
        </correspAction>
        <correspAction type="answered" xml:id="i-Bp4K2dXjvYsF5XSRNANqLf" corresp="i-J74sVAjCTSxzD8rbnxRRA">
          <date when="2009-12-15"/>
        </correspAction>
        <correspContext corresp="i-Bp4K2dXjvYsF5XSRNANqLf">
          <ref type="record" target="prot-200910--050">Riksdagens protokoll 2009/10:50 Tisdagen den 15 december</ref>
          <ref type="recordSection" target="unsetDivId">12 § Svar på interpellationerna 2009/10:139, 141 och 142 om Förbifart Stockholms effekter på sårbarhet och trängsel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HBPm55FMLcbswPjUZ4Ytnt">
            Interpellation 2009/10:141 Förbifart Stockholm och kollektivtrafiken
            av Karin Svensson Smith (mp) till statsrådet Åsa Torstensson (c)
          </p>
        </div>
        <div type="ipqSubmissionInfo">
          <p xml:id="i-BUhzGszMTG8pDPrwsqg1a1">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2DmccjmfLqvV9akcimkUeB">
            Inför Köpenhamnsmötet står världens ledare inför en avgörande
            utmaning. Det gäller att hitta metoder för att på ett snabbt och
            effektivt sätt minska utsläppen av växthusgaser. En nyckelfråga
            är ifall den rika delen av världen axlar sitt ansvar att gå före
            i omställningen, och på så sätt visa omvärlden att det går att
            ställa om energislösande och fossilberoende transportsystem till
            att bli klimatsmarta och effektiva.
          </p>
          <p xml:id="i-AiwxAgYjeLjzVW8EHdc1yi">
            Just nu pågår åtgärdsplaneringen för trafikplanen 2010–2021.
            Här finns en möjlighet att styra om investeringar till att bli
            en del av klimatlösningen, i stället för motsatsen. Att lägga
            28 miljarder kronor, som Förbifart Stockholm beräknas kosta, på
            en sexfilig motorväg som inte leder oss ett enda steg närmare
            en lösning på klimatfrågan är i detta perspektiv obegripligt.
            Med anledning av detta vill jag ställa ett antal frågor till Åsa
            Torstensson angående Förbifart Stockholms koppling till kollektivtrafiken.
          </p>
          <p xml:id="i-YRcQfsH3GPiLF8S2wEoPXN">
            Torstensson påstår att Förbifart Stockholm underlättar för kollektivtrafiken.
            Jag har inte hittat något underlag som stöder påståendet.
          </p>
          <p xml:id="i-4AZHs5TbS4QSZa6v7BkM6M">
            Inget av de sex körfälten på Förbifart Stockholm kommer att avsättas
            för busstrafik i till exempel rusningstid. Busstrafiken kommer
            alltså att stå i samma köer som bilarna. Busstrafikens restider
            blir dessutom avsevärt längre eftersom Förbifart Stockholm inte
            dimensionerats efter busstrafik. Det kan innebära 20–25 minuters
            längre resa kollektivt jämfört med bilen. SL beräknar ca 1 000
            bussresenärer på Förbifart Stockholm i rusningstrafik år 2030,
            jämfört med 15 000 biltrafikanter, alltså en bråkdel av resenärerna
            kommer att åka kollektivt på motorvägen.
          </p>
          <p xml:id="i-WbDWvsABNVx92cMHCajAY9">
            Med Stockholmsöverenskommelsen kommer andelen kollektivtrafikresenärer
            att minska. Den blygsamma ökningen av resenärer i kollektivtrafiken
            äts upp av en kraftig ökning av resenärer med bil. Det är helt
            fel väg att gå. För att nå klimat- och andra miljömål krävs att
            andelen kollektivtrafikresenärer ökar, medan andelen som reser
            med bil minskar. Detta är ett faktum som statsrådet inte tycks
            vilja kännas vid. Vi kan inte se att Förbifart Stockholm är en
            bra lösning för kollektivtrafiken. Det är tydligt att syftet i
            första hand är att underlätta för och öka biltrafiken.
          </p>
          <p xml:id="i-C5onbQEHtNKm1T2UfTGLBZ">
            Just nu pågår fördubblingskampanjen som drivs av ett antal branschorganisationer
            i kollektivtrafiken, med syfte att fördubbla kollektivtrafiken
            till 2020. Jag undrar om statsrådet delar denna målsättning om
            en fördubbling av kollektivtrafiken.
          </p>
        </div>
        <div type="ipQuestion">
          <p xml:id="i-BXBQ7ptJS63tSQRjJrhNsp">
            Frågor till statsrådet:
            <list rend="ordered">
              <item>
                1. Vilket underlag har statsrådet för att påstå att Förbifart
                Stockholm underlättar för kollektivtrafiken?
              </item>
              <item>
                2. Delar statsrådet de olika branschorganisationernas mål om
                att fördubbla kollektivtrafikens andel av persontransporterna
                till 2020?
              </item>
              <item>
                3. Kan statsrådet för sitt agerande hänvisa till trafikforskare
                eller branschorganisationer som anfört att Förbifart Stockholm
                är en bra åtgärd för kollektivtrafiken?
              </item>
            </list>
          </p>
        </div>
      </div>
    </body>
  </text>
</TEI>
