<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0451">
  <teiHeader>
    <fileDesc>
      <titleStmt>
        <title>En allmän och solidarisk a-kassa</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En allmän och solidarisk a-kassa till Sven Otto Littorin (m), arbetsmarknadsminister om En allmän och solidarisk a-kassa</title>
          <idno type="rdwebb">GX10451</idno>
          <ref type="dokument_url_text">http://data.riksdagen.se/dokument/GX10451/text</ref>
          <ref type="dokument_url_html">http://data.riksdagen.se/dokument/GX10451</ref>
          <ref type="dokumentstatus_url_xml">http://data.riksdagen.se/dokumentstatus/GX10451</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NVas7B7uQTiMw4d6EGPVqz</idno>
            <persName>Sven Otto Littorin (M)</persName>
            <state type="partyAffiliation" ref="unknown">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson (C)</persName>
            <state type="partyAffiliation" ref="unknown">
              <desc>C</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <persName>Patrik Björck (S)</persName>
            <state type="partyAffiliation" ref="unknown">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Y3B64tBxnVoAaX36XBGpMw" corresp="i-N9Pi9YpD4nvtCEsVp2CGcX">
          <date when="2010-05-21"/>
        </correspAction>
        <correspAction type="received" xml:id="i-UyjLow4YUTnhwMvSW6qiTM" corresp="i-NVas7B7uQTiMw4d6EGPVqz">
          <date when="2010-05-21"/>
        </correspAction>
        <correspAction type="answered" xml:id="i-UUcH3pt4bkRTTLtqdm6cF5">
          <date when="2010-06-29"/>
          <time when="19:07:48" dur="PT171S"/>
        </correspAction>
        <correspAction type="answered" xml:id="i-UfzB5oKNegdk1hTWBSF7Ro" corresp="i-NVas7B7uQTiMw4d6EGPVqz">
          <date when="2010-06-29"/>
        </correspAction>
        <correspContext corresp="i-UUcH3pt4bkRTTLtqdm6cF5">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-VU3HxAAXhdXP293rbwnjui" type="discussed" corresp="r-None">
          <date when="2010-06-29"/>
          <time when="19:09:10" dur="PT357S"/>
        </correspAction>
        <correspContext corresp="i-VU3HxAAXhdXP293rbwnjui">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-CunJpW4UAAncxRpFmcZ4H2" type="discussed" corresp="r-None">
          <date when="2010-06-29"/>
          <time when="19:13:38" dur="PT343S"/>
        </correspAction>
        <correspContext corresp="i-CunJpW4UAAncxRpFmcZ4H2">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-4xDcWT9h7uW2sp1aPqFBMi" type="discussed" corresp="r-None">
          <date when="2010-06-29"/>
          <time when="19:17:52" dur="PT283S"/>
        </correspAction>
        <correspContext corresp="i-4xDcWT9h7uW2sp1aPqFBMi">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-UsvuCpb8YeSkqtReJvoJrq" type="discussed" corresp="r-None">
          <date when="2010-06-29"/>
          <time when="19:21:06" dur="PT347S"/>
        </correspAction>
        <correspContext corresp="i-UsvuCpb8YeSkqtReJvoJrq">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-9bp6AZYoQFPWeyBf9CejSK" type="discussed" corresp="r-None">
          <date when="2010-06-29"/>
          <time when="19:25:24" dur="PT215S"/>
        </correspAction>
        <correspContext corresp="i-9bp6AZYoQFPWeyBf9CejSK">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-5rC7xbqfjpWYZzww2KM1MQ" type="discussed" corresp="r-None">
          <date when="2010-06-29"/>
          <time when="19:27:30" dur="PT231S"/>
        </correspAction>
        <correspContext corresp="i-5rC7xbqfjpWYZzww2KM1MQ">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-C27Uca57TJVnXdC8FHmkeM" type="discussed" corresp="r-None">
          <date when="2010-06-29"/>
          <time when="19:29:52" dur="PT319S"/>
        </correspAction>
        <correspContext corresp="i-C27Uca57TJVnXdC8FHmkeM">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
        <correspAction xml:id="i-WGgK9hyqKauagR7gdEwte2" type="discussed" corresp="r-None">
          <date when="2010-06-29"/>
          <time when="19:32:08" dur="PT265S"/>
        </correspAction>
        <correspContext corresp="i-WGgK9hyqKauagR7gdEwte2">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">24 § Svar på interpellation 2009/10:451 om en allmän och solidarisk a-kassa</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2nPsHcrcx333vjyAQdn2Zg">
            Interpellation 2009/10:451 En allmän och solidarisk a-kassa av
            Staffan Danielsson (c) till arbetsmarknadsminister Sven Otto Littorin
            (m)
          </p>
        </div>
        <div type="ipqSubmissionInfo">
          <p xml:id="i-NoQWvxYRqwyZKkdNwwoTue">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LrBAhY4ePmtehW2tsHypUY">
            Det har under våren förts en debatt i mycket upprörda ordalag
            om de som efter lång sjukskrivning ska få stöd och hjälp för att
            åter komma i arbete eller som vid allvarliga sjukdomar kan få
            förlängd sjukförsäkring eller som kan erhålla sjuk- och aktivitetsförsäkring
            (”förtidspension”). Det har handlat om över 50 000 personer som
            ”omförsäkras” på detta sätt. Under den tidigare regeringen förtidspensionerades
            regelmässigt alla som var sjukskrivna mer än ett år, med 65 procents
            ersättning av tidigare inkomst. Vi vet nu att med de nya regelverken
            har många åter kommit i arbete, många har fått förlängd sjukskrivning
            och en del har fått sjuk- och aktivitetsförsäkring!
          </p>
          <p xml:id="i-3bZn1T5TVHDk1kiHfyLKpr">
            Kritiken som framförts kommer framför allt från fackligt håll
            och från vänsterpartierna. Socialdemokraterna har kallat denna
            omförsäkring en ”stupstock” och har i riksdagen i upprörda ordalag
            fördömt det faktum att omförsäkringen ibland kan ge en viss minskning
            av ersättningen. Ord som solidaritet och sjukförsäkring utan bortre
            gräns har stått som spön i backen.
          </p>
          <p xml:id="i-RYdHnJQuAHoQ5JJ13ghcKF">
            Men hur är det egentligen med solidariteten från olika fackföreningar
            och vänsterpartierna för dem som inte kvalificerar sig in i sjukförsäkring
            eller a-kassa, och som tvingas leva på socialbidrag eller på tillfälliga
            aktivitetsersättningar på några tusenlappar i månaden?
          </p>
          <p xml:id="i-D9qR5igYZ1Kdci7ZE3raz9">
            Den som lyckats få in en fot på arbetsmarknaden och haft ett
            arbete i sex månader och betalat in ca 2 000 kronor eller mer
            till sin a-kassa erhåller vid arbetslöshet en som lägst 65-procentig
            inkomstgaranti på ca 10 000–12 000 kronor per månad. Denna garanti
            gäller utan tidsbegränsning och kan alltså under en femårsperiod
            utan arbete inbringa över en halv miljon kronor, varav huvuddelen
            kommer från skattemedel. Blir man i stället sjuk ligger sjukförsäkringen
            på betydligt högre nivåer, och det är sänkningen ifrån dessa som
            vänsterpartierna så ondgör sig över.
          </p>
          <p xml:id="i-VUXrKgkYsaLh3WmzVeX9nV">
            Men vad säger man om dem som inte fått sitt första arbete, och
            därmed inte kunnat betala in 2 000 kronor eller mer? De får varken
            tillgång till a-kassan eller till de många skattemiljarder som
            pumpas in i den, utan erhåller under samma femårsperiod 0 kronor
            från till exempel Alfakassan eller andra a-kassor, och hänvisas
            i stället till socialbidrag eller låga aktivitetsersättningar.
          </p>
          <p xml:id="i-BfEJeAMq7gadnvttimCrU9">
            Om detta säger vänsterpartierna ingenting. Deras solidaritet
            gäller endast den som haft ett jobb och som gått med i en fackförening
            och därmed i a-kassan. Deras vallöfte är nu att av allas skattepengar
            dels öka ersättningsnivåerna kraftigt i a-kassan så att staten
            finansierar över 90 procent, dels sänka egenavgifterna till endast
            80 kronor per månad. Arbetslöshetsersättningarna kostar i dag
            ca 20 miljarder kronor per år, och statens kostnader kan med De
            rödgrönas krav beräknas öka med ytterligare knappt 6 miljarder
            kronor per år genom dels höjda tak, dels kraftigt sänkta medlemsavgifter
            från ca 300 kronor per månad till 80 kronor per månad. Härigenom
            kommer statens kostnader för arbetslöshetsförsäkringen att öka
            från knappt 60 procent av totalkostnaden till ca 90–95 procent
            av den.
          </p>
          <p xml:id="i-T8gASNsMV5kGtUBpZMixiF">
            Dessa nya statliga skattemiljarder kommer endast dem till godo
            som haft ett arbete och som under minst ett halvår betalat in
            några tusen kronor eller mer till a-kassan. Däremot blir de helt
            lottlösa, som inte kunnat eller velat vara med i a-kassan. De
            hänvisas till osäkra och låga aktivitetsersättningar eller till
            behovskontrollerade socialbidrag. Jag kan inte finna annat än
            att denna förskräckande och upprörande diskriminering av de allra
            svagaste på arbetsmarknaden rimligen borde strida mot den likabehandlingsprincip
            av medborgare som finns i grundlagen.
          </p>
          <p xml:id="i-6NARTXTpJeFtCwDsPydA2u">
            Åt den som lyckades få ett jobb under minst ett halvår och som
            betalat in några tusen eller mer till a-kassan ska varda givet,
            medan åt dem som inte fått detta första jobb ska inga skattemiljarder
            utbetalas utan endast socialbidragens låga ersättningar. Att i
            högstämda ordalag tala om solidaritet samtidigt som allas våra
            skattepengar fördelas så fruktansvärt olika är ett skrymteri utan
            dess like och ett svek mot alla dem som vill arbeta och söker
            jobb men som inte fått detta eller missat att gå med i facket
            eller Alfakassan.
          </p>
          <p xml:id="i-9iChk5MW6JXghLLe8qpUAN">
            Jag känner en ung tvåbarnsmor på 26 år, låt oss kalla henne Maria.
            Efter gymnasiet lyckades hon inte få något jobb. Efter en tid
            välsignades familjen med först ett barn och sedan med nästa. Hon
            var föräldraledig med barnen med det lägsta grundbeloppet på 4
            000–5 000 kronor per månad medan andra föräldrar som jobbat i
            ett halvår eller mer fick 15 000–20 000 kronor per månad och mer
            i ersättning.
          </p>
          <p xml:id="i-QwqMBZ5GnVFYWptd36pvYD">
            I september 2009 tog föräldraledigheten slut och hon har sedan
            dess varit anmäld som arbetssökande hos Arbetsförmedlingen och
            sökt massor av jobb, vikariat och praktikplatser inom främst det
            område där hon har utbildning och erfarenhet och vill jobba, barnomsorgen.
            Nu närmar sig juni, hon har inte lyckats få vare sig jobb, vikariat
            eller praktik och har i snart nio månader inte erhållit ett öre
            från staten i vare sig a-kassa eller aktivitetsstöd.
          </p>
          <p xml:id="i-8xeK8GV6JX6oZL5tZhFKc4">
            Samtidigt är hennes arbetssökande kamrater som haft arbete i
            minst ett halvår och lyckats komma i åtnjutande av a-kassans förmåner
            garanterade ca 15 000 kronor per månad under det första årets
            arbetslöshet och så småningom aldrig under 10 000–12 000 kronor
            per månad.
          </p>
          <p xml:id="i-5FethPFCg4R5heo3qoo3g6">
            Med en insats till a-kassan på några tusenlappar eller mer är
            den som lyckats komma in i systemet tillförsäkrad upp till ca
            145 000 kronor per år utan bortre slut, medan den som inte fått
            den chansen, eller förbisåg den, inte alls kommer i åtnjutande
            av de skattemiljarder till a-kassan som med De rödgrönas förslag
            till över 90 procent ska finansiera dess utbetalningar.
          </p>
          <p xml:id="i-UjMb5cKRr2jjCitM2fkATi">
            Jag kan förstå om Maria känner sig sviken av samhället och orättfärdigt
            behandlad.
          </p>
          <p xml:id="i-GK69CwDGJZLnPa8sQgvGTH">
            Alla de som försvarar nuvarande system, som är skräddarsytt för
            att säkerställa en hög anslutningsgrad till facket, tycker att
            detta som jag beskrivit är rättvist och rimligt och solidariskt.
            Vänsterpartierna och ett antal fackförbund ser detta som höjden
            av rättvisa och solidaritet och slåss till och med aktivt för
            att förhindra att Maria och andra också skulle få möjlighet att
            komma i åtnjutande av a-kassans gemensamma skattemiljarder. De
            menar att det ska svida i skinnet om man inte lyckats få sitt
            första jobb och därför inte kunnat gå med i a-kassan.
          </p>
          <p xml:id="i-JE7HgvY77engb92eMifkzX">
            Jag menar att denna inställning är orättvis och osolidarisk med
            dem som på grund av detta hänvisas till att leva utan inkomst
            eller på makens eller makans inkomst under små omständigheter,
            eller tvingas söka socialbidrag. Deras brott är ett enda, att
            inte ha lyckats få ett första jobb eller att inte ha velat eller
            haft råd att betala sin medlemsavgift till facket eller a-kassan.
          </p>
          <p xml:id="i-3fdDFD3pktFw71sMb1ZX6K">
            Men det kanske inte är så många människor i den här situationen,
            så de får väl skylla sig själva? Minns hur ordkaskaderna och kritiken
            svallade från vänsterhåll, när lite över 50 000 personer omförsäkrades,
            på nivåer som de utan a-kassa bara kan drömma om.
          </p>
          <p xml:id="i-GXgRMoYqSipbrfzdVGHeH4">
            Jag har låtit riksdagens utredningstjänst analysera hur många
            inskrivna arbetslösa som i januari 2010 vare sig fanns i program
            med aktivitetsstöd eller i arbetsmarknadsutbildningar och ‑praktik
            av olika slag.
          </p>
          <p xml:id="i-WCeP4Btqv1YZas7kie2gc">
            718 530 personer var registrerande som arbetssökande på Sveriges
            arbetsförmedlingar i januari. 453 234 fanns i olika åtgärdsprogram.
          </p>
          <p xml:id="i-6EgfWFcrzdcpTnaeiw2DBA">
            Antalet arbetslösa var 265 296. Av dessa hade 143 318 (54 procent)
            inte erhållit någon utbetalning från arbetslöshetsförsäkringen.
          </p>
          <p xml:id="i-A5srDP4zejcfRnK7enjaws">
            Professor Tapio Salonen vid institutionen för socialt arbete
            vid Linnéuniversitetet i Växjö beräknar att 80 procent av de arbetslösa
            ungdomarna mellan 18 och 24 år saknar arbetslöshetsförsäkring,
            trots att de uppfyller Arbetsförmedlingens krav. Av de arbetslösa
            vuxna över 24 år saknar runt 300 000 rätt till a-kassa.
          </p>
          <p xml:id="i-5k552tbqfYJ7yrZuiZJuad">
            Han menar att den politiska uppmärksamheten ensidigt har varit
            riktad mot de etablerade grupperna och deras risk för arbetslöshet,
            utförsäkring och försämrade förmåner. Det är deras utsatthet som
            fått braskande rubriker.
          </p>
          <p xml:id="i-FBgNXVry2jsU6HjoFvAJpQ">
            Dessa grupper har varit inne på arbetsmarknaden och har därmed
            erhållit inkomstrelaterade trygghetsförmåner. Fackföreningar tillvaratar
            deras intressen.
          </p>
          <p xml:id="i-XibinA3Jk5sDE7iFBgpWSN">
            Men, menar Tapio Salonen, de oetablerade arbetslösa har däremot
            ingen röst i dagens samhällsdebatt.
          </p>
          <p xml:id="i-Y8TmJa4mqqMgd8EGxRkH6C">
            ”Vänstersolidaritet” är nu att ösa in än mer skattepengar i a-kassan
            för högre taknivåer och för mycket lägre egenfinansiering, 80
            kronor per månad. Visst kommer det att öka anslutningen en del,
            men fortfarande kommer de utan ett första jobb eller som inte
            betalat in till facket och a-kassan att stå helt utanför det.
          </p>
          <p xml:id="i-VRKzUGUASNoF9HbcZCiLPH">
            Och de är alltså långt fler än dem som i år har omförsäkrats
            på helt andra ersättningsnivåer än de som dessa de verkligt svaga
            lever under.
          </p>
          <p xml:id="i-TYzmsC9ShNrVfPgJrPvvaD">
            Den skrämmande orättvisa verklighet som jag har beskrivit, där
            allas skattepengar pumpas in i ett så kallat försäkringssystem
            dit tiotusentals eller hundratusentals arbetssökande inte kvalar
            in, måste brytas.
          </p>
          <p xml:id="i-MWnS1a4p1MfyrsCV9v9j2o">
            Och den naturliga lösningen är så enkel.
          </p>
          <p xml:id="i-8rbF6wYZ8Uu9WLdkpacYRF">
            Likaväl som vi i Sverige har en allmän sjukförsäkring och en
            allmän folkpension så borde vi naturligtvis ha en allmän a-kassa,
            i vilken alla som söker arbete inryms. Det är en politisk skandal,
            menar jag, att de fackliga organisationer som ska ta till vara
            de arbetandes och arbetssökandes intressen i stället gjort allt
            för att förhindra denna reform, i decennium efter decennium och
            snart kanske i sekel efter sekel.
          </p>
        </div>
        <div type="ipQuestion">
          <p xml:id="i-VPNEpxSBBPJyK1VMVe98K6">
            Mot bakgrund av denna orimliga verklighet som så hårt drabbar
            de allra svagaste som inte lyckats vinna inträde på arbetsmarknaden
            vill jag ställa två frågor till arbetsmarknadsministern:
            <list rend="ordered">
              <item>
                1. Vilka åtgärder är arbetsmarknadsministern beredd att vidta
                för att minska de mycket stora ersättningsskillnaderna mellan
                olika grupper av arbetssökande i de skattefinansierade ersättningssystemen
                vid arbetslöshet (a-kassa respektive socialbidrag)?
              </item>
              <item>
                2. Vilka åtgärder är arbetsmarknadsministern beredd att vidta
                under nästa mandatperiod för att Sverige ska få en allmän a-kassa
                där alla som söker arbete ingår?
              </item>
            </list>
          </p>
        </div>
      </div>
    </body>
  </text>
</TEI>
