<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0106">
  <teiHeader>
    <fileDesc>
      <titleStmt>
        <title>Åtgärder för industrin i Gävleborg</title>
        <author>Pärssinen, Raimo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för industrin i Gävleborg till Maud Olofsson (c), näringsminister om Åtgärder för industrin i Gävleborg</title>
          <idno type="rdwebb">GX10106</idno>
          <ref type="dokument_url_text">http://data.riksdagen.se/dokument/GX10106/text</ref>
          <ref type="dokument_url_html">http://data.riksdagen.se/dokument/GX10106</ref>
          <ref type="dokumentstatus_url_xml">http://data.riksdagen.se/dokumentstatus/GX10106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <persName>Raimo Pärssinen</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CHu2FX9wGpFcbFpa5p4vMv" corresp="i-YMP8nuJqySuXaujevkGpSV">
          <date when="2009-11-12"/>
        </correspAction>
        <correspAction type="received" xml:id="i-TXCkpZpdjkDGEcdaKcuQFA" corresp="i-PRFN1BS8QWUhjjGAM8w3Fj">
          <date when="2009-11-12"/>
        </correspAction>
        <correspAction type="answered" xml:id="i-FDCC7f5Q9GeVF1oyPJjyba" corresp="i-PRFN1BS8QWUhjjGAM8w3Fj">
          <date when="2009-12-21"/>
        </correspAction>
        <correspContext corresp="i-FDCC7f5Q9GeVF1oyPJjyba">
          <ref type="record" target="prot-200910--055">Riksdagens protokoll 2009/10:55 Måndagen den 21 december</ref>
          <ref type="recordSection" target="unsetDivId">5 § Svar på interpellationerna 2009/10:100 och 106 om åtgärder för industrin i Gävleborg</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BNFPf2towJ4VJdHarEhy1r">
            Interpellation 2009/10:106 Åtgärder för industrin i Gävleborg
            av Raimo Pärssinen (s) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-95amJbDpaBhppYjZ2oraZu">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2g8djdcycqQzaAvrLMZwor">
            Den rådande lågkonjunkturen har slagit hårt mot den svenska industrisektorn.
            Under det senaste året har vi sett tusentals varsel varje månad
            som nu faller ut i uppsägningar. Mitt starkt industriberoende
            hemlän, Gävleborg, är inget undantag och drabbas extra hårt då
            vi redan tidigare hade en hög arbetslöshet.
          </p>
          <p xml:id="i-2UPXUm7yNNkATr3q2hh5Qb">
            Under tidigare lågkonjunkturer har socialdemokratiska regeringar
            genom aktiv näringspolitik, med såväl kortsiktiga som långsiktiga
            insatser, kunnat parera nedgångar i industrin och bevarat en långsiktig
            konkurrenskraft.
          </p>
          <p xml:id="i-3zmxL56koUCNFqCiNLjk2c">
            Regeringen väljer tyvärr passivitet före aktivitet. I stället
            lägger man ansvaret på enskilda löntagare som tvingas till lönesänkningar.
            Många IF Metallare har fått välja mellan lönesänkning eller uppsägning
            i Gävleborg. Regeringen har inte lyft ett finger för att ta ansvar
            tillsammans med företag och fack. Behoven av ny, bredare kompetens
            till alla inom industrin är stora. Nu borde regeringen göra det
            möjligt för de anställda inom industrin att spetsa sina kunskaper
            till företagens och de anställdas bästa som stärker konkurrensförmågan
            när konjunkturen vänder. Tyvärr väljer regeringen att satsa på
            sänkta skatter i stället för att prioritera exportindustrin i
            Gävleborg.
          </p>
          <p xml:id="i-N7rZG9xmK2UnJu3upps2QD">
            Vi socialdemokrater lägger långtgående förslag på kompetensutveckling
            riktade till anställda, arbetslösa och ungdomar till gagn för
            nuvarande och kommande jobb i Gävleborg.
          </p>
          <p xml:id="i-FZKjpro4ZPFAixhY3xseRm">
            Gävleborg behöver en näringspolitik som på allvar stärker forskning
            och utveckling för att hävda en bred kompetens inom industrin.
            Branschprogram inom trä‑, pappers- och stålindustrin bör återinföras
            för att stärka konkurrenskraften. Tillämpad forskning är, enligt
            industrins egen uppfattning, en nyckel till produktutveckling
            med mera.
          </p>
          <p xml:id="i-2j1JaBwUAUyg91LrXUiEeS">
            Vi behöver riktade satsningar i samverkan mellan arbetsförmedling
            och näringsliv innehållande yrkesutbildningar, KY, yrkeshögskola
            med mera för att kunna erbjuda arbetslösa ungdomar en ny chans
            att komma in på arbetsmarknaden med efterfrågad kompetens.
          </p>
          <p xml:id="i-7AcQYCzy7iKHCGaKcDFMQf">
            Statens riskkapitalverksamhet bör ses över, den långsiktiga energiförsörjningen
            säkras för industrin och upphandlingssystemet ses över så att
            det blir mer innovativt och driver fram nya lösningar och växande
            företag.
          </p>
          <p xml:id="i-EBQd8P172J8MxNirtM93T8">
            Nyligen meddelades att infrastrukturinvesteringar minskas och
            skärs ned på grund av penningbrist! För Gävleborg innebär det
            att industrin inte får någon förbättring av sin transportkapacitet
            på miljövänlig järnväg. Dubbelspår utmed Gävleborgskusten skjuts
            på en oviss framtid vilket knappast förbättrar vår exportindustris
            framtida möjligheter. Gävle hamns ökade roll och kapacitet måste
            säkras genom finansiering via staten av nya järnvägspår.
          </p>
          <p xml:id="i-Ha67Li31Rt28kaTjPVwkV2">
            Min fråga till näringsministern blir därför:
          </p>
          <p xml:id="i-JGZhvycijxGgxWTMmcE7nD">
            Vad vill näringsministern göra för att stärka industrins konkurrenskraft
            i länet?
          </p>
        </div>
      </div>
    </body>
  </text>
</TEI>
