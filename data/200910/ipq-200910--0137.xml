<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0137">
  <teiHeader>
    <fileDesc>
      <titleStmt>
        <title>Indelningen av Sverige i anmälningsområden</title>
        <author>Pålsson, Anne-Marie (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Indelningen av Sverige i anmälningsområden till Maud Olofsson (c), näringsminister om Indelningen av Sverige i anmälningsområden</title>
          <idno type="rdwebb">GX10137</idno>
          <ref type="dokument_url_text">http://data.riksdagen.se/dokument/GX10137/text</ref>
          <ref type="dokument_url_html">http://data.riksdagen.se/dokument/GX10137</ref>
          <ref type="dokumentstatus_url_xml">http://data.riksdagen.se/dokumentstatus/GX10137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <persName>Anne-Marie Pålsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KPxqMquuQ5GgYZABojm3yS" corresp="i-UmhVhzFM3Rs65aFjMTgRvj">
          <date when="2009-11-25"/>
        </correspAction>
        <correspAction type="received" xml:id="i-SrnmV7jBauTn9Qn11wYmt6">
          <date when="2009-11-26"/>
        </correspAction>
        <correspAction type="received" xml:id="i-BnupWUHWjQbi6Ewkaitzmf" corresp="i-PRFN1BS8QWUhjjGAM8w3Fj">
          <date when="2009-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EGdXBbNHV7AqiXgmGq2Nv6">
            Interpellation 2009/10:137 Indelningen av Sverige i anmälningsområden
            av Anne-Marie Pålsson (m) till näringsminister Maud Olofsson (c)
          </p>
        </div>
        <div type="ipqSubmissionInfo">
          <p xml:id="i-RnV4tnGS3ZKafrFJMRVf6Q">
            den 25 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4arPREN427kn32xcHk3iqR">
            I regleringsbrevet inför 2009 fick Affärsverket svenska kraftnät
            i uppdrag av regeringen att förbereda en indelning av Sverige
            i separata anmälningsområden. Uppdraget kan ses som en direkt
            följd av den överenskommelse som de nordiska energiministrarna
            träffade i augusti 2008. Enligt den ska utvecklingen av den nordiska
            gränslösa elmarknaden påskyndas.
          </p>
          <p xml:id="i-QqTMhPGMAesGSC6sbTpJEp">
            Bakgrunden är följande. I Sverige råder en obalans mellan var
            elproduktionen är belägen och var konsumtionen sker. Tillsammans
            med att överföringskapaciteten är begränsad, skapar detta problem
            med elförsörjningen i perioder med stor belastning i elnätet.
          </p>
          <p xml:id="i-DgYYN5MDQaQCTt3Xyzy6wJ">
            Hittills har problemet med dessa flaskhalsar lösts genom så kallad
            mothandel. Den innebär att elproduktion ökats i bristområden och
            hållits tillbaka i överskottsområden. Men problemet har också
            avhjälpts genom att exporten av el till andra länder strypts.
          </p>
          <p xml:id="i-4NsgUuVspVz8Y3YUeFMUwr">
            Så har man gjort för att man har ansett att det är ett värde
            i sig att samma elpris kan tas ut i hela Sverige – ett enhetligt
            pris anses vara bra för konkurrensen – och för att hela Sverige
            ska kunna få sitt elbehov tillgodosett också i perioder av hård
            belastning.
          </p>
          <p xml:id="i-VkiJP9QZJ4kd1GraoP1t8g">
            Men nu har Danmark klagat hos EU-kommissionen på Svenska kraftnäts
            hantering av flaskhalsarna. Den strider enligt den danska bedömningen
            mot konkurrensreglerna i artikel 82 i EU-fördraget ty obalanser
            i Sverige har lett till att delar av Danmark – främst Köpenhamnsområdet
            – upplevt en brist i eltillförseln.
          </p>
          <p xml:id="i-SRWBSsaer3Jrxk7ku2deir">
            EU-kommissionen har gjort en preliminär bedömning och kommit
            fram till att Svenska kraftnäts hantering kan strida mot dessa
            regler. Men frågan är inte slutligen avgjord.
          </p>
          <p xml:id="i-2Q8Wv8RkVZZwNQUpGES15s">
            Svenska kraftnät instämmer inte i den danska kritiken men åtar
            sig ändå frivilligt att i förväg ändra på sina rutiner för att
            tillgodose deras krav.
          </p>
          <p xml:id="i-CNxY97URzPz96H95Jva75U">
            Svenska kraftnät har nu levererat sin rapport (dnr 2009/35) och
            enligt den bör Sverige delas in i fyra anmälningsområdet. Svenska
            kraftnäts argumentation för detta är mycket intressant – särskilt
            för alla invånare i södra Sverige.
          </p>
          <p xml:id="i-VW24ndPjMtwuRVspwAGKXo">
            För det första konstaterar Svenska kraftnät att det i deras uppdrag
            ligger att verka för lösningar som är bra för hela Europa och
            leder till så rättvisa förhållanden som möjligt inom och mellan
            länderna, snarare än att verka för att alla konsumenter i Sverige
            möter ett och samma låga elpris (s. 22, dnr 2009/35).
          </p>
          <p xml:id="i-SzEUiYtYqevKoRwSRumpZm">
            För det andra påpekar Svenska kraftnät att konsekvensen av den
            metod som används i dag är att kostnaden för att balansera elanvändningen
            över Sverige bärs av alla elkonsumenterna. Detta menar Svenska
            kraftnät är oacceptabelt.
          </p>
          <p xml:id="i-NqqNhnRuqLVSiYFDnqLM7F">
            Enligt Svenska kraftnäts sätt att resonera är bättre att i stället
            låta ”marknaden” få styra. Praktiskt innebär det att priset ska
            tillåtas öka i bristområden och minska i överskottsområden. Därigenom
            förväntas efterfrågan minska och utbudet öka i bristområden.
          </p>
          <p xml:id="i-CwTQxvz6w14Eu4rhB3qQcb">
            Men det är självbedrägeri att hänvisa till att en lösning av
            elförsörjningen ska ske via marknadskrafterna eftersom produktionen
            är politiskt styrd. Stängningen av Barsebäck skulle exempelvis
            aldrig ha kommit till stånd om enbart marknadskrafterna gällt.
          </p>
          <p xml:id="i-VXevjHDhy3U2xx8QKyAfb7">
            Det är också viktigt att påpeka att den lösningen som förespråkas
            av Svenska kraftnät inte heller är utan kostnader. Men i stället
            för att låta alla konsumenter bära kostnaden av obalanserna solidariskt,
            kommer bara de konsumenter som befinner sig i bristområdet att
            bära kostnaden. Enligt Svenska kraftnäts egen analys består detta
            kollektiv av konsumenterna i södra Sverige – söder om en linje
            mellan Västervik och Varberg.
          </p>
          <p xml:id="i-72cy9g5yYfoDEo7Ci2srG7">
            Kostnaden hänger samman med att priset på el förväntas att öka
            – något som kan förklaras av följande faktorer.
          </p>
          <p xml:id="i-T4uUup3W837DV5pexmfDHq">
            För det första integreras det södra anmälningsområdet starkare
            med det danska som karakteriseras av en mycket svag konkurrens
            – långt mycket svagare än den vi har i Sverige. Svag konkurrens
            brukar leda till ökade priser och så lär fallet också vara här.
          </p>
          <p xml:id="i-BgBeunRoV8KJ7bUB2k1zA1">
            För det andra kommer prissvängningarna i det södra området att
            öka, vilket gör det dyrare att prissäkra elen. Denna merkostnad
            skickas direkt till konsumenterna.
          </p>
          <p xml:id="i-HPek2GJC7641K2xRasK4Kt">
            För det tredje tillåts elbristen – när den uppstår – få fullt
            genomslag i priset. Enligt Svenska kraftnäts rapport inträffar
            det jämförelsevis ofta i södra Sverige.
          </p>
          <p xml:id="i-J4HuwU7Vd9f5MS2tkEai3t">
            Så samtidigt som det enligt Svenska kraftnät är viktigt att alla
            aktörer i alla länder har möjlighet att konkurrera och köpa och
            sälja el på lika villkor, erkänner Svenska kraftnät att med den
            föreslagna lösningen blir elen dyrare för vissa konsumenter i
            Sverige än för andra.
          </p>
          <p xml:id="i-L6bZxu86iEt4yW7kmQBDYg">
            Vad är det för pengar vi pratar om? Den frågan är inte lätt att
            svara på, ty många faktorer spelar in. I en skrivelse till riksdagen
            varnar Oberoende Elhandlare för markanta prisökningar. Svenska
            kraftnät redovisar i sin rapport resultatet av gjorda simuleringar
            som pekar på en prisökning på 4–5 öre per kilowattimme som med
            alla skatter blir minst det dubbla för slutkunden.
          </p>
          <p xml:id="i-X3nXSR36cgwF8JXdgwaXUf">
            Räknat på en årsförbrukning på 30–40 terawattimmar – motsvarande
            20–30 procent av den svenska totalförbrukningen – kan konsumenterna
            i Södra Sverige räkna med en årlig kostnadsökning på 3–4 miljarder
            kronor.
          </p>
          <p xml:id="i-4m1wRfZbGteJ2ChZ73RfbU">
            Men oavsett om detta får anses som ett stort eller litet belopp,
            kvarstår den centrala frågan nämligen varför de sydsvenska konsumenterna
            ska tvingas betala ett högre elpris bara för att gynna de långt
            mycket rikare konsumenterna i Köpenhamnsområdet. Detta särskilt
            som dagens problem till icke obetydlig del kan förklaras av Barsebäcks
            stängning som danskarna aktivt och energiskt förespråkade.
          </p>
        </div>
        <div type="ipQuestion">
          <p xml:id="i-GodUqaaFXuazsD9h2TKNRc">
            Jag har med anledning av detta tre frågor till näringsminister
            Maud Olofsson:
            <list rend="ordered">
              <item>
                1. Är det näringsministerns avsikter att svenska myndigheter
                – inklusive affärsverk – ska verka för Europas och Nordens intressen
                snarare än för svenska intressen?
              </item>
              <item>
                1. Hur ser näringsministern på förhållandet att boende i Sydsverige
                ska subventionera elkostnaden för de som bor i Köpenhamnsområdet?
              </item>
              <item>
                3. Hur ser näringsministern på förhållandet att Sverige föregriper
                en prövning som pågår hos kommissionen?
              </item>
            </list>
          </p>
        </div>
      </div>
    </body>
  </text>
</TEI>
