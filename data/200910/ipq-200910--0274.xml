<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0274">
  <teiHeader>
    <fileDesc>
      <titleStmt>
        <title>Nationella kriterier för skriftliga omdömen</title>
        <author>Pertoft, Mats (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella kriterier för skriftliga omdömen till Jan Björklund (fp), utbildningsminister om Nationella kriterier för skriftliga omdömen</title>
          <idno type="rdwebb">GX10274</idno>
          <ref type="dokument_url_text">http://data.riksdagen.se/dokument/GX10274/text</ref>
          <ref type="dokument_url_html">http://data.riksdagen.se/dokument/GX10274</ref>
          <ref type="dokumentstatus_url_xml">http://data.riksdagen.se/dokumentstatus/GX10274</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <persName>Mats Pertoft</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <persName>Jan Björklund</persName>
            <state ref="unknown" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4iPLnzeKP8JXUPun7EhdLF" corresp="i-2GE534P2Foy3WpqKPVNeW8">
          <date when="2010-03-03"/>
        </correspAction>
        <correspAction type="received" xml:id="i-Y8P16EmLmJophg2kjM9bEB" corresp="i-AvFShRZVEyBV61S19AKNGK">
          <date when="2010-03-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LbdK96tAn57pfYLnWeBCP5">
            Interpellation 2009/10:274 Nationella kriterier för skriftliga
            omdömen av Mats Pertoft (mp) till utbildningsminister Jan Björklund
            (fp)
          </p>
        </div>
        <div type="ipqSubmissionInfo">
          <p xml:id="i-8A3YZ14X2yEWpPTmsi7VgZ">
            den 3 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XCYymXcWhkzraBGYWkTri6">
            Sommaren 2008 infördes krav på skriftliga omdömen i samtliga
            årskurser i grundskolan. Miljöpartiet krävde då att Skolverket
            skulle ta fram nationella kriterier samt att omdömena inte fick
            vara betygsliknande. Utbildningsminister Björklund vägrade.
          </p>
          <p xml:id="i-LEY4BQWZRSCAyAHYBUiWrn">
            Nu visar Skolverkets utvärdering att lärarna behöver kriterier
            och att omdömena är alltför betygsliknande.
          </p>
          <p xml:id="i-BTYZKYkB7PxPTzTgjhqjou">
            Skolverkets egna rapportslutsatser beskriver situationen väl:
          </p>
          <p xml:id="i-P5nbKw7J8k4f41NsyWA1Xm">
            ”Föreliggande utvärdering visar att ett år efter införandet av
            skriftliga omdömen i grundskolan finns det stora variationer i
            hur skolorna tillämpar dessa nya bestämmelser. Utvärderingen visar
            på svårigheter som behöver övervinnas för att individuella utvecklingsplaner
            med skriftliga omdömen ska fungera som de är tänkta att göra.
          </p>
          <p xml:id="i-GyKkmZJA85yp2V8kQJkv41">
            De skriftliga omdömena utgör ofta ett separat dokument med avsaknad
            av anknytning till de mål och insatser som i utvecklingsplanen
            utpekas för elevens fortsatta utveckling.
          </p>
          <p xml:id="i-TvqzLyNCgyZ5dym5pyxm1M">
            Kunskapsomdömena i dokumentationen har inte alltid en grund i
            läroplanens och kursplanernas mål. I dessa omdömen framträder
            inte tydligt vilket kunnande eleven har utvecklat. Omdömena är
            ofta sammanvävda med beskrivningar om elevens personlighetsegenskaper
            eller beteende och attityder till skolarbete, vilket ger otydlig
            informationen om de förmågor och kunskapskvaliteter som eleven
            utvecklar. Dokumentationen från skolorna visar även stor variation
            i antal ämnen som bedöms. I genomsnitt bedöms fem ämnen i åk 1
            och elva i åk 9. Strikta kunskapsrelaterade omdömen är ett utvecklingsområde
            som skolan behöver prioritera framöver och fortsätta utveckla
            i sitt arbete med kunskapsbedömningar.
          </p>
          <p xml:id="i-VXzFZ2KLGCC5nuhwQwZiti">
            Den skriftliga bedömningen om elevernas övriga utveckling saknar
            ofta anknytning till läroplanens mål. I dessa omdömen framträder
            ännu tydligare bedömningsutsagor som berör elevernas beteende
            under lektionerna och attityder till skolarbete. Lärarens bilder
            av den ideala eleven påverkar bedömningen. Elevens ansvar, flit,
            ordning och uppförande blir därmed framträdande i bedömningen.
            Läraren beskriver i mindre utsträckning hur eleverna utvecklas
            enligt läroplanens mål beträffande t.ex. elevinflytande och delaktighet,
            kunskap om demokratins principer eller förmåga att göra och uttrycka
            etiska ställningstaganden. Skolorna medger svårigheter med att
            formulera skriftliga bedömningar om elevernas övriga eller sociala
            utveckling. Många skolor kommenterar att utformningen för dessa
            omdömen omprövas.
          </p>
          <p xml:id="i-SrSa5sq2yKzoVH77iRwLE">
            I elevens framåtsyftande planer framträder en svag professionell
            närvaro av skolans insatser och framåtsyftande mål som kan stödja
            eleven i sin fortsatta kunskapsutveckling. Utifrån ett professionsperspektiv
            saknas utmaningar i form av framskrivna kunskaper och kvaliteter
            som sträcker sig längre än vad eleven kan överblicka. I detta
            avseende framstår individuella utvecklingsplaner med skriftliga
            omdömen som mer summativa avstämningar av elevernas kunskaper
            istället för att användas i ett formativt, dvs. lärande syfte.
          </p>
          <p xml:id="i-8REjkpMyrYLTcbKyG7mPEx">
            De slutsatser som kan dras utifrån utvärderingen är att det finns
            brister i skolans förmåga att
            <list rend="unordered">
              <item>
                &lt;![if !supportLists]&gt;- &lt;![endif]&gt;formulera strikta mål och kunskapsrelaterade
                omdömen
              </item>
              <item>
                &lt;![if !supportLists]&gt;- &lt;![endif]&gt;kunna visa vägen om hur en önskad
                utveckling ska se ut
              </item>
              <item>
                &lt;![if !supportLists]&gt;- &lt;![endif]&gt;visa på vilka insatser behövs
                för att stödja elevens fortsatta utveckling.”
              </item>
            </list>
          </p>
          <p xml:id="i-UdTrCX3rZADkq21j7md3DB">
            Med anledning av de brister som Skolverkets rapport tydligt pekar
            på är det uppenbart att det behövs nationella kriterier för att
            stödja lärarens arbete med att utveckla adekvata skriftliga omdömen.
          </p>
          <p xml:id="i-JDEvygdpMbD2R29u8SMy3x">
            I Skolverkets eget material beskriver man förhållandet mellan
            skriftliga omdömen och nationella kriterier och riktlinjer på
            följande vis: ”Det är omöjligt att ha en nationell utformning.
            Skriftliga omdömen är inte ett verktyg för att skapa likvärdighet.
            De är till för att planera den lokala undervisningen utifrån elevernas
            behov. Hur undervisningen läggs upp varierar ju både inom och
            mellan skolor.”
          </p>
          <p xml:id="i-H8roMaujFfngvx23pgSNww">
            Utifrån denna beskrivning och resultatet av Skolverkets uppföljning
            är min fråga till utbildningsministern följande:
          </p>
          <p xml:id="i-Mhw73eWFvu42taVpi2DsVr">
            Är utbildningsministern beredd att ge Skolverket i uppdrag att
            ta fram nationella kriterier för skriftliga omdömen?
          </p>
        </div>
      </div>
    </body>
  </text>
</TEI>
