<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0461">
  <teiHeader>
    <fileDesc>
      <titleStmt>
        <title>Besöksnäringen i Skåne och Sverige</title>
        <author>Persson i Simrishamn, Göran (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Besöksnäringen i Skåne och Sverige till Maud Olofsson (c), näringsminister om Besöksnäringen i Skåne och Sverige</title>
          <idno type="rdwebb">GX10461</idno>
          <ref type="dokument_url_text">http://data.riksdagen.se/dokument/GX10461/text</ref>
          <ref type="dokument_url_html">http://data.riksdagen.se/dokument/GX10461</ref>
          <ref type="dokumentstatus_url_xml">http://data.riksdagen.se/dokumentstatus/GX10461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67wRp4zduspVaKE8AzS9qR</idno>
            <persName>Göran Persson i Simrishamn</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <persName>Maud Olofsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-78yDYydCue4ARK66sATE2T" corresp="i-67wRp4zduspVaKE8AzS9qR">
          <date when="2010-05-21"/>
        </correspAction>
        <correspAction type="received" xml:id="i-M2P5LFyW6o3TeB4eWF2dZC" corresp="i-PRFN1BS8QWUhjjGAM8w3Fj">
          <date when="2010-05-21"/>
        </correspAction>
        <correspAction type="answered" xml:id="i-2aeRH2QEzheVy82CmBMq5V" corresp="i-PRFN1BS8QWUhjjGAM8w3Fj">
          <date when="2010-06-29"/>
        </correspAction>
        <correspContext corresp="i-2aeRH2QEzheVy82CmBMq5V">
          <ref type="record" target="prot-200910--145">Riksdagens protokoll 2009/10:145 Tisdagen den 29 juni</ref>
          <ref type="recordSection" target="unsetDivId">7 § Svar på interpellationerna 2009/10:393 och 461 om utveckling av turismen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AqCGewq5Q4h4AToC24MaRS">
            Interpellation 2009/10:461 Besöksnäringen i Skåne och Sverige
            av Göran Persson i Simrishamn (s) till näringsminister Maud Olofsson
            (c)
          </p>
        </div>
        <div type="ipqSubmissionInfo">
          <p xml:id="i-RNWcfCh3MSYeTWsnzbfu1f">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5QQktwphbDttDnyqgtAj36">
            Besöksnäringen är en av Sveriges snabbast växande näringar. Den
            utvecklas i takt med ökad handel mellan företag i olika regioner
            och länder, och i takt med att människor och företag ändrar sina
            konsumtionsvanor och använder en allt större del av sin budget
            på resor, upplevelser, möten och restaurangbesök. En växande internationell
            turism, genomtänkt marknadsföring av Sverige och ett allt bättre
            utbud av attraktiva besöksmål bidrar till fortsatt tillväxt. Detta
            är också en stor chans till jobb för ungdomarna.
          </p>
          <p xml:id="i-5Uw1nNKRCmRuZZRM14M8pj">
            I besöksnäringen arbetar totalt närmare 200 000 människor. Hotell-
            och restaurangbranschen sysselsätter ca 130 000 personer. Här
            jobbar fler ungdomar och människor med utländsk bakgrund än i
            någon annan näring. Var tredje anställd är under 25 år och var
            tredje har invandrarbakgrund. Det är också en näring som stimulerar
            till egenföretagande.
          </p>
          <p xml:id="i-XNCYHzdAPmDVMJ6dGoKTQ5">
            Men fortsatt utveckling kräver bra villkor för företagare – inte
            minst de små företagen – och anställda, samt engagemang, respekt
            och förståelse för näringens egenart på högsta politiska nivå.
          </p>
          <p xml:id="i-GKNXB45ztGzZUoRRrYjywo">
            Visionen är en internationellt konkurrenskraftig besöksnäring
            med fortsatt stabil tillväxt för en av Sveriges mest attraktiva
            arbetsmarknader, inte minst för ungdomarna.
          </p>
          <p xml:id="i-YTpFTGRTeyDsdyHKZXomDs">
            I några avseenden är vi redan där, men näringen – företagare,
            anställda liksom utbildning och forskning – behöver stöd för att
            fortsätta utvecklas, skapa fler och bättre jobb, nå högre och
            jämnare kvalitet och, inte minst, långsiktig ekonomisk och ekologisk
            hållbarhet.
          </p>
          <p xml:id="i-QnTt2wKv9pPNTseF5H1Upo">
            Sverige är ett fantastiskt land. Här finns ett stort utbud av
            natur- och kulturupplevelser och en väl utbyggd infrastruktur
            som gör att människor kan ta del av dem. Turismens betydelse ökar,
            både som tillväxtskapande faktor och som motor för sysselsättning
            och utveckling i övrigt.
          </p>
          <p xml:id="i-Rdm1rj18bYDUKTjgGkzWpo">
            SHR, besöksnäringens bransch- och arbetsgivarorganisation, och
            HRF, Hotell- och restaurangfacket, har en gemensam grund i våra
            kollektivavtal där näringen själv har hittat lösningar som respekteras
            av företag och anställda. Utifrån den grunden samverkar de kring
            utvecklingsfrågor.
          </p>
          <p xml:id="i-A93H7JYYv1fZBqecw2yBmY">
            Sverige kan inte ses som ett etablerat resmål för massturism,
            utan måste fokusera sitt arbete på tydliga produkter och varumärken
            som är så starka att de på något sätt inom sitt område märks i
            internationell konkurrens.
          </p>
          <p xml:id="i-RqXmMJC7ziGbG17isp4Lnc">
            Nu är det hög tid att utforma ett politiskt strategiprogram för
            att utveckla en av Sveriges mest attraktiva arbetsmarknader för
            ungdomarna i Skåne och Sverige.
          </p>
          <p xml:id="i-kT5SLiqUDBi1h64XA4usS">
            Den statliga insatsen i turistnäringen får inte bara bli en regionalpolitisk
            åtgärd eller ett fördelningspolitiskt system där ”rättvisa” mellan
            olika intressen i sig blir ett mål. Det är dags att inse turismens
            betydelse och gå till handling och använda sig av denna närings
            möjligheter i de respektive landsdelarna.
          </p>
          <p xml:id="i-FfvARB3uNtLotf4yJaRp9T">
            Sverige ska vara bland de tio bästa i världen 2018 enligt World
            Economic Forums (WEF) rankning vad gäller engagemang från staten.
            I dag ligger Sverige på 88:e plats.
          </p>
          <p xml:id="i-6sBScG9qvoxucd9zTSK5qd">
            Mina frågor till näringsministern är därför:
          </p>
          <p xml:id="i-WavHd4YGtUwKLyZYs3y56q">
            Hur kan näringsministern öka den politiska prioriteringen och
            befästa besöksnäringen som en central basnäring och prioriterad
            del av svensk ekonomi?
          </p>
          <p xml:id="i-2eSoPV3JffoXKDuv1qvcMC">
            Hur kan näringsministern se till att Sverige fortsätter att utveckla
            besöksnäringen som en av de mest attraktiva arbetsmarknaderna
            för ungdomarna i Skåne och Sverige?
          </p>
          <p xml:id="i-NEszzJkUG7RU6y5Vez8jFq">
            Kan näringsministern bidra till att samordna landets resurser
            när det gäller besöksnäringen i ett strategiprogram?
          </p>
          <p xml:id="i-7qMhwUaNAQtGTTVnJ9yk2y">
            Är det näringsministerns avsikt att besöksnäringen ingår i ett
            koncept då det gäller att satsa på internationella evenemang?
          </p>
        </div>
      </div>
    </body>
  </text>
</TEI>
