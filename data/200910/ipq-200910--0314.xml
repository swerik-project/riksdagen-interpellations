<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0314">
  <teiHeader>
    <fileDesc>
      <titleStmt>
        <title>Bränsle till svenska kärnreaktorer</title>
        <author>Bolund, Per (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bränsle till svenska kärnreaktorer till Andreas Carlgren (c), miljöminister om Bränsle till svenska kärnreaktorer</title>
          <idno type="rdwebb">GX10314</idno>
          <ref type="dokument_url_text">http://data.riksdagen.se/dokument/GX10314/text</ref>
          <ref type="dokument_url_html">http://data.riksdagen.se/dokument/GX10314</ref>
          <ref type="dokumentstatus_url_xml">http://data.riksdagen.se/dokumentstatus/GX10314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <persName>Andreas Carlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GxYqdQZV4uBe5ovJxNy9VD" corresp="i-C2s3YhmmVmNkgvznmmnD4x">
          <date when="2010-03-24"/>
        </correspAction>
        <correspAction type="received" xml:id="i-Ui1Y5P2anMdDJuwvmSL7Zi" corresp="i-8KGHHqnCbosJuiWXSVH5vU">
          <date when="2010-03-24"/>
        </correspAction>
        <correspAction type="answered" xml:id="i-Vnqurtz5cUyZuCyDL62fK5" corresp="i-8KGHHqnCbosJuiWXSVH5vU">
          <date when="2010-04-27"/>
        </correspAction>
        <correspContext corresp="i-Vnqurtz5cUyZuCyDL62fK5">
          <ref type="record" target="prot-200910--110">Riksdagens protokoll 2009/10:110 Tisdagen den 27 april</ref>
          <ref type="recordSection" target="unsetDivId">5 § Svar på interpellationerna 2009/10:313 och 314 om bränsle till svenska kärnreaktorer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TREiXvCkMiq8JY9hjunmCV">
            Interpellation 2009/10:314 Bränsle till svenska kärnreaktorer
            av Per Bolund (mp) till miljöminister Andreas Carlgren (c)
          </p>
        </div>
        <div type="ipqSubmissionInfo">
          <p xml:id="i-r5DVpEY8MeCr6enA4jLPk">
            den 24 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3DD3mjAVwDRSD8EKVveB8F">
            Uranbrytning har omfattande miljö- och hälsoeffekter var den
            än sker, men kan befaras vara särskilt bekymmersam i länder med
            svag miljö- och arbetsmiljölagstiftning.
          </p>
          <p xml:id="i-9wuFEtgAWRnkHyYx686uS7">
            De svenska kärnreaktorerna använder årligen ca 2 000 ton uran
            som bränsle. En avsevärd andel av detta uran kommer ursprungligen
            från länder där sådana brister kan befaras föreligga. Vattenfall
            köper 32 procent av det uran som används vid bolagets svenska
            reaktorer från Namibia medan 20 procent av det uran som Eon använder
            i Sverige köps från Kazakstan och 20 procent kommer från Ryssland.
          </p>
          <p xml:id="i-B8NPktqPjk6BN3ugdP5iw7">
            Totalt sett kommer därmed cirka en tredjedel av bränslet, 700
            ton, från länder där det är rimligt att anta att skyddet för miljön
            och människors hälsa inte uppfylls på ett tillfredsställande sätt.
          </p>
          <p xml:id="i-K2guWQSfNbApKwHgYyYubK">
            Uranmalm innehåller ofta mindre än ett kilo uran per ton malm
            och dessutom måste man spränga mycket omgivande berg för att komma
            åt malmen. Av det renframställda uranet blir sedan cirka en sjundedel
            reaktorbränsle i form av lättanrikat uran medan resterande sex
            sjundedelar blir radioaktivt avfall.
          </p>
          <p xml:id="i-5qsRRFvtUpqkKBd8KaRiqK">
            För att få fram ett ton uran måste man bryta ca 7 000 ton uranmalm
            och den svenska urananvändningen kan därmed beräknas ge upphov
            till cirka en halv miljon ton gruvavfall årligen i de aktuella
            länderna.
          </p>
          <p xml:id="i-Y83ts6ZM6FtSQmvdQixNM1">
            Den finländska strålskyddsmyndigheten STUK uppskattar att gruvavfallet
            i allmänhet har en aktivitet kring 100 becquerel per gram, vilket
            enligt Strålsäkerhetsmyndigheten är en hög nivå som innebär att
            avfallet bör hållas avskilt från människor och miljö.
          </p>
          <p xml:id="i-8AxqqbjeLXLUT83YjYjLvN">
            I Sverige går gränsen för vad som måste hanteras med försiktighet
            och är tillståndspliktigt vid en till tio becquerel enligt strålskyddsförordningen.
            Vid ungefär samma nivå betraktas resterna som farligt avfall,
            både på grund av sin strålning och på grund av att innehållet
            av tungmetaller blir högt vid denna nivå.
          </p>
          <p xml:id="i-DZ3FCEsuM9CR6NAdZf2YGK">
            Kunskapen om förhållandena vid uranbrytning och efterbehandling
            av gruvavfall i de länder som nämns ovan är begränsad, men det
            som finns väcker oro. I Namibia har arbetarrörelsens kunskapsorgan
            Labour Resource &amp; Research Institute (Larri) publicerat en rapport
            om förhållandena vid landets urangruvor.
          </p>
          <p xml:id="i-F2K3SsfXveWXiAVT4sA3Mt">
            I den slår man fast att landets lagstiftning för mineralutvinning
            är bristfällig och att specifik reglering av uranbrytning helt
            saknas. Arbetarna inandas damm och radongas och saknar ofta grundläggande
            kunskap om risker och skyddsåtgärder. Många arbetare befaras ha
            drabbats av arbetsmiljörelaterade sjukdomstillstånd såsom tbc
            och lungcancer. Sammanfattningsvis beskriver Larri uranbrytningens
            hälsoeffekter på arbetarna som ”häpnadsväckande”.
          </p>
          <p xml:id="i-N552BSh1Zpk8KZcATNvDdD">
            Någon bred utvärdering av miljöeffekterna från uranbrytningen
            finns inte i rapporten från Namibia. Man konstaterar bara att
            brytningen använder mycket stora mängder vatten, vilket alltid
            är ett problem, men särskilt i ett land som Namibia där vattenbristen
            är stor.
          </p>
          <p xml:id="i-4PQsx88GWmaEqeutjtrVRr">
            Men det kan befaras att miljökonsekvenserna i Namibia – liksom
            även i Kazakstan och kanske även Ryssland – i många avseenden
            liknar de effekter som har observerats kring urangruvor i Niger.
            I ett flertal undersökningar har man visat att uranbrytningen
            bidrar till ökenutbredning i landet genom den omfattande användningen
            av vatten i brytningsprocessen, liksom att brytningen och exponeringen
            av gruvavfall har lett till omfattande radioaktiv förorening av
            grundvattnet.
          </p>
          <p xml:id="i-GiCSU9Py94vBZSySBVtgtJ">
            Fyra av fem vattenprover i Arlitregionen innehöll exempelvis
            strålning som låg över WHO:s rekommenderade gränsvärde och senast
            i november 2009 fann man höga strålningsnivåer på gatorna i staden
            Akokan.
          </p>
          <p xml:id="i-RhLmYF2o8WGNxtn5rwPB3L">
            Miljöpartiet de gröna anser att kärnkraft är en ohållbar energikälla
            och att uranbrytningen utgör ett problem på alla platser. Sverige
            bör ersätta kärnkraften med förnybara och rena energislag som
            onödiggör ett svenskt deltagande i uranbrytningen.
          </p>
          <p xml:id="i-Tq6n4WdBK7sdungRYmFk6z">
            Men så länge kärnkraften finns kvar är det viktigt att säkerställa
            att det uran som används för bränsleproduktion till svenska anläggningar
            bryts på ett så säkert sätt som möjligt, för såväl arbetare som
            det omgivande samhället och miljön.
          </p>
          <p xml:id="i-8uNessR2ufzdHNNTsN1TSS">
            Det förefaller osannolikt att så sker i dag. Tvärtom verkar en
            stor andel av det bränsle som används till svenska reaktorer ha
            utvunnits på ett mycket osäkert och skadligt sätt.
          </p>
          <p xml:id="i-UCmaucxTwsVapvdz7gjde4">
            Mot bakgrund av det ovanstående skulle jag vilja fråga:
          </p>
          <p xml:id="i-CbfKEr7doQUgAYp9wf6mKX">
            Vilka åtgärder avser miljöministern att vidta för att säkerställa
            att uran som används till bränsle i svenska reaktorer endast kommer
            från urangruvor som har högt ställda krav på arbetsmiljö och miljöskydd?
          </p>
        </div>
      </div>
    </body>
  </text>
</TEI>
