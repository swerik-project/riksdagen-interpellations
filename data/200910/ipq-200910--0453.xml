<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0453">
  <teiHeader>
    <fileDesc>
      <titleStmt>
        <title>En strategi för Sveriges livsmedelsproduktion</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En strategi för Sveriges livsmedelsproduktion till Eskil Erlandsson (c), jordbruksminister om En strategi för Sveriges livsmedelsproduktion</title>
          <idno type="rdwebb">GX10453</idno>
          <ref type="dokument_url_text">http://data.riksdagen.se/dokument/GX10453/text</ref>
          <ref type="dokument_url_html">http://data.riksdagen.se/dokument/GX10453</ref>
          <ref type="dokumentstatus_url_xml">http://data.riksdagen.se/dokumentstatus/GX10453</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <persName>Eskil Erlandsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PZWRZRAv5fjxMHVqQppvC5" corresp="i-N9Pi9YpD4nvtCEsVp2CGcX">
          <date when="2010-05-21"/>
        </correspAction>
        <correspAction type="received" xml:id="i-5daK2i9dKzAb7US4SmARk2" corresp="i-B471TcSCwHNHrNRk1EdJek">
          <date when="2010-05-21"/>
        </correspAction>
        <correspAction type="answered" xml:id="i-6ARGzA8t7LCEvibHbMndvc">
          <date when="2010-06-09"/>
        </correspAction>
        <correspAction type="answered" xml:id="i-8AXeipMRv9c1iuQ8zGKGSz" corresp="i-B471TcSCwHNHrNRk1EdJek">
          <date when="2010-06-09"/>
        </correspAction>
        <correspContext corresp="i-8AXeipMRv9c1iuQ8zGKGSz">
          <ref type="record" target="prot-200910--135">Riksdagens protokoll 2009/10:135 Onsdagen den 9 juni</ref>
          <ref type="recordSection" target="unsetDivId">12 § Svar på interpellation 2009/10:453 om en strategi för Sveriges livsmedelsproduktion</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-57dn7Rr5z7XLytKWAJ8BLp">
            Interpellation 2009/10:453 En strategi för Sveriges livsmedelsproduktion
            av Staffan Danielsson (c) till jordbruksminister Eskil Erlandsson
            (c)
          </p>
        </div>
        <div type="ipqSubmissionInfo">
          <p xml:id="i-SD5HoqVTSQjj5YhARqyY9w">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3V9wcJmWQ4PmtLcK2heRLQ">
            Först en sammanfattning av denna långa men angelägna interpellation:
          </p>
          <p xml:id="i-3eecpsn6z97Rter3mKgpxD">
            Jag ställde för fem år sedan flera interpellationer till dåvarande
            jordbruksminister Ann-Christin Nyqvist, där jag slog larm om jordbrukets
            pressade situation och om den dramatiska produktionsminskningen.
            Och jag efterlyste åtgärder för att stödja jordbruket i dess kamp
            för att vända trenden.
          </p>
          <p xml:id="i-AzNiZuiRaWqbMCPg11USWn">
            Regeringen med jordbruksminister Eskil Erlandsson i spetsen har
            med kraft och engagemang nu genomfört en rad positiva åtgärder
            för att öka livsmedelsproduktionens konkurrenskraft genom att
            minska jordbrukets skatter, förenkla regelverk och minska byråkratin
            samt stödja näringen genom FoU och med andra insatser. Detta är
            mycket bra.
          </p>
          <p xml:id="i-QhdFnJD55gcXtvihsgwrEi">
            Ändå är lönsamheten för den svenska livsmedelsproduktionen i
            dag fortsatt mycket pressad genom låga världsmarknadspriser, dåligt
            betalt för mervärden och höga kostnadsnivåer. Produktionen fortsätter
            att minska och snart riskerar den att sjunka under 50 procents
            självförsörjningsgrad, lägst inom EU. Visserligen har ekoproduktionen
            ökat successivt till ca 5 procent av livsmedelsproduktionen, men
            samtidigt har den totala produktionen sjunkit dramatiskt mycket
            mer och den importerade matens andel av livsmedelskonsumtionen
            har nästan fördubblats från runt 25 procent på 1980-talet till
            45 procent i dag.
          </p>
          <p xml:id="i-6E58pefdLArqd1U4n6L6Df">
            Mitt förslag är att det liksom i Storbritannien och i enlighet
            med näringens (LRF:s) förslag utarbetas en svensk strategi för
            framtidens livsmedelsproduktion. Livsmedelsproduktionens fortsatta
            utveckling i Sverige är en angelägenhet för hela Sverige av en
            rad skäl: resurs- och hållbarhetsskäl, djurskydds- och miljöskäl,
            sårbarhets- och säkerhetsskäl, för levande landsbygder och öppna
            landskap samt för jobb och tillväxt i livsmedelsproduktion och
            livsmedelsindustri. En livsmedelsstrategi skulle analysera situationen
            och föreslå mål och åtgärder. Detta skulle också ge en bred uppslutning
            kring situationens allvar och kring behovet av gemensamma insatser
            från näringen, staten, handeln, myndigheterna och konsumenterna
            med flera för att vända trenden.
          </p>
          <p xml:id="i-5snsfCe9HzYrmbgY9XbiTP">
            Är jordbruksministern beredd att vidta åtgärder i denna riktning?
          </p>
          <p xml:id="i-TKHZFbHAPdoXkWboksYY6u">
            Jag har länge engagerat mig starkt för att Sverige ska ha ett
            livskraftigt jordbruk. Jordbrukets och de gröna näringarnas möjligheter
            inom nygamla sektorer som bioenergi och hästar expanderar nu,
            tillsammans med turism och rekreation och mycket mer. Det är givetvis
            bra.
          </p>
          <p xml:id="i-MEjWGFgJYAuuEadQqVrKKJ">
            Men grunden för jordbruket är ändå produktionen av livsmedel.
            Sverige har ett bra klimat för livsmedelsproduktion, med goda
            jordar, tillräcklig nederbörd och en vinter som ofta knäcker de
            värsta skadeinsekterna och svamparna. Tillsammans med de engagerade,
            välutbildade och erfarna lantbrukarna – med stöd av dito forskare
            och rådgivare – är det svenska jordbruket världsledande i att
            förena en uthålligt hög produktion med god miljö och djuromsorg.
            De svenska miljö- och djurskyddslagarna är bland de strängaste
            i världen.
          </p>
          <p xml:id="i-FR8nmp8Y8RsZjNW3atr3dh">
            Det råder i ord en politisk enighet att det är bra för Sverige
            med ett livskraftigt och miljövänligt jordbruk. I ledande politiska
            kretsar, medie- och konsumentkretsar innebär det i betydande utsträckning
            att man genom miljö- och andra ersättningar och politiska upphandlingsmål
            för offentlig sektor ger flermiljardsstöd åt den odling som benämns
            ekologisk. Och visst är den förtjänstfull och väl värd att utvecklas
            på marknadens villkor och med ersättning efter faktisk miljönytta.
          </p>
          <p xml:id="i-6t1FpKEd3PLh7Pqarjr9iJ">
            Ekoodlingen har också ökat stadigt från någon procent av den
            svenska produktionen på 1990-talet till totalt ca 5 procent i
            dag. På mjölk och andel åker ligger siffrorna betydligt högre.
            Den svenska livsmedelsexporten ökar också, vilket självfallet
            är positivt.
          </p>
          <p xml:id="i-2GUnHmJgnu4tvbuT7TtzJd">
            Varför behövs då en strategi för Sveriges livsmedelsproduktion?
            Det finns väl inte någon ko på isen, tror man i många inflytelserika
            kretsar enligt ovan.
          </p>
          <p xml:id="i-4JVKJdojVWoLCQ3aPVdD1g">
            Jo, tyvärr är den svenska livsmedelsproduktionen i ett mycket
            allvarligt läge, vilket alltför få känner till.
          </p>
          <p xml:id="i-MqgY1FFG9Lkda9y3ZFk4tc">
            Importen av livsmedel till vårt land från länder inom och utom
            Europa ökar sedan lång tid mycket snabbare och mer än exporten.
            Denna importerade mat är genomgående producerad med väsentligt
            sämre miljöhänsyn och djuromsorg.
          </p>
          <p xml:id="i-HCjxLtWgsaGa8obCV2aY4q">
            Det mått som brukar användas på ett lands förmåga att producera
            livsmedel är självförsörjningsgrad. Tidigare var en hög självförsörjningsgrad
            mycket viktig för att ta vara på den platsbundna markresursen,
            skapa jobb i jordbruk och livsmedelsindustri och för att ha en
            god beredskap inför ofärdstider. Jag menar att det är lika viktigt
            än i dag av båda dessa skäl samt av resurs- och hållbarhetsskäl.
          </p>
          <p xml:id="i-2YeG4BuNXwAxnyxdk7p54U">
            Allvaret i dagens läge visar sig i att Sverige nu har en av de
            lägsta självförsörjningsgraderna bland EU:s länder. Vår livsmedelsproduktion
            har rasat i mer än 30 år och fortsätter trenden så slår den sista
            bonden igen år 2053 enligt trovärdiga källor. Importens andel
            av livsmedelskonsumtionen har nästan fördubblats från runt 25
            procent på 1980-talet till 45 procent i dag.
          </p>
          <p xml:id="i-CytEpTQu7gkNa6YkSgHGrh">
            Mjölkproduktionen tappar även den kanske mest i EU. Nötköttsproduktionen
            sjunker och i dag är ungefär hälften av det konsumerade nötköttet
            importerat. Grisköttet granskas i Sverige med lupp, produktionen
            minskar och i stället importeras gladeligt alltmer från grisar
            som fötts upp med en betydligt sämre djuromsorg än de svenska.
          </p>
          <p xml:id="i-CLQERrYjVoCJfTgXD6Pwjc">
            Den oftast Kravgodkända produktionen, som benämns ekologisk,
            har alltså ökat successivt till runt 5 procent medan den vanliga
            miljövänliga svenska matproduktionen minskat många gånger mer
            med flera tiotals procent. Kommuner och landsting åläggs av staten
            att öka sina matinköp av ekologisk mat från Sverige och utomlands
            till nivån 25 procent av totalinköpen samtidigt som huvuddelen
            av maten i många kommuner sannolikt är importerad.
          </p>
          <p xml:id="i-TRoBDiQnXa4m8oAr8pN8Z9">
            Detta är alltså en långt gången dubbelmoral som måste brytas.
            I Sverige talar vi mycket om en liten del av matproduktionen,
            som ökar, men förtränger helt det faktum att den helt dominerande
            vanliga miljövänliga svenska maten minskar dramatiskt.
          </p>
          <p xml:id="i-16xeqyWgCg36N1JQYPrjwQ">
            Självfallet är det bra med motiverade miljöersättningar och marknadstillväxt
            för ekoproduktionen, men ett viktigt fokus måste också vara den
            konkurrensutsatta livsmedelsproduktionen i det vanliga miljövänliga
            svenska jordbruket. Ekoproduktionen växer i en rätt trygg marknadsnisch,
            framför allt vad gäller de offentliga inköpen, medan den vanliga
            miljövänliga livsmedelsproduktionen tappar mark gentemot den importmat
            som väller in i allt större mängder.
          </p>
          <p xml:id="i-Bz5RdL6JG7wAHi5LmaUTpX">
            Det svenska jordbrukets och den svenska statens gemensamma affärsidé
            har i flera decennier varit att de strängare miljö- och djurskyddsreglerna
            ska göra att den svenska och internationella marknaden ska betala
            mervärden för detta. Devisen har till exempel varit ”på väg mot
            världens renaste jordbruk”. Verkligheten har tyvärr bevisat att
            denna strategi inte har fungerat tillräckligt bra, eftersom den
            svenska produktionen minskat dramatiskt medan importen från länder
            utan denna strategi och mer fokuserade på priset ökat lika dramatiskt.
          </p>
          <p xml:id="i-HNuSBftxjGCNSUeqNfL8Z8">
            Jag ställde den 21 oktober 2005 en interpellation (nr 57) på
            detta tema till den dåvarande socialdemokratiska jordbruksministern,
            Ann-Christin Nyqvist. Jag visade på den förfärande utvecklingen
            och på den då mycket pressade lönsamheten genom starkt ökade produktionskostnader,
            och krävde att regeringen skulle vidta åtgärder för att vända
            trenden och formulera tydliga mål för den svenska livsmedelsproduktionens
            storlek.
          </p>
          <p xml:id="i-3dMP1STqLc8UPQwHBhfYfN">
            Regeringsskiftet 2006 och jordbruksminister Eskil Erlandssons
            tillträde innebar en ökad kraft och vilja att från statens sida
            stärka den svenska livsmedelsproduktionens konkurrenskraft. En
            rad åtgärder har vidtagits för att minska jordbrukets kostnader,
            förenkla regelverk och minska den omfattande byråkratin samt stödja
            näringen i dess marknadsansträngningar. Stödet till ekoproduktionen
            har fortsatt att förbättras.
          </p>
          <p xml:id="i-THbXoDn1BAYbJzJNmGiKYB">
            Den världsunika skatten på handelsgödsel har tagits bort, ersättningarna
            i landsbygdsprogrammet har byggts ut, djurskyddstillsynen har
            avgiftsbefriats, en rad regelförenklingar har gjorts på olika
            områden, energiöverenskommelsen innebär en historisk storsatsning
            på förnybar energi, rätten att vid offentlig matupphandling ställa
            höga miljö- och djurskyddskrav har tydliggjorts och så vidare.
          </p>
          <p xml:id="i-WkZuNNvTkGQJ2jEhSPXmCp">
            Jordbruksministern har också drivit fram en handlingsplan för
            hur Sverige ska bli Europas nya matland, med åtgärder för att
            stärka till exempel närproducerad och småskalig produktion. Dessutom
            har regeringen antagit en strategi för att stärka utvecklingskraften
            i Sveriges landsbygder. Detta är mycket bra.
          </p>
          <p xml:id="i-Vz36ACKz1Lw3XMd1j7VKFk">
            Hade dessa åtgärder varit tillräckliga för att vända utvecklingen
            så hade denna interpellation inte behövt ställas. Tyvärr är ändå
            lönsamheten i dag mycket pressad i den svenska livsmedelproduktionen,
            beroende på låga världsmarknadspriser, otillräckligt betalt för
            mervärden och högre kostnader i Sverige än i omvärlden. Och tyvärr
            pekar prognoserna på en fortsatt minskning av produktionen av
            till exempel mjölk, nötkött och griskött.
          </p>
          <p xml:id="i-Fgyw9spdtswqbkWvpZnw5J">
            LRF kommer på sin riksförbundsstämma inom kort att initiera en
            kampanj för att vända denna trend, vilket självfallet är alldeles
            utmärkt. Jag har själv som bonde och LRF-medlem varit med om att
            lansera olika LRF-kampanjer på liknande teman, vilka har genomförts
            med kraft och engagemang.
          </p>
          <p xml:id="i-UJqBCAmWwqxAUkba8AcoGj">
            Tyvärr har det dock skett utan att den negativa utvecklingen
            har kunnat brytas, enligt min gjorda redovisning.
          </p>
          <p xml:id="i-5AFba59HqwMY251tE7pLGH">
            Jordbruksnäringen behöver därför ett bättre understöd från regering
            och riksdag, från handel och myndigheter och från medborgarna
            i stort för att verkligen äntligen kunna vända den så negativa
            mer än 30-åriga krympningstrenden.
          </p>
          <p xml:id="i-4cboEjk3YGtrVD6gfsChZZ">
            Ett av världens mest liberala länder, bland annat på jordbruksområdet,
            är Storbritannien. Jordbruket där har fått konkurrera med världsmarknaden
            på mycket hårda villkor, och det brittiska jordbruket har därför
            genomgått en mycket stark strukturomvandling. Produktionen har
            också minskat.
          </p>
          <p xml:id="i-J7aQfKNRvmGw6X7y1MSmo1">
            Storbritannien agerar nu på regerings- och parlamentsnivå för
            att genom ett brett samarbete mellan många aktörer säkra en fortsatt
            säker livsmedelstrygghet genom ett starkt brittiskt jordbruk och
            en stark livsmedelssektor. Man har antagit en strategi för framtidens
            livsmedelsproduktion – Food 2030 – samt format principer för hur
            målen ska kunna nås.
          </p>
          <p xml:id="i-7mhjAnzZiKfSvvDBFxGmU1">
            Naturligtvis är grunden för Storbritannien densamma som för Sverige,
            att det egna jordbruket ska vara konkurrenskraftigt och vinna
            sina framgångar på en öppen marknad. Men detta går ju att förena
            med goda ramverk för jordbruksnäringen, satsningar och samarbeten
            inom landet och inom de gränser som marknadsekonomin uppställer.
            LRF har också genom sin ordförande föreslagit att Sverige utarbetar
            en genomtänkt livsmedelsstrategi och ställt frågan: ”Vem vågar
            först sätta upp målet att Sverige inom tio år ska ha ett positivt
            handelsnetto för jordbruksvaror?”
          </p>
          <p xml:id="i-7CQ8zYoLFDibakfirBb96f">
            Min uppfattning är att läget och utvecklingen för den svenska
            livsmedelsproduktionen är så pass allvarlig att regeringen – utöver
            alla de insatser den redan har genomfört och initierat – bör ta
            ett ytterligare initiativ. Man bör antingen tillsätta en bred
            parlamentarisk utredning, vars uppdrag bör vara att utarbeta en
            vision och en strategi för hur den miljövänliga svenska livsmedelsproduktionens
            konkurrenskraft ska kunna förbättras, genom ett brett samarbete
            mellan näringen, staten och övriga berörda aktörer. Alternativt
            kan som i Storbritannien regeringen själv i dialog med intressenter
            och medborgare utarbeta livsmedelsstrategin.
          </p>
          <p xml:id="i-F67Esk1ubJxjb7m6VxrDqJ">
            Utöver ovan anförda motiv för detta så finns det nu på bordet
            politiska oppositionsförslag om att kraftigt höja skatter på jordbrukets
            produktionsmedel, samtidigt som ersättningarna till den ekologiska
            produktionen – som redan är mer lönsam än den vanliga miljövänliga
            produktionen – ska höjas ytterligare. Detta skulle innebära en
            alldeles uppenbar risk för att samtidigt som ekoproduktionen kanske
            ökar några procent ytterligare så fortsätter den totala svenska
            livsmedelsproduktionen att rasa och vi går mot att behöva importera
            hälften och mer av den mat vi äter i Sverige.
          </p>
          <p xml:id="i-9njKyxT3C9Spwnb37JoMaU">
            Även dessa perspektiv understryker behovet av att analysera den
            dramatiska utvecklingen i det svenska jordbruket. En gemensam
            lägesuppfattning är den bästa grunden när man strategiskt ska
            blicka mot framtiden.
          </p>
          <p xml:id="i-GpbGxRyDuSCnwri6yhLRTX">
            Jag vill därför fråga jordbruksministern:
          </p>
          <p xml:id="i-XWfvz2ae2uzcerzGkGmTbC">
            Vilka ytterligare åtgärder är jordbruksministern beredd att vidta
            för att stärka det svenska jordbrukets konkurrenskraft och dess
            möjligheter att vända den fallande produktionen av svenska livsmedel
            till en ökning?
          </p>
        </div>
      </div>
    </body>
  </text>
</TEI>
