<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0004">
  <teiHeader>
    <fileDesc>
      <titleStmt>
        <title>Skatt på råtallolja</title>
        <author>Pärssinen, Raimo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatt på råtallolja till Anders Borg (m), finansminister om Skatt på råtallolja</title>
          <idno type="rdwebb">GX104</idno>
          <ref type="dokument_url_text">http://data.riksdagen.se/dokument/GX104/text</ref>
          <ref type="dokument_url_html">http://data.riksdagen.se/dokument/GX104</ref>
          <ref type="dokumentstatus_url_xml">http://data.riksdagen.se/dokumentstatus/GX104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <persName>Raimo Pärssinen</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-EemRytGskeDvwKV2im64qt</idno>
            <persName>Anders Borg</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VH9iTo2wagDazsuwE8396f">
          <date when="2009-09-21"/>
        </correspAction>
        <correspAction type="received" xml:id="i-QQuGqqZuTPL3SnWHhNyP5R" corresp="i-EemRytGskeDvwKV2im64qt">
          <date when="2009-09-21"/>
        </correspAction>
        <correspAction type="sent" xml:id="i-Aq3H8d5sDqEdMNCtiiEywP" corresp="i-YMP8nuJqySuXaujevkGpSV">
          <date when="2009-09-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-B6WH1zbevfQo4PbPH3krMm">
            Interpellation 2009/10:4 Skatt på råtallolja av Raimo Pärssinen
            (s) till finansminister Anders Borg (m)
          </p>
        </div>
        <div type="ipqSubmissionInfo">
          <p xml:id="i-36qRPawhErCTmas3xbBHjM">
            den 16 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5hHw7rks9bEy86uyHAEc3o">
            Råtallolja är en biprodukt vid tillverkning av pappersmassa enligt
            sulfatprocessen. Den kan användas som bränsle och största tillverkaren
            i Sverige är Arizona Chemical AB (före detta Bergvik Kemi AB)
            i Sandarne utanför Söderhamn. Arizona Chemical är för övrigt världens
            största förädlare av råtallolja. Globalt omsätter Arizona Chemical
            drygt 7 miljarder kronor, har 1 100 anställda och finns representerade
            på nio olika fabriker i Europa och USA.
          </p>
          <p xml:id="i-CWG6YFGzzzLf4xTAefpv8t">
            Arizona Chemical AB har sedan början av 1930 raffinerat råtallolja
            till olika typer av kemiska insatsvaror för användning i hundratals
            olika vardagliga och viktiga produkter. Företaget levererar i
            dag kemiska produkter utvunna ur tallolja för användning i rengöringsmedel,
            kosmetika, vägmarkeringsfärger, tryckfärger, lim och i en lång
            rad andra områden. Vidare används råtalloljebaserade produkter
            i dag i bränsleadditiv för att få motorer att fungera bättre och
            renare.
          </p>
          <p xml:id="i-37rJcvL14BWLGQtBDTMpyo">
            I en departementsutredning föreslås att skatten på råtallolja
            som också kan användas som uppvärmningsbränsle ska slopas från
            och med den 1 januari 2010. Råtalloljan fick en särskild energiskatt
            år 1999 för att göra den olönsam att elda upp. Råtallolja är alltså
            en restprodukt från skogsindustrin. Dessa omfattas inte av reglerna
            i EU:s energiskattedirektiv som således inte lägger hinder i vägen
            för en nationell beskattning av sådant bränsle.
          </p>
          <p xml:id="i-Lhdzpn3WbBitP8LpqGUeiZ">
            Att använda just råtallolja av miljöskäl som biobränsle är oklokt
            då den redan används som en miljövänlig insatsvara i andra produkter.
            Det finns också andra biobränslealternativ än råtallolja att använda
            och frågan är vilka kemiska produkter som i stället behöver användas
            om råtalloljan dras undan från sin nuvarande marknad.
          </p>
          <p xml:id="i-W9ASzLRJ2JatawUhR5EjS5">
            Arizona Chemicals i Sandarne är till 90 procent beroende av inhemsk
            råvara. Priset på denna kommer att stiga om skatten avskaffas.
            En hel industriell verksamhet och ca 300 arbetstillfällen i Sandarne
            riskerar att försvinna. Gävleborgs län tillhör de län som i Arbetsförmedlingens
            månadsstatistik oftast har högst arbetslöshet. De på Arbetsförmedlingen
            registrerade arbetssökande i Gävleborg uppgick i augusti till
            5,4 procent och deltagandet i program med aktivitetsstöd till
            3,5 procent. Reellt är arbetslösheten ännu högre. Motsvarande
            siffror för ett år sedan var 3,3 respektive 1,8 procent.
          </p>
          <p xml:id="i-7a7Zx4t5R2Xd8aT6CohkYS">
            Bortfallet av en hel industriell verksamhet och ett stort antal
            arbetstillfällen har också samhällsekonomiska konsekvenser, i
            synnerhet i en region med problematisk arbetsmarknad i övrigt.
          </p>
          <p xml:id="i-GN1ztDWQijvNGqSwxCMmgp">
            Avser finansministern att föreslå att skatten på råtallolja avskaffas?
          </p>
          <p xml:id="i-6fAL2MokvtZD8Wb4exG821">
            Har finansministern beräknat de samlade samhälleliga konsekvenserna
            av att avskaffa skatten?
          </p>
        </div>
      </div>
    </body>
  </text>
</TEI>
