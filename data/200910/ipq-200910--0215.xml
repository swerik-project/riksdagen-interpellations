<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200910--0215">
  <teiHeader>
    <fileDesc>
      <titleStmt>
        <title>Hanteringen av mäns våld mot kvinnor inom äldreomsorgen och omsorgen om personer med funktionsnedsättning</title>
        <author>Olofsson, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hanteringen av mäns våld mot kvinnor inom äldreomsorgen och omsorgen om personer med funktionsnedsättning till Maria Larsson (kd), statsråd om Hanteringen av mäns våld mot kvinnor inom äldreomsorgen och omsorgen om personer med funktionsnedsättning</title>
          <idno type="rdwebb">GX10215</idno>
          <ref type="dokument_url_text">http://data.riksdagen.se/dokument/GX10215/text</ref>
          <ref type="dokument_url_html">http://data.riksdagen.se/dokument/GX10215</ref>
          <ref type="dokumentstatus_url_xml">http://data.riksdagen.se/dokumentstatus/GX10215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <persName>Eva Olofsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AeetDHiGs64DG7yNZSK4PB" corresp="i-du5LHNwBWrCH1am94GCk1">
          <date when="2010-02-02"/>
        </correspAction>
        <correspAction type="received" xml:id="i-GEF7HcW7PCRbuQ2rRcknMK" corresp="i-SKjAmNScZ7eZ3a8Xy1J8hs">
          <date when="2010-02-02"/>
        </correspAction>
        <correspAction type="answered" xml:id="i-XaqGkEKCfGsbVZoLbGFCWw" corresp="i-SKjAmNScZ7eZ3a8Xy1J8hs">
          <date when="2010-02-12"/>
        </correspAction>
        <correspContext corresp="i-XaqGkEKCfGsbVZoLbGFCWw">
          <ref type="record" target="prot-200910--074">Riksdagens protokoll 2009/10:74 Fredagen den 12 februari</ref>
          <ref type="recordSection" target="unsetDivId">9 § Svar på interpellationerna 2009/10:213 och 215 om socialtjänstens arbete med våldsutsatta kvinnor och barn som bevittnat våld</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RDJmNpiWvZxWTHwSTCc1S6">
            Interpellation 2009/10:215 Hanteringen av mäns våld mot kvinnor
            inom äldreomsorgen och omsorgen om personer med funktionsnedsättning
            av Eva Olofsson (v) till statsrådet Maria Larsson (kd)
          </p>
        </div>
        <div type="ipqSubmissionInfo">
          <p xml:id="i-ShKSgZpLBkwuNhPt9jaym">
            den 2 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BEPYmLW4brH8ynqXvfTh1w">
            Socialstyrelsen och länsstyrelserna har under 2008–2009 arbetat
            för att ta fram bedömningskriterier för tillsynen samt genomfört
            en nationell tillsyn av kommunernas arbete med våldsutsatta kvinnor
            och barn som bevittnat våld efter ett regeringsuppdrag. Det är
            första gången som en nationell tillsyn har genomförts på ett likartat
            sätt över hela landet med gemensamma nationella bedömningskriterier.
            Tillsyn har gjorts i 80 kommuner och stadsdelsnämnder i hela landet.
            Resultatet från tillsynen har redovisats i en rapport från länsstyrelserna
            och Socialstyrelsen i december 2009, Våldsutsatta kvinnor och
            barn som bevittnat våld – alla kommuners ansvar. Rapporten visar
            bland annat att det finns stora brister när det gäller kompetensen
            om mäns våld mot äldre kvinnor och kvinnor med funktionsnedsättningar.
            Enligt granskningen är kommunernas arbete mot mäns våld mot kvinnor
            en fråga för socialtjänstens individ- och familjeomsorg. Endast
            några få kommuner har arbetat aktivt med våld mot närstående inom
            till exempel äldreomsorgen. Dessa brister är dock väl kända sedan
            länge.
          </p>
          <p xml:id="i-MqJGCJn1BJicv41iGMKTui">
            Vänsterpartiet har tidigare uppmärksammat att vissa grupper av
            kvinnor som till exempel äldre kvinnor och kvinnor med olika typer
            av funktionsnedsättningar riskerar att inte få adekvat stöd om
            de utsätts för våld i nära relationer på grund av bristande kompetens
            hos personal och myndigheter. Våld mot äldre kvinnor som gett
            fysiska skador kan ofta tolkas som åldersrelaterade, till exempel
            fallskador, armbrott och frakturer. Våldet som riktas mot äldre
            kvinnor är mer upprepat och av ett allvarligare slag än det som
            drabbar äldre män (se Brottsoffermyndighetens omfångsundersökning
            Ofrid – Våld mot äldre kvinnor och män, 2001). Mäns sexuella våld
            drabbar även äldre kvinnor vilket ofta osynliggörs. Trots att
            tidigare rapporter från såväl Socialstyrelsen som Brottsoffermyndigheten
            visar att våld mot äldre kvinnor förekommer i en sådan omfattning
            att det är att betrakta som ett folkhälsoproblem riktar sig ingen
            av de 56 åtgärderna i regeringens handlingsplan mot mäns våld
            med mera (skr. 2007/08:39) speciellt till äldre kvinnor.
          </p>
          <p xml:id="i-BE6YvVhNd6LyZAdTLngMaw">
            FN:s kommitté för avskaffande av diskriminering av kvinnor uppmanar
            Sverige i sin rapport från 2008 att anstränga sig ytterligare
            för att bekämpa våldet mot kvinnor med funktionsnedsättning. Kommittén
            beklagar bland annat att det saknas uppgifter om våldet mot denna
            grupp av kvinnor och att de utsätts för diskriminering när det
            gäller skydd mot våld. Utredningsinstitutet Handu kom i maj 2007
            med en rapport om omfattningen av mäns våld mot kvinnor med funktionsnedsättning.
            Rapporten visade att kvinnor med funktionsnedsättning i allmänhet
            utsätts för mäns våld i ungefär lika hög grad som kvinnor utan
            funktionsnedsättning. Dock var det vanligare att kvinnor med funktionsnedsättning
            blev kallade nedsättande saker och att männen fick dem att känna
            sig underlägsna. När det gäller kvinnor med måttlig eller lindrig
            utvecklingsstörning verkar deras situation vara särskilt bekymmersam.
            En fjärdedel av kvinnorna som lever i ett förhållande uppger att
            deras nuvarande partner är våldsam mot dem och en tredjedel hade
            blivit slagna innan de fyllt 15 år. En av fem utvecklingsstörda
            kvinnor hade försökt ta sitt liv.
          </p>
          <p xml:id="i-ACiTZXupCC6qFqGfTWqVDJ">
            Enligt en undersökning från Riksförbundet för social och mental
            hälsas (RSMH) har 70 procent av de kvinnor som kommer i kontakt
            med psykiatrin någon gång varit utsatta för fysiska eller sexuella
            övergrepp. Även Socialstyrelsen har i undersökningen av våld mot
            kvinnor med psykisk funktionsnedsättning (2005) visat på att denna
            grupp av kvinnor är mer utsatt för våld än andra kvinnor. Jämförelser
            tyder på att dessa kvinnor även utsätts för sexuellt våld i högre
            utsträckning än kvinnor utan psykisk funktionsnedsättning. Samtidigt
            konstateras att kunskapen och medvetenheten om problemen är starkt
            begränsad och det leder till att kvinnornas behov ofta förbises.
          </p>
          <p xml:id="i-Cez7DaTWERzorp8sm5hRWn">
            Mäns våld mot kvinnor med funktionsnedsättning kan vara särskilt
            svårt för omgivningen att upptäcka eftersom kvinnan ofta är beroende
            av förövaren när det gäller dagliga behov som mat, sömn och hygien.
            Det kan även vara förövaren som bistår kvinnan när det gäller
            kommunikation med omvärlden, i kontakter med myndigheter, skola,
            vänner och så vidare. En kvinna med en funktionsnedsättning kan
            även ha svårt att själv skaffa hjälp för att komma ur en relation
            med en våldsam man. Även kvinnor med intellektuella funktionshinder
            är särskilt utsatta. Ofta kan själva funktionsnedsättningen försvåra
            för kvinnan i hennes kontakt med myndigheter och rättsväsen. Det
            handlar om kommunikations- och samarbetssvårigheter men dessvärre
            också om hur kvinnans trovärdighet bedöms.
          </p>
          <p xml:id="i-ULETmYPEu4R4oJJ5arh43F">
            Enligt Socialstyrelsen saknar många kvinnojourer möjlighet att
            ta emot kvinnor med psykisk funktionsnedsättning. Handikappombudsmannen
            visar också i en rapport (2003) att kvinno- och brottsofferjourerna
            har svårt att ta emot kvinnor med fysisk funktionsnedsättning,
            detta trots att dessa kvinnor precis som kvinnor utan funktionsnedsättningar
            ofta måste fly från sina hem vid misshandel i en nära relation.
          </p>
          <p xml:id="i-7KYecmeZ6YuR4QLbrUdd9e">
            Med hänvisning till ovanstående vill jag ställa följande frågor
            till statsrådet:
          </p>
          <p xml:id="i-yCiP7SdnTchLmTALCUk7m">
            Vilka åtgärder avser statsrådet att vidta för att kunskapen om
            mäns våld mot särskilt utsatta grupper som äldre kvinnor och kvinnor
            med fysisk eller psykisk funktionsnedsättning ska bli bättre inom
            den kommunala omsorgen?
          </p>
          <p xml:id="i-AaNFhKpLwY4pmbiJyHDRGD">
            Vilka åtgärder avser statsrådet att vidta för att alla landets
            kommuner ska ta sitt ansvar för att erbjuda skyddat boende till
            kvinnor med fysisk eller psykisk funktionsnedsättning?
          </p>
        </div>
      </div>
    </body>
  </text>
</TEI>
