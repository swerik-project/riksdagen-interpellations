<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0103">
  <teiHeader>
    <fileDesc>
      <titleStmt>
        <title>kärnkraftsavvecklingen</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kärnkraftsavvecklingen till näringsminister Björn Rosengren om kärnkraftsavvecklingen</title>
          <idno type="rdwebb">GN10103</idno>
          <ref type="dokument_url_text">http://data.riksdagen.se/dokument/GN10103/text</ref>
          <ref type="dokument_url_html">http://data.riksdagen.se/dokument/GN10103</ref>
          <ref type="dokumentstatus_url_xml">http://data.riksdagen.se/dokumentstatus/GN10103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-UNKFgwQekQTJMAkV81Qmoy" corresp="i-HP26Ex6XfZD2gozC8P6pdm">
          <date when="1999-11-23"/>
        </correspAction>
        <correspAction type="answered" xml:id="i-3sQaXzND2WHAVrkjCBpMeb" corresp="i-HP26Ex6XfZD2gozC8P6pdm">
          <date when="2000-01-18"/>
        </correspAction>
        <correspAction type="sent" xml:id="i-BPTVHyxA8m9SuSuhGaKZ26" corresp="i-JKZyQwnfkbK1njmH7h7T4h">
          <date when="1999-11-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-7KQymAckeHpi4iNuERPFJC">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NJS5ydPpVZYbFpSoKWCnTv">
            Interpellation 1999/2000:103 av Ola Karlsson (m) till näringsminister
            Björn Rosengren om kärnkraftsavvecklingen
          </p>
          <p xml:id="i-R2y8ojyivGXo8YKF3VXijF">
            Kostnaderna för att stänga reaktorerna i Barsebäck kan nu börja
            summeras. Regeringens planer att avveckla kärnkraften i förtid
            innebär enorma utgifter för staten, enskilda hushåll, industrin
            och miljön. Det handlar om tiotals miljarder som ska betalas via
            skattsedeln. Till det ska läggas mycket stora kostnader för de
            hundratusentals hushåll som har elvärme. Den elintensiva industrin
            drabbas hårt av ökade kostnader och osäkerhet med rationaliseringar
            och förlorade jobb som följd. Kraftigt ökade utsläpp av koldioxid
            och svaveloxider gör miljön till förlorare med höga skadekostnader.
          </p>
          <p xml:id="i-HGMehaFfCQE1AxEjwyNq3">
            Kostnaderna över statsbudgeten består dels av ersättning till
            Sydkraft för Barsebäck, dels av dyra och ineffektiva omställningsprogram.
            Redan har mer än 10 miljoner kronor förbrukats för statens förhandlingar
            med Sydkraft.
          </p>
          <p xml:id="i-2KdXcDs66zevytdWvVdmRr">
            Dagens Industri har tidigare i år redogjort för förhandlingarna.
            Huvuddragen är att Barsebäck 1 (B1) stängs och kärnkraftverkets
            andra reaktor Barsebäck 2 (B2) tas över av Vattenfalls bolag Ringhals
            med fyra reaktorer. Sydkraft får en ägarandel i Ringhals som motsvarar
            Barsebäck. Staten betalar Vattenfall kontant ca 4 miljarder kronor
            för B1. Summan styrs av ränteläge och elpriser. Staten betalar
            dessutom ett driftstillägg och eventuellt produktionsbortfall
            för B2. När B2 stängs ska staten betala ytterligare ca 4 miljarder.
            Totalt kostar stängningen ca 10 miljarder om Barsebäck 2 drivs
            vidare i fem år. Det är pengar som skattebetalarna får stå för.
          </p>
          <p xml:id="i-SLz32nLNjjiriamSi8Cig3">
            Dryga 9 miljarder kronor kostar dessutom det omställningsprogram
            som riksdagen beslutade om 1997. Programmets syfte är att minska
            elförbrukningen och öka elproduktionen. Den danska konsultfirman
            COWI har på uppdrag av Näringsdepartementet utvärderat det första
            året med omställningsprogrammet. Av deras rapport framgår att
            6 av 18 delprogram inte ens varit möjliga att utvärdera eftersom
            de inte gett något som helst resultat. Det gäller stödet för småskalig
            vattenkraft, upphandling av ny elproduktionsteknik, energiförsörjningen
            i Sydsverige, introduktion av ny energiteknik, energisystemforskning
            och forskningssamarbete i Östersjöregionen.
          </p>
          <p xml:id="i-8k3JwXf7NHvrSpPWgZzNKQ">
            Genomförs en förtida kärnkraftsavveckling leder det till att
            elpriserna och boendekostnaderna ökar. En stängning av en reaktor
            i Barsebäck bygger på att hushållens elförbrukning minskas genom
            övergång från elvärme till annan uppvärmning. Villaägarnas riksförbund
            uppskattar kostnaden för en konvertering av ett småhus med direktverkande
            el till mellan 80 000 och 150 000 kr. Det finns 590 000 småhus
            med elvärme, varav 440 000 med s.k. direktel. Trots skattebetalda
            bidrag på 30 % blir kostnaderna mycket höga för dem som byter
            värmesystem. Småhusägaren tvingas betala mellan 55 000 och 105
            000 kr ur egen ficka, om de beviljas bidraget.
          </p>
          <p xml:id="i-GzszxgXLTqHmzdnEhyXevG">
            Svensk industri har historiskt gynnats av den goda tillgången
            på billig elenergi. Industrin har nu fått kraftiga försämringar
            bl.a. till följd av regeringens våldsamma energiskattehöjningar.
            Produktionsskatter på el drabbar många av de elintensiva företagen
            mycket hårt.
          </p>
          <p xml:id="i-UG3iFHJKY3dWg65nZrjHtK">
            En förtida kärnkraftsavveckling riskerar att få allvarliga regionala
            konsekvenser. Allvarligast blir situationen i Norrbottens inland,
            längs Norrlandskusten samt i ett band från Dalsland över Värmland,
            Bergslagen och Dalarna till Gästrikland. Dessa områden är redan
            i dag mycket hårt drabbade av arbetslöshet. Hela bygder kan gå
            under om kärnkraftsavvecklingen leder till elpriser som flyttar
            företagens investeringar utomlands. En nedläggning av Ovako Steel
            i Hofors skulle innebära utslagning av 1 700 arbeten i en ort
            med totalt 4 500 sysselsatta. I Munkfors och Hagfors skulle arbetslösheten
            stiga till ca 35 % om företaget Böhler Uddeholm valde att flytta
            sin verksamhet. I Avesta finns nästan 2 000 anställda inom elintensiv
            industri, vilket motsvarar en femtedel av alla sysselsatta inom
            kommunen. I Skellefteå arbetar ännu fler, 2 300 personer, inom
            elintensiv industri. I Gällivare skulle arbetslösheten stiga från
            ca 2 000 till nära 4 000 personer om den elintensiva industrin
            slås ut.
          </p>
          <p xml:id="i-EetYPbccvwokrd4D5Bc3xe">
            Enbart svensk skogsindustri sysselsätter direkt 120 000 människor
            och svarar för den största nettoexporten. Den förbrukar ensam
            elenergi motsvarande produktionen i fem Barsebäcksreaktorer.
          </p>
          <p xml:id="i-Jq25hr3WkutoX9DKqHEdAM">
            När elproduktionen från vattenkraft och kärnkraft inte räcker
            till för att försörja Sverige täcks underskottet med el från oljeeldade
            reservkraftverk samt genom import av el från grannländerna. Ökat
            utnyttjande av det inhemska oljekondensverket ger stora mängder
            koldioxid till atmosfären. Ett ännu större miljöproblem uppkommer
            när elen är kolbaserad, vilket är fallet med huvuddelen av importen.
            Under de kallaste perioderna vintern 1995/96 skedde import samtidigt
            från grannländerna Danmark, Tyskland, Norge och Finland. Genom
            det finska elsystemets hopkoppling med det ryska importerades
            i praktiken rysk kärnkraftsel till Sverige under denna period.
          </p>
          <p xml:id="i-Xt8EL8cRBZQLqteGQhhLBR">
            Runtom Sveriges gränser finns ledig elproduktionskapacitet i
            former som vi av miljöskäl inte vill acceptera i vårt eget land.
            Det är från dessa miljöskadliga anläggningar, allt från rysk kärnkraft
            till gammal, dansk kolkraft, som vi tvingas importera vid en förtida
            kärnkraftsavveckling. Miljöskadorna består inte bara av ökade
            utsläpp av koldioxid. Även utsläppen av försurande ämnen som svavel
            och kväveoxider kommer att öka. Bedömningen är att det blir import
            av kolbaserad el från Danmark som ska ersätta dagens rena och
            utsläppsfria el från Barsebäck. För att ersätta Barsebäck med
            sådan el åtgår det sex ton stenkol i minuten! Nedfallet drabbar
            främst sydvästra Sverige, som redan i utgångsläget är hårt drabbat
            av försurning och övergödning.
          </p>
          <p xml:id="i-Ht88akMM7jFfwgANCLxb5W">
            Med anledning av ovanstående vill jag ställa följande frågor.
          </p>
          <p xml:id="i-U74vcF1joYgHoiPksygbxH">
            På vilka grunder har regeringen fattat beslut om en förtida avveckling
            av Barsebäck eftersom kostnaderna för skattbetalarna, industrin,
            hushållen och miljön blir mycket höga?
          </p>
          <p xml:id="i-YKngUq2hBenqEbqnvejKrP">
            Hur ska kostnaderna finansieras?
          </p>
          <p xml:id="i-4iZSAR8HFzoYc8R87pbV5g">
            Avser statsrådet föreslå någon kompensation för dem som tvingas
            till arbetslöshet till följd av regeringens energipolitik?
          </p>
          <p xml:id="i-8EqpvEDsVBMxfmCWGj2MjY">
            Är statsrådet beredd att ompröva den förtida kärnkraftsavvecklingen
            och i stället utnyttja befintliga miljövänliga kraftverk?
          </p>
        </div>
      </div>
    </body>
  </text>
</TEI>
