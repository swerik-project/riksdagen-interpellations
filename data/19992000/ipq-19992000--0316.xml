<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0316">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0316</head>
        <author who="i-4BTx6VbUNJDqLqfkYqjnsE">Skånberg, Tuve (kd) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>bistånd till utvecklingsarbete i Kongorepublikerna</topic>
        <docDate when="2000-03-24">den 24 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10316</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:316 av Tuve Skånberg (kd) till statsrådet
          Maj-Inger Klingvall om bistånd till utvecklingsarbete i Kongorepublikerna
        </IPQ_title>
      </div>
      <div type="IPQuestionBody">
        <p xml:id="i-3L1wmfnH4KiVJD6Ft4Xyx9">
          Den 25 februari till den 7 mars deltog riksdagsledamöter från
          alla partier i en resa till de båda Kongorepublikerna med avsikten
          att stödja freds- och utvecklingsarbetet, det första parlamentariska
          besök från Sverige av detta slag som länderna haft. Efter att
          så grundligt som tidsramarna tillät ha talat med företrädare för
          såväl regeringarna, oppositionella politiker, kvinnogrupper, kyrkorna,
          flyktingar m.fl. drar vi som deltog i resan den gemensamma slutsatsen
          att länderna behöver omedelbar hjälp vad gäller freds- och försoningsarbete,
          hjälp för flyktingar att återvända samt stöd till demokratisering
          och mänskliga rättigheter. Det internationella samfundet måste
          ta sitt ansvar inte minst i Kongo-Kinshasa att sätta press på
          grannländerna som ockuperat östliga provinser att lämna landet,
          och att övervaka freden genom ett större antal FN-observatörer
          på plats.
        </p>
        <p xml:id="i-9FkaBytH9rf3KWL6pJsetK">
          I denna interpellation vill jag särskilt lyfta frågan om vikten
          av svenskt utvecklingsbistånd till Kongorepublikerna också efter
          att de akuta hjälpinsatserna genomförts. Tre områden framstod
          som särskilt angelägna att ge stöd till utveckling, nämligen infrastruktur,
          undervisning samt sjukvård. Som ledamot av trafikutskottet kunde
          jag konstatera att de bästa kongolesiska vägarna är sämre än de
          värsta svenska vägarna. Inne i huvudstäderna Brazzaville och Kinshasa
          kryssade bilar och lastbilar mellan de ofta meterdjupa groparna
          i vägarna och de anslutande vägarna till den omgivande landsbygden
          var föga bättre än obanad väg, vilket mycket påtagligt försvårade
          eller förhindrade hjälpinsatser och inte minst livsmedelsförsörjningen,
          som bygger på transporter in till huvudstäderna. En bra modell
          för att återställa vägarna åtminstone i hjälpligt framkomligt
          skick var att avtala med en by eller kyrka om att de mot ersättning
          skulle med handkraft ställa ett visst antal kilometer i körbart
          skick. Med en 90-procentig arbetslöshet är denna modell att föredra
          framför storskaliga vägbolag, och den används också kvartersvis
          inne i städerna.
        </p>
        <p xml:id="i-474XND4Pu7nTXV9UxjFKKk">
          Liksom de kongolesiska staternas ansvarstagande för infrastruktur
          är i det närmaste obefintlig så har bidragen för löner etc. till
          skolor och sjukhus varit oregelbundna under flera år. I den utsträckning
          som läkare och lärare har fått ut någon lön har det till stor
          del skett genom kyrkornas försorg och genom patient- och elevavgifter.
          Självfallet innebär detta att såväl sjukvård som undervisning
          blir bristfälliga, och andelen analfabeter bland de senaste årgångarna
          barn är nu stor.
        </p>
        <p xml:id="i-Ra4Qu5AEjZWzhtyk7dLmVm">
          Är biståndsministern beredd att stödja utvecklingsarbete i Kongorepublikerna
          inom sektorerna infrastruktur, undervisning och sjukvård?
        </p>
      </div>
    </body>
  </text>
</TEI>
