<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0202">
  <teiHeader>
    <fileDesc>
      <titleStmt>
        <title>försvaret i Blekinge</title>
        <author>Gylling, Johnny (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>försvaret i Blekinge till försvarsminister Björn von Sydow om försvaret i Blekinge</title>
          <idno type="rdwebb">GN10202</idno>
          <ref type="dokument_url_text">http://data.riksdagen.se/dokument/GN10202/text</ref>
          <ref type="dokument_url_html">http://data.riksdagen.se/dokument/GN10202</ref>
          <ref type="dokumentstatus_url_xml">http://data.riksdagen.se/dokumentstatus/GN10202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <persName>Gylling, Johnny (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <persName>Björn von Sydow</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AspuVnG2RMTEZcnFZT3Uij" corresp="i-6Yv6bDMEdGpsmCZBFnnZk4">
          <date when="2000-02-08"/>
        </correspAction>
        <correspAction type="sent" xml:id="i-3SugVS9NFsZkYRE2niayDw" corresp="i-PsSysCdjrkuVBAo163T4KM">
          <date when="2000-01-31"/>
        </correspAction>
        <correspAction type="answered" xml:id="i-7PzkqMDFRsdrUYbx46r6xN" corresp="i-6Yv6bDMEdGpsmCZBFnnZk4">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-W15ZAkKM2NzBfzEuBYmhQr">
            den 31 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AGTeHZQVZ1KWrBTdpQgFXG">
            Interpellation 1999/2000:202 av Johnny Gylling (kd) till försvarsminister
            Björn von Sydow om försvaret i Blekinge
          </p>
          <p xml:id="i-JVuAHnfP7616wWs6RZQrAF">
            I den nu aktuella försvarspropositionen 1999/2000:30 föreslås
            flera förändringar som berör försvaret i Blekinge. Både Göta helikopterbataljon
            med ledningen i Ronneby (F 17) och Kustartilleriregementet KA
            2 i Karlskrona ska läggas ned. När riksdagen ska ta ställning
            till regeringens förslag är det enligt min mening viktigt att
            det finns relevanta argument bakom varje nedläggning. Att lägga
            ned ett regemente är en stor och kostsam process och naturligtvis
            plågsam för de som berörs närmast: de försvarsanställda med sina
            familjer. Ett felaktigt beslut i detta avseende kan bli dyrt både
            i pengar och kompetensförluster för försvaret.
          </p>
          <p xml:id="i-FfNbkudoFxYwTMqmDEGYSJ">
            Det är också viktigt för de anställda i försvaret att få veta
            varför ens regemente eller bataljon inte ska finnas kvar. Om skälen
            är otydliga eller rentav motsägelsefulla, så bidrar det till att
            minska förståelsen för ett nedläggningsbeslut och förtroendet
            för försvarsledning och politiska beslut riskerar att rubbas.
          </p>
          <p xml:id="i-VzGHmb8hQfUmarSWFuf3hZ">
            De skäl som regeringen hittills redovisat för nedläggning av
            KA 2 anser jag vara mycket oklara och delvis motsägelsefulla.
            Karlskrona kommun har till försvarsutskottet den 12 januari 2000
            också påstått att "viktiga fakta har undanhållits, eller avsiktligt
            negligerats" när det gäller förslaget till marin grundorganisation.
            Det finns därför anledning att fråga ministern om vilka skäl som
            ligger till grund för regeringens förslag i propositionen i detta
            avseende.
          </p>
          <p xml:id="i-Gi8t3RCxER5Cr4fDRqRkjX">
            KA 2
          </p>
          <p xml:id="i-EJTqTfHej4S4dEzgSC1BSv">
            Detta kustartilleriregemente bedöms av många, inte minst värnpliktiga,
            vara ett av landets bästa utbildningsregementen. Det är modernt,
            effektivt och har mycket goda övningsbetingelser både i form av
            skjutbanor och skärgårdsområden. Därför har regeringens förslag
            till nedläggning upplevts mycket negativt. De skäl som enligt
            regeringen talar emot KA 2 som huvudenhet för kustartilleriutbildningen
            är den "relativt begränsade tillgången på övningsterräng för aktuella
            förbandstyper" samt att "det krävs vidare investeringar för att
            skapa en god rationalitet". I ett svar (Fö 1999/2760/MIL) på min
            fråga i riksdagen har ministern utvecklat vilka investeringar
            det skulle röra sig om, nämligen: "Kaj- och förtöjningsanläggningar,
            ledningsträningsanläggning samt olika övnings- och simulatoranläggningar."
            Jag vill då fråga ministern om verkligheten bakom dessa två huvudskäl:
            övningsterräng samt investeringar.
          </p>
          <p xml:id="i-15WXLfU7Dmj2apT5tmfi6">
            1. Begränsad tillgång på övningsterräng för aktuella förbandstyper
          </p>
          <p xml:id="i-JjYJz9NjzkzWSWUeCZhfHa">
            I förbandskorten finns risk att jämförelser gjorts på fel grunder.
            KA 2 har uppgivit 574 ha medan KA 4 har uppgivit 25 000 ha övningsyta.
            En riktig jämförelse skulle visat att KA 2 har 40 000 ha sjöområde
            och 574 ha markområde medan KA 4 har 25 000 ha sjöområde och 265
            ha markområde. Har detta påverkat regeringens förslag?
          </p>
          <p xml:id="i-66SSD7Nqa6dyQtxUrD7mcz">
            Hur har ministern värderat tillgången till skjutbanor hos KA
            1 respektive KA 2? Har ministern tagit hänsyn till att skjutbanorna
            hos KA 1 på Rindö och Myttingen är helt eller delvis stängda under
            sommaren?
          </p>
          <p xml:id="i-4zj86q2UKq5NGSaqAF6BLL">
            2. Nödvändiga investeringar på KA 2
          </p>
          <p xml:id="i-BLLL6sfCrppPiEUwSitQ52">
            Här finns motstridiga uppgifter. Vad gäller kaj- och förtöjningsanläggningar
            så är dessa investeringar redan genomförda. KA 2 har också en
            ny vård- och reparationshall för stridsbåtar på Kungsholmen samt
            slip med slamkrypare för upptagning av stridsbåtar.
          </p>
          <p xml:id="i-VJnJ2x3UFfW5fLXtuVt312">
            När det gäller ledningsträningsanläggning så finns redan byggnad
            och lokaler inom KA 2:s område. Det som krävs är en flytt av utrustning
            och programvara, dvs. endast flyttkostnader av ovan nämnd materiel.
          </p>
        </div>
        <div type="ipQuestion">
          <p xml:id="i-QXhGo5GgTbeHRrPKfYgGEX">
            Vid KA 2 finns dessutom följande moderna övnings- och simulatoranläggningar:
            <list rend="unordered">
              <item>
                Robot 15
              </item>
              <item>
                Robot 70/90 (lär endast finnas vid KA 2)
              </item>
              <item>
                Eldledningssimulator artilleri/granatkastare. Installerad 1999
              </item>
              <item>
                Den enda simulatorn som KA 2 saknar är navsimulator (Stridsbåt
                90)
              </item>
              <item>
                NBC-bana samt teknikhus finns
              </item>
              <item>
                Karlskrona kommuns simhall som byggdes 1993 är anpassad som vattenövningshall
                för marinen
              </item>
            </list>
          </p>
          <p xml:id="i-7bqkVozx87fZLZFfwHsknj">
            Dessutom påstår Sydöstran den 12 januari 2000 att professorn
            i miljökonsekvensbeskrivning Lars Emmelin underkänner miljöprövningen
            i beslutsunderlaget som regeringen använt.
          </p>
          <p xml:id="i-9pbfxPQKXFgVZNqSW85vng">
            Frågan om hur marinen ska säkerställa fortsatt verksamhet vid
            Kungsholms fort är också obesvarad. Ministerns svar på ledamoten
            Tuve Skånbergs fråga 1999/2000:330 den 8 december 1999 tyder på
            att regeringen inte känner något ansvar för denna del av världsarvsanläggningen
            i Karlskrona.
          </p>
          <p xml:id="i-NLLnMT4WcbMsteXBtpQ4KE">
            Göta helikopterbataljon
          </p>
          <p xml:id="i-Xc4Yv8oKPqU5WELM7fE4ux">
            Nuvarande helikopterbaser i södra Sverige med SAR-utrustning
            (Search And Rescue) är Berga, Visby, Säve samt Ronneby. Helikoptrarnas
            aktionsradie varierar kraftigt beroende på bra eller dåligt väder.
            Inte ens vid bra väder kan någon utom Ronnebyhelikoptern täcka
            hela södra Östersjön. Ronnebyhelikoptern kan t.o.m. vid dåligt
            väder klara en räddningsinsats ända fram till Polens landgräns
            samt en bra bit sydväst om Bornholm. Med tanke på de stora fartygsrörelserna
            i södra Östersjön (Bornholm-Utklippan) som i dag uppgår till 50
            000 fartyg per år och är ständigt ökande, framstår behovet av
            helikopterverksamhet baserad i Ronneby mycket klart.
          </p>
          <p xml:id="i-S72tMJghgLhgSNKUobvJiR">
            När det gäller propositionen så är det enligt min mening svårt
            att veta vad man ska ta ställning till. Vad innebär en nedläggning
            av Göta helikopterbataljon för sjöräddningen i södra Östersjön,
            eller för de inarbetade rutinerna vid sjuktransporter åt Landstinget
            Blekinge? Vilka konsekvenser kommer nedläggningen att få för marinens
            övningsverksamhet?
          </p>
        </div>
        <div type="ipQuestion">
          <p xml:id="i-DsiLZ3r6yG9Mz2sVnzFj8o">
            Med anledning av ovanstående vill jag fråga ministern följande:
            <list rend="ordered">
              <item>
                Vad har garnisonstanken betytt för bedömningen att halvera marinen
                i Karlskrona, att lägga ned KA 2 samt att lägga ned Göta helikopterbataljon?
              </item>
              <item>
                Vilken tyngd lägger regeringen vid Blekinges geografiska läge
                samt möjligheter att vara en god värd för försvaret?
              </item>
              <item>
                Hur förklarar ministern påståendena om felaktigheter i förbandskorten,
                de stängda skjutbanorna hos KA 1 samt den bristande miljöprövningen?
              </item>
              <item>
                Vilken verksamhet kommer att bedrivas på Kungsholms fort?
              </item>
            </list>
          </p>
          <p xml:id="i-2C8VPWbZRjKetyjCmMxP35">
            Vilka konsekvenser kommer nedläggningen av Göta helikopterbataljon
            att få för marinens övningsverksamhet i Blekinge, sjöräddningen
            i södra Östersjön samt sjuktransporterna åt Landstinget Blekinge?
          </p>
        </div>
      </div>
    </body>
  </text>
</TEI>
