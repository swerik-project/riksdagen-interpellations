<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0365">
  <teiHeader>
    <fileDesc>
      <titleStmt>
        <title>demokratiutvecklingen i Kosovo</title>
        <author>Lilliehöök, Anna (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demokratiutvecklingen i Kosovo till utrikesminister Anna Lindh om demokratiutvecklingen i Kosovo</title>
          <idno type="rdwebb">GN10365</idno>
          <ref type="dokument_url_text">http://data.riksdagen.se/dokument/GN10365/text</ref>
          <ref type="dokument_url_html">http://data.riksdagen.se/dokument/GN10365</ref>
          <ref type="dokumentstatus_url_xml">http://data.riksdagen.se/dokumentstatus/GN10365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GgyXv4xamqTouNVz7Tncke</idno>
            <persName>Lilliehöök, Anna (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CjSMA6SE5UzmnD82YKaf4j" corresp="i-S7LcGmD5NuSMrFDW8LBeJ1">
          <date when="2000-04-25"/>
        </correspAction>
        <correspAction type="sent" xml:id="i-Fmtv5h9DcqyHZgbvCZY26X" corresp="i-GgyXv4xamqTouNVz7Tncke">
          <date when="2000-04-19"/>
        </correspAction>
        <correspAction type="answered" xml:id="i-DauLvu1Fgqd9LBJXwxeGuf" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-W3CkUHc2tHupXqtzoGJuwa">
            den 19 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8YoD475nuMxkfpB13Zksie">
            Interpellation 1999/2000:365 av Anna Lilliehöök (m) till utrikesminister
            Anna Lindh om demokratiutvecklingen i Kosovo
          </p>
          <p xml:id="i-T55ZePktcxWuP1f2Zf9pr1">
            Förutom den stora och svåra uppgiften att återuppbygga Kosovos
            infrastruktur och återupprätta grundläggande samhällsfunktioner
            krävs systematiska insatser för att skapa förutsättningar för
            en demokratisk utveckling.
          </p>
          <p xml:id="i-JREKH3Vf9t4RjHAmWWtzpb">
            Även om företrädarna för FN och Nato i sitt arbete för demokrati
            och mänskliga rättigheter försöker få till stånd samtal och samverkan
            mellan de olika etniska grupperna i landet är avståndet ännu stort
            mellan dem.
          </p>
          <p xml:id="i-HsTCyj4SPdSpXwMDWriEvY">
            För en integrering av de olika folken och grupperna krävs en
            ökad medkänsla och förståelse för de andras situation. Många har
            fortfarande blödande sår efter svåra traumatiska upplevelser.
          </p>
          <p xml:id="i-EzLCgCDne4AWdfVUj7svzt">
            Kosovo saknar i dag ett fungerande demokratiskt system och kunskapen
            om hur en demokrati fungerar och vad den innebär är förfärande
            låg.
          </p>
          <p xml:id="i-AWMGN5SUQczYchFHXvquqm">
            Det valda men ej av västvärlden godkända parlamentet har upplösts.
            Några av de politiska partierna finns nu i stället i det råd som
            bildats av FN. Serber, kosovoalbaner och representanter för olika
            minoriteter har också fått platser i de olika departement som
            inrättats.
          </p>
          <p xml:id="i-7GLV3nTmp4UatzoUfAEQpA">
            De politiska partierna i Kosovo diskuterar i dag hur freden ska
            implementeras. De är överens om, att alla som anser att Kosovo
            är deras land måste ha rätt att få tycka det och också ha rätt
            att i frihet och fred få bo där. Men kanske är det ändå så att
            det är kosovoalbanerna som har det största ansvaret för att freden
            blir bestående och för att landet även i framtiden kan kallas
            multietniskt.
          </p>
          <p xml:id="i-WnAEHdXwT5g2tZvbtgcAB7">
            För att framför allt serberna och kosovoalbanerna ska komma närmare
            varandra fordras ett målmedvetet och hårt arbete från båda sidor.
            Serber och kosovoalbaner som bor i Kosovo måste acceptera Kosovo
            som sitt gemensamma land och ha en gemensam målsättning för hur
            Kosovo ska utvecklas. Serberna måste lossa på banden till Belgrad.
            De kan inte längre acceptera direktiven från Serbien.
          </p>
          <p xml:id="i-EHpsUyYWcXP7RGGsuNGHUw">
            Men för att uppnå försoning och implementering måste det skapas
            förutsättningar för det. En förutsättning är samarbete och kunskap
            om hur man i andra länder arbetar för demokrati och mänskliga
            rättigheter.
          </p>
          <p xml:id="i-WZosvQ8X3daBDvm7E2SFCr">
            Alla politiska partier i Kosovo vill ha val så fort som möjligt.
            FN arbetar för att kommunala val ska kunna hållas i september
            alternativt oktober i år. De flesta partier anser att det då också
            ska genomföras nationella val eller att det åtminstone ska finnas
            ett fastställt datum när de nationella valen ska äga rum.
          </p>
          <p xml:id="i-6NUeyxwxMrb8TNZmiudon2">
            Många av de politiska företrädarna anser också att det är viktigt
            för Kosovo att så fort som möjligt få självständighet. Uppfattningen
            är att under en övergångstid till självständighet behövs ett parlament,
            som kan arbeta med demokrati, mänskliga rättigheter och lagstiftning.
            De kosovoalbanska politikerna anser att det endast är genom ett
            demokratiskt valt parlament som man kan få ordning på det civila
            samhället. Folket och dess företrädare i Kosovo anser att stabilitet
            enbart kan uppnås om alla valen genomförs och en demokratiskt
            vald regering tillsätts.
          </p>
          <p xml:id="i-WfY4T7Vo2v73bfqAQ1K3N5">
            För kosovoalbanerna är valet mycket viktigt. Det största ansvaret
            för att det blir av ligger på LDK, det största partiet. Men det
            krävs också att f.d. UCK underordnar sig och accepterar den demokratiska
            processen.
          </p>
          <p xml:id="i-F6fEgsjoYHUALssnbKm3vv">
            Inför Sydafrikas frigörelse gjorde Sverige, den svenska regeringen
            och olika organisationer stora insatser för att sprida kunskap
            om demokrati och mänskliga rättigheter. Många sydafrikanska delegationer
            besökte vårt land och många svenska delegationer besökte Sydafrika.
          </p>
          <p xml:id="i-UPgLHNZpJjb3Uh9agxPra3">
            Mina frågor till utrikesministern är:
          </p>
          <p xml:id="i-JEXERfUPk87Ebkm2w8Dxyy">
            Vilka planer har regeringen på att stödja den demokratiska utvecklingen
            i Kosovo?
          </p>
          <p xml:id="i-4chLvFVRZPmFiTN5GW3Cwt">
            Planerar regeringen att inbjuda ledare för politiska partier
            i Kosovo för att i vårt land studera det svenska demokratiska
            systemet och att träffa representanter för regering och riksdag?
          </p>
          <p xml:id="i-2e1jm1QA496omUsGEXPb7K">
            Planerar regeringen att inom det europeiska samarbetet arbeta
            för att även andra länder inom EU inbjuder ledare och representanter
            för olika politiska partier i Kosovo för att studera hur mänskliga
            rättigheter och demokratifrågor behandlas?
          </p>
          <p xml:id="i-C3wgsEVBzCmWpe25HtAqFh">
            Planerar regeringen att sända en delegation till Kosovo för att
            diskutera frågor om demokrati och mänskliga rättigheter samt studera
            situationen på plats?
          </p>
        </div>
      </div>
    </body>
  </text>
</TEI>
