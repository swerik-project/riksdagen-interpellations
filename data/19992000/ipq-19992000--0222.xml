<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0222">
  <teiHeader>
    <fileDesc>
      <titleStmt>
        <title>förutsättningar för långsiktig tillväxt</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förutsättningar för långsiktig tillväxt till finansminister Bosse Ringholm om förutsättningar för långsiktig tillväxt</title>
          <idno type="rdwebb">GN10222</idno>
          <ref type="dokument_url_text">http://data.riksdagen.se/dokument/GN10222/text</ref>
          <ref type="dokument_url_html">http://data.riksdagen.se/dokument/GN10222</ref>
          <ref type="dokumentstatus_url_xml">http://data.riksdagen.se/dokumentstatus/GN10222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Pilsäter, Karin (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-3atJCwqFQMxxWZ27eEkjfP" corresp="i-A5R84cTmpky3NHJ7nLKaEt">
          <date when="2000-02-15"/>
        </correspAction>
        <correspAction type="sent" xml:id="i-NWAksbnwgZQ6A6SCZLBP8J" corresp="i-6kLJbGLpwB9hYxDrVrkcqF">
          <date when="2000-02-09"/>
        </correspAction>
        <correspAction type="answered" xml:id="i-2jhkYtPNpu8UFgA5kXxgwW" corresp="i-A5R84cTmpky3NHJ7nLKaEt">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-RJMWVDoPd7Tfh6WFR1DVSY">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JmSrMUvEDem4Yv77Sznehc">
            Interpellation 1999/2000:222 av Karin Pilsäter (fp) till finansminister
            Bosse Ringholm om förutsättningar för långsiktig tillväxt
          </p>
          <p xml:id="i-5DsFupnoPdww654iAErt2K">
            Just nu går det mycket bra för svensk ekonomi. Tillväxten för
            föregående år ser ut att överträffa även de uppreviderade prognossiffrorna.
            Statsfinanserna har förbättrats, utgiftstaken verkar inte brytas
            igenom och skatteintäkterna ökar. Börsen når nya höjder, arbetslösheten
            går också den ned, även om sysselsättningsökningen inte alls är
            lika kraftig som vi skulle önska och behöva.
          </p>
          <p xml:id="i-HHwcLurky6WDGN1EsGdEX">
            Samtidigt tyder det mesta på att statsfinanserna fortfarande
            är västvärldens mest konjunkturkänsliga. Budgetsaldot ligger på
            plus genom mer eller mindre extraordinära engångsinsatser och
            överskottet i statsfinanserna består i praktiken av våra pensionspengar
            i pensionssystemets premiereserv.
          </p>
          <p xml:id="i-RsEZmJhyrGdodmzGKRLnaj">
            Den nuvarande goda internationella konjunkturen får särskilt
            stor utväxling i Sverige. Detta är naturligtvis bra, mycket bra.
            Det gör att vi kan återhämta en hel del förlorat välstånd. Sverige
            har mycket att hämta igen. Från att ha haft en inkomstnivå bland
            de tre-fyra främsta bland OECD-länderna 1970 ligger vi nu på 15@18
            plats. När vi säger att vi inte vill vara ett låglöneland betyder
            det att vi vill tillbaka till en topposition bland de utvecklade
            ekonomierna. Detta kräver dock en hög och stabil tillväxt, inte
            bara att vi som på 80-talet under ett par högkonjunkturår får
            en tillfällig uppgång.
          </p>
          <p xml:id="i-GiEiYbUdLmxwA6orxFtTQi">
            Det finns en del positiva inslag som verkar i den riktningen.
            Ett antal strukturreformer har genomförts under det senaste decenniet:
            skattereform, kreditavreglering, avregleringar på tele, energi-
            och transportmarknaderna, EU-medlemskap, ett reformerat pensionssystem,
            en självständig riksbank etc. Oftast har detta skett mot ett i
            varje fall inledande socialdemokratiskt motstånd. Dessa åtgärder
            får nu successivt effekt samtidigt som dåligt utnyttjad kapacitet
            i olika sektorer kommer i användning. Ändå kan man inte slå sig
            till ro med detta. Konjunkturer går upp och ned, men den långsiktiga
            tillväxtbanan måste växlas upp. Vi kan inte nöja oss med en tillfällig
            topp, utan behöver en mycket lång period av varaktigt högre tillväxt.
            För att återfå en position med en god inkomstnivå krävs en långsiktig
            och uthållig tillväxt. Går vi i stället in i nästa lågkonjunktur
            med de strukturella problemen kvar och med en hög arbetslöshetsnivå
            så kommer resultatet säkerligen att bli en ny stor kris.
          </p>
          <p xml:id="i-74YD7aRkvp8ToJvp5A9U7G">
            Konjunkturinstitutets nyligen framlagda bilaga till Långtidsutredningen
            visar att basscenariet är att vi kommer få 1,9 % genomsnittlig
            tillväxt till år 2015. Detta skulle inte förbättra vår position.
            Det skulle enligt Konjunkturinstitutet "@ @ @ bli fråga om en
            viss ytterligare eftersläpning i fråga om utvecklingen av BNP
            per capita." Detta vore en oacceptabel utveckling. Sysselsättningsmålet
            på 80 % skulle inte nås ens till år 2015. Samtidigt visar man
            att en tänkt arbetstidsförkortning skulle få förödande konsekvenser
            för samhällsekonomi och välstånd. Till detta ska fogas de ökade
            kraven på ekonomisk tillväxt som kommer ur det positiva faktum
            att vår medellivslängd ökar, vilket innebär att pensionsavsättningarna
            måste bli större och pensionsåldern högre om inte ålderspensionen
            ska bli mycket låg för framtidens pensionärer. I basscenariet
            kommer varken arbetslöshet eller skattetryck ned i nivåer som
            är förenliga med en långsiktig tillväxt av genomsnittskaraktär.
            Sverige kan bättre än så.
          </p>
          <p xml:id="i-PwyfUKcS5Quuw8eUMmLnsw">
            Det är därför i hög grad oroande att Sveriges regering tycks
            göra mycket lite åt att skapa de förutsättningar för långsiktigt
            god tillväxt som Sverige behöver. Arbetet med en bred och väl
            förankrad skattereform är helt nedlagt. Detta ska också ses mot
            bakgrund av att samtliga de strukturreformer som genomförts sedan
            den stora ekonomiska krisen i slutet av 80-talet (med överhettning,
            stoppaket och regeringskris) har tillkommit trots socialdemokraternas
            motstånd, sedermera i de flesta fall omsvängt till passivt stöd.
            Folkpartiet har däremot på område efter område aktivt, i polemik
            med s, förespråkat förändring i syfte att skapa friare ekonomi,
            bättre villkor för jobb och företagande och därmed förutsättningar
            för ökat välstånd.
          </p>
          <p xml:id="i-7HkS9v1wdFtecmKmt3YJ7m">
            Det som nu krävs är aktiva strukturreformer för ett internationellt
            konkurrenskraftigt skattesystem, lägre skattetryck, reformerad
            arbetsmarknadslagstiftning, mindre krångel och rent spel på marknaden,
            EMU-medlemskap, reformerade socialförsäkringar och mycket annat.
            Vi behöver ett företagsklimat som gör att företagen startar, växer
            och stannar i Sverige. Vi behöver en handlingsplan @ Fördel Sverige.
          </p>
        </div>
        <div type="ipQuestion">
          <p xml:id="i-Bt1vqE1sC1bDpqG7XwwEGx">
            Mot bakgrund av detta vill jag fråga finansministern:
            <list rend="unordered">
              <item>
                1. Vilka åtgärder planerar finansministern för att förbättra
                företagsklimatet i Sverige?
              </item>
              <item>
                2. Vilka åtgärder planerar finansministern för att utan ökade
                offentliga utgifter höja arbetsutbudet, höja sysselsättningsgraden
                och öka den faktiska pensionsåldern?
              </item>
              <item>
                3. På vilket sätt avser finansministern skapa ett internationellt
                konkurrenskraftigt skattesystem?
              </item>
              <item>
                4. Vilka övriga ekonomiska strukturreformer planerar finansministern
                för att Sverige ska komma in i en period av varaktigt högre ekonomisk
                välståndsökning?
              </item>
            </list>
          </p>
        </div>
      </div>
    </body>
  </text>
</TEI>
