<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0374">
  <teiHeader>
    <fileDesc>
      <titleStmt>
        <title>osund konkurrens</title>
        <author>Falkmer, Karin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>osund konkurrens till näringsminister Björn Rosengren om osund konkurrens</title>
          <idno type="rdwebb">GN10374</idno>
          <ref type="dokument_url_text">http://data.riksdagen.se/dokument/GN10374/text</ref>
          <ref type="dokument_url_html">http://data.riksdagen.se/dokument/GN10374</ref>
          <ref type="dokumentstatus_url_xml">http://data.riksdagen.se/dokumentstatus/GN10374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A16XHDHnpsSEskwvgsUhaw</idno>
            <persName>Falkmer, Karin (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-UeKrTKPtc4L77iibvNmdra" corresp="i-HP26Ex6XfZD2gozC8P6pdm">
          <date when="2000-05-09"/>
        </correspAction>
        <correspAction type="sent" xml:id="i-a1vwoy7SGogu8oMnSi1md" corresp="i-A16XHDHnpsSEskwvgsUhaw">
          <date when="2000-04-27"/>
        </correspAction>
        <correspAction type="answered" xml:id="i-EobSM3cwjqysqKduT9gbXw" corresp="i-GFJcxAB9fyzG2VN1HakscJ">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-ArmoTpLZMYjkqRGttLUH7B">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AFY1wimCmfRZcZ3LKFzP1H">
            Interpellation 1999/2000:374 av Karin Falkmer (m) till näringsminister
            Björn Rosengren om osund konkurrens
          </p>
          <p xml:id="i-VwC5UwL5b63ER4XM6QB5Dm">
            Det är av stor vikt att det finns ett mångfacetterat, stabilt
            och gott näringsklimat i Sverige. Dagens arbetsmarknadssituation,
            där fortfarande många människor är utan riktiga arbeten, ger även
            det stöd för att det behövs ett bättre näringsklimat än det i
            dag rådande. Att människor kan arbeta, tjäna ihop till sitt levebröd
            och därigenom forma sina liv är en av grundstenarna i ett civil
            samhälle. I dag är det alldeles för få människor som startar nya
            livskraftiga företag som därmed hjälper till att skapa tillväxt
            och att hålla nere arbetslösheten.
          </p>
          <p xml:id="i-6rDyQVk3siPP8Ggy24BvEF">
            Stiftelsen Svenska Jobs and Society har sedan starten i mitten
            av 80-talet startat omkring 35 000 nya företag. Över 80 Nyföretagarcentrum
            finns i dag i ett nätverk över hela landet och nya tillkommer
            varje år. Det finns 3 500 personer i de lokala nätverken. Strategin
            för deras verksamhet är kostnadsfri, saklig och konfidentiell
            rådgivning för nyföretagaren.
          </p>
          <p xml:id="i-MAxXsVs7BKk5LdGcezab7D">
            Jobs and Society har över 30 nationella sponsorer, Nyföretagarcentrum
            har 2 500 lokala sponsorer. Finansieringen av Nyföretagarcentrum
            är två tredjedelar från privat näringsliv och en tredjedel från
            offentlig sektor. Att man lyckats med att skapa livskraftiga företag,
            visar sig genom att mindre än 4 % av företagen som startats via
            Nyföretagarcentrum har gått i konkurs efter fem år.
          </p>
          <p xml:id="i-5TrEQkWasdvi3TaUANuwtd">
            NUTEK har givits regeringens uppdrag att i samverkan med övriga
            aktörer under våren 2000 utarbeta ett förslag till nationellt
            handlingsprogram för ungt företagande i Sverige. Det har kommit
            till vår kännedom att NUTEK har knutit nära kontakter med den
            kanadensiska organisationen CEED, Centre for Entrepreneurship
            Education and Development, en regional del av utbildnings- och
            kulturministeriet i Kanada med säte i Nova Scotia.
          </p>
          <p xml:id="i-TW7JeZkZ9Z5aF8J5zeiw1N">
            NUTEK har tagit del av de kanadensiska erfarenheterna som där
            gjorts och avser att applicera CEED:s koncept Open for Business
            (OFB), som går ut på att tillhandahålla entreprenörskapsaktiviteter,
            studiebesök, rådgivning och lärarfortbildning. Den mest synliga
            delen av arbetet är ett "varuhus" @ en sajt, där kunden/klienten
            erbjuds ett smörgåsbord av aktiviteter och utbildningar som främjar
            och utvecklar entreprenörskap och företagsamhet hos den enskilde
            individen.
          </p>
          <p xml:id="i-c2JvQFoAgwmxyAxLwpvHo">
            Huvudsyftet med det nationella OFB-projektet är att etablera
            Open for Business och successivt fasa in verksamheten i Sverige.
          </p>
          <p xml:id="i-JWGggBTLHZP8PC9Nam2SjS">
            Under våren 2000 etableras sammanlagt fem pilotkontor. Ett på
            var och en av följande platser: Lindesberg, Sollefteå, Ånge, Örebro
            och Örnsköldsvik. Västernorrlands län och Örebro län blir därmed
            försöksregioner där konceptet testas, utvecklas och anpassas för
            svenska förhållanden. Därefter kommer konceptet att spridas till
            andra intresserade regioner. Efter tre år ska OFB omfatta 20 kontor,
            fördelat på sex regioner.
          </p>
          <p xml:id="i-FdeVeU64a8mTGXCuADGUt3">
            OFB:s koncept bygger till stora delar på att det upprättas lokala
            centrum dit personer kan vända sig för att få rådgivning och den
            hjälp som ofta är av stor betydelse för nyföretagare i startblocken.
            OFB:s tilltänkta verksamhet är mycket snarlik den verksamhet som
            i dag bedrivs av Jobs and Society och dess Nyföretagarcentrum.
          </p>
          <p xml:id="i-BUmicAg8hvQpDHzdHzJb7w">
            Det kan konstateras att NUTEK inte valt att gå till väga genom
            upphandling i ärendet. I den roll NUTEK har som myndighet riskeras
            att sunda konkurrensvillkor åsidosätts. Vidare är det tvivelaktigt
            om NUTEK:s roll som kommersiell aktör är förenlig med myndighetens
            uppgifter. I den mån NUTEK som myndighet samtidigt agerar som
            kommersiell aktör riskerar det att skapas en osund konkurrens
            som avsevärt kommer att försvåra andra verksamheters möjligheter
            att etableras sig och växa på marknaden.
          </p>
        </div>
        <div type="ipQuestion">
          <p xml:id="i-9LUjeaZCy58jLJfA1n7LQj">
            Med anledning av ovanstående ställs följande frågor till Björn
            Rosengren:
            <list rend="ordered">
              <item>
                Vad ämnar näringsministern vidta för åtgärder för att förhindra
                uppkomsten av osund konkurrens?
              </item>
              <item>
                Vad ämnar näringsministern vidta för åtgärder för att förhindra
                att en skattefinansierad myndighet konkurrerar ut redan befintlig
                verksamhet?
              </item>
            </list>
          </p>
        </div>
      </div>
    </body>
  </text>
</TEI>
