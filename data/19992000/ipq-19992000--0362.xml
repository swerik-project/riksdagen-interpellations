<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0362">
  <teiHeader>
    <fileDesc>
      <titleStmt>
        <title>alkoholpolitik och folkhälsa</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>alkoholpolitik och folkhälsa till socialminister Lars Engqvist om alkoholpolitik och folkhälsa</title>
          <idno type="rdwebb">GN10362</idno>
          <ref type="dokument_url_text">http://data.riksdagen.se/dokument/GN10362/text</ref>
          <ref type="dokument_url_html">http://data.riksdagen.se/dokument/GN10362</ref>
          <ref type="dokumentstatus_url_xml">http://data.riksdagen.se/dokumentstatus/GN10362</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-3U7CjtMuHweYaejxKipC6j" corresp="i-ESKbhHz2VETwMj9meYcmxk">
          <date when="2000-04-25"/>
        </correspAction>
        <correspAction type="sent" xml:id="i-SNGVtcDF12mFpPC7QDL3nX" corresp="i-Gcjbk3nJyjWXPaa2dm3MFR">
          <date when="2000-04-18"/>
        </correspAction>
        <correspAction type="answered" xml:id="i-6oUZEnxzVvk4UGYSvtFGmC" corresp="i-ESKbhHz2VETwMj9meYcmxk">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-WB5sPphxRoJrPDreJs5eJP">
            den 18 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Aj8C9sR63CMmmtckLgXUGf">
            Interpellation 1999/2000:362 av Elver Jonsson (fp) till socialminister
            Lars Engqvist om alkoholpolitik och folkhälsa
          </p>
          <p xml:id="i-QPpKLw4MYjC5MXXQkidPcd">
            Svensk alkoholpolitik har haft de sociala och medicinska skälen
            som grund för alkoholpolitiken. Under senare år har det mera moderna
            ordet folkhälsa spelat stor roll i argumenteringen.
          </p>
          <p xml:id="i-7s7vD5FHmwrLyypfsbDUq1">
            Men även samhällsekonomiska perspektiv har stor tyngd. Fristående
            forskare har under senare år beräknat att samhällsekonomins nettokostnad
            är i hundramiljardersklassen per år räknat. Det motsvarar en dagskostnad
            för samhällsekonomin på uppemot 300 miljoner kronor! Därtill ska
            läggas förlusterna för de "mjuka värden" som det sociala och medicinska
            lidandet och förlusterna utgör.
          </p>
          <p xml:id="i-C8UZwJ22Pym2gbw4sbGLAV">
            Under senare år har den svenska alkoholpolitiken utmanats inte
            minst genom internationaliseringen och det ökade resandet torde
            ha spelat in. Men även förändrade regelsystem torde spela stor
            roll och inte minst det ökade utbudet av alkohol, inte minst på
            restaurangsidan, och den alltmer aktiva, för att inte säga aggressiva
            marknadsföringen.
          </p>
          <p xml:id="i-Dfrg83z1bZzwb5TaoQu1a2">
            Kommunernas roll i sammanhanget finns anledning att uppmärksamma.
            Den kraftiga ökningen av utskänkningstillstånd som nästan fördubblats
            på mindre än ett decennium innebär att konsumtionen gått upp kraftigt.
            Därtill kommer inslag i marknadsföringen om happy hours på restauranger
            där man i den hårda konkurrensen gör utspel med s.k. lågpriserbjudande.
          </p>
          <p xml:id="i-DAXaZyHhi5WorKnCGWTJre">
            Alkoholist på öl
          </p>
          <p xml:id="i-5gcCEKJSR8RHfzT2PqQ4oe">
            Ungdomars berusningsdryck nummer ett har blivit folkölet, ett
            öl som man inhandlar i vanliga livsmedelsbutiker. Folköl är inte
            bara lätt att köpa för minderåriga, det är alltför lätt att också
            ge en ordentlig fylla.
          </p>
          <p xml:id="i-cX2xkLD7wTgaAVezfEtJJ">
            Ungdomsförbundet UNF har under lång tid testat hur livsmedelshandlarna
            klarar av att hålla åldersgränserna. I genomsnitt är det sju av
            tio butiker som säljer folköl till unga tonåringar. Inga informations-
            och utbildningskampanjer synes undanröja missförhållandet.
          </p>
          <p xml:id="i-H3EsoGa4P95AUHTTiV7ux">
            Svensk handel har tillsammans med vissa kommuner haft projektet
            "folköl på fullaste allvar" där man certifierat butiker som inte
            säljer folköl till minderåriga. Men kontroller i efterhand har
            visat att inom några veckor efter det att man fått sin prisbelöning
            i form av diplom för att hålla på åldersgränserna så var det tre
            fjärdedelar av butikerna som sålde folköl till minderåriga.
          </p>
          <p xml:id="i-3tEJUDb3G9AekyMXpJ6yiz">
            Vad många bortser ifrån är att folkölet inte är en harmlös måltidsdryck.
            Ungdomar som är underåriga för legala ölköp kommer lätt över ölet
            @ ofta en sexpack 3,5-procentigt folköl @ vilket räcker till att
            berusa sig kraftigt. Ett sådant vanligt inhandlat paket innebär
            att man har kommit över alkohol motsvarande 1/4 liter starksprit.
          </p>
          <p xml:id="i-NPnMoqqin4s22q86DgHKxM">
            Alkoholutredningens uppdrag att komma med förslag om vad som
            behöver göras åt folkölet ter sig alltmer angeläget. Den stora
            utslagning av ungdomar från såväl skola som arbetsliv med direkta
            orsaker från frekvent öldrickande måste hejdas om inte en för
            stor del av ungdomsgenerationen ska slås ut i livslång misär.
          </p>
          <p xml:id="i-8NXEUh4xt6DY4oak2f5zZL">
            Fullfölj svensk tradition
          </p>
          <p xml:id="i-PanV8kZo6UBjYdQK3CWdcb">
            Det stora alkoholpolitiska beslutet 1977 hade som portalrubrik
            att "begränsa den totala alltför höga alkoholkonsumtionen i avsikt
            att komma till rätta med den totala, alltför höga alkoholkonsumtionen".
            Det skedde med avsikten att minska samhällets kostnader och det
            mänskliga lidandet. Det byggde på kunskapen om att ökad alkoholkonsumtion
            ännu mer ökar skador och för tidiga dödsfall.
          </p>
          <p xml:id="i-BeEwzaqCkj8NwHDdwMZcSy">
            Den misslyckade EU-förhandlingen om införselregler är därför
            att beklaga. Det hade varit rimligt att låta ärendet i sista hand
            gå till domstolsprövning. Framgången för Sverige i det s.k. Franzénmålet
            och prövningen av Systembolagets status borde gett regeringen
            modet att hävda den svenska hållningen. Det skulle dessutom gett
            Sverige flera års rådrum. Svenska regeringen har inte bjudit EU-kommissionen
            och ministerrådet spetsen då man förhandlade. Socialministern
            uttalade i en frågestund i februari i år att EU måste hysa respekt
            för svenska önskemål med hänvisning till den stora majoritet som
            hävdar en restriktiv och social alkolholpolitik. Statsrådet Engqvist
            gav beskedet att detta "tänker vi upplysa kommissionen om". Av
            den morska deklarationen blev det platt intet.
          </p>
          <p xml:id="i-QZAi2RBtd9VzZE3muGHERN">
            Sverige fick ge upp det som tidigare utlovats. Vad som av officiella
            förhandlare framställts som en självklarhet, att Sverige på egen
            hand kunde avgöra sina införselvillkor, kom skändligen på skam.
            Den vid samma tillfälle uttalade deklarationen från statsrådens
            sida om de starka folkhälsoskälen som Sverige driver kom i förhandlingen
            helt av sig.
          </p>
          <p xml:id="i-SoAXpy23bT5RMoEkJihrSe">
            Alkoholfria zoner
          </p>
          <p xml:id="i-MpkJx94iUtKTUpJ8YR5dQG">
            Självfallet är det en illusion att tro att vi kan få ett samhälle
            fritt från alkohol och andra droger. Men ambitionen, att begränsa
            de avarter som en hög konsumtion för med sig, måste självfallet
            vara mycket aktiv. Den ambitiösa narkotikapolitiken är anledning
            att också tillämpa på alkoholområdet. För trots allt är just alkoholkonsumtionen
            det som skördar de flesta offren.
          </p>
        </div>
        <div type="ipQuestion">
          <p xml:id="i-HaRzzxuyMCktCz4duXRu5T">
            För egen del har jag under flera år hävdat värdet av punktnykterhet
            i speciella situationer och att några områden skulle hållas helt
            fria från alkohol:
            <list rend="unordered">
              <item>
                Arbetslivet
              </item>
              <item>
                Trafiken
              </item>
              <item>
                Tidiga barn- och ungdomsår
              </item>
              <item>
                Gruppen redan alkoholskadade
              </item>
              <item>
                Blivande mammor under graviditeten
              </item>
            </list>
          </p>
          <p xml:id="i-PS7c1D4dzDJHD38HfWnEBR">
            Om dessa fem områden blev "alkoholfria öar", skulle en sådan
            punktnykterhet också utöver det egenvärde som varje alkoholfritt
            område förde med sig påverka och begränsa den totala konsumtionen.
          </p>
          <p xml:id="i-Ru4HjuajnjoJ9ikJ5spkqa">
            I debatten har svartspriten utmålats som den näst intill enda
            orsaken till problemen. Självfallet ska svartspritshanteringen
            bekämpas med alla medel, men man glömmer lätt bort att legal sprit
            är lika hälsofarlig. Därtill kommer att erfarenheten från andra
            länder som har väsentligt lägre alkoholskatter än Sverige, t.ex.
            England, ändå har stora problem med alkoholsmuggling och s.k.
            svart handel.
          </p>
          <p xml:id="i-S3NY6Ng578AMVpdZpbyEe9">
            Socialt perspektiv
          </p>
          <p xml:id="i-CKtePdeGm44EshZFormuu">
            Vår situation med ett större flöde, som t.ex. de lördagsöppna
            butikerna för med sig, samt den fortsatta och ökade införseln,
            kommer att förändra situationen till det sämre. Folkhälsoinstitutets
            chef har varnat och hävdat att många hundra ytterligare @ utöver
            de ca 5 000 årligen för tidigt avlidna @ kommer att få sitt liv
            förkortat genom de nya införselreglerna.
          </p>
          <p xml:id="i-2m25DsKqciFT8xPAqhtteb">
            Därför är det viktigt att krafttag tas från regering och riksdag
            för att få ett socialt perspektiv på alkoholpolitiken så att den
            inte bara blir en närings- och servicepolitik. Socialministern
            måste ta sin roll på större allvar som den högste politiskt ansvarige
            för folkhälsan.
          </p>
          <p xml:id="i-DJkobHUXUbSGJnPgcrAuvN">
            Med anledning av det anförda vill jag ställa följande frågor
            till socialminister Engqvist:
          </p>
          <p xml:id="i-XmioTwbL1ezbvrQBZDdjmK">
            Vilka åtgärder är regeringen beredd att vidta för att begränsa
            skador och dödsfall på grund av ökat alkoholbruk?
          </p>
          <p xml:id="i-Dj5pKZRCfKiDQNP7XYvRXS">
            Är regeringen beredd att starta en offensiv i avsikt att rädda
            liv och hälsa med anledning av de alarmerande rapporterna om den
            tidiga alkoholdebuten bland ungdomar?
          </p>
          <p xml:id="i-TWB2d9pT9XLkzLGn3BNwjk">
            Är regeringen beredd att proklamera en punktnykterhet som innebär
            att vi kan förverkliga "alkoholfria zoner"?
          </p>
          <p xml:id="i-MXGkZVRAtQc6i8w86qENnA">
            Avser regeringen att förverkliga ett koncept som får sin motsvarighet
            till trafikens nollvision?
          </p>
        </div>
      </div>
    </body>
  </text>
</TEI>
