<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0381">
  <teiHeader>
    <fileDesc>
      <titleStmt>
        <title>strandstädning</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>strandstädning till miljöminister Kjell Larsson om strandstädning</title>
          <idno type="rdwebb">GN10381</idno>
          <ref type="dokument_url_text">http://data.riksdagen.se/dokument/GN10381/text</ref>
          <ref type="dokument_url_html">http://data.riksdagen.se/dokument/GN10381</ref>
          <ref type="dokumentstatus_url_xml">http://data.riksdagen.se/dokumentstatus/GN10381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Runegrund, Rosita (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>Kjell Larsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CYrWxnPpyvpesi1u518ooQ" corresp="i-9ih4smVvRYKCMas4i52Xiw">
          <date when="2000-05-09"/>
        </correspAction>
        <correspAction type="sent" xml:id="i-KSkCUiyXxF8fpmvWKLeSbQ" corresp="i-43NmWWYd8vEgZrkoXWWCXx">
          <date when="2000-04-27"/>
        </correspAction>
        <correspAction type="answered" xml:id="i-5tXjuRKNgbz19Gh6n8NrRg" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-7PnqziyBTXFsyPpNZNQNbJ">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EqigrvZD1wNKKM5FpTy7n2">
            Interpellation 1999/2000:381 av Rosita Runegrund (kd) till miljöminister
            Kjell Larsson om strandstädning
          </p>
          <p xml:id="i-4nBA4vTe1AWKS8mevDhs4R">
            Bohuskusten är ett av Sveriges populäraste områden för rekreation.
            Skärgården med sina kobbar, skär och karakteristiska kala klippor
            besöks varje sommar av en mängd turister och bofasta för sol,
            bad och andra friluftsaktiviteter.
          </p>
          <p xml:id="i-MFVCSuMdKg4YxKajDkusin">
            Tyvärr störs den vackra bilden av att det varje år driver in
            skräp i stora mängder till kusten.
          </p>
          <p xml:id="i-NgECYwFr3uebJeWWnBKVuS">
            Förr bestod skräpet mestadels av drivved eller andra naturmaterial
            som bröts ned eller samlades och återanvändes som bränsle. Men
            på 60-talet ökade mängderna och skräpet fick ett nytt inslag @
            plast. I dag består skräpet (trä undantaget) till 80@90 % av plast
            i olika former. Varje år flyter ca 6 000 kubikmeter skräp i land
            utmed den omkring 20 mil långa Bohuskusten. Av Nordsjöns totala
            skräp tar Bohuslän emot mer än 10 % trots att kusten utgör mindre
            än 2 % av den totala kustlinjen kring Nordsjön. Värst utsatt är
            den nordligaste kuststräckan från Lysekil och norrut.
          </p>
        </div>
        <div type="ipQuestion">
          <p xml:id="i-H9htgLgx5dfQpvuibS9XPc">
            De negativa effekterna av nedskräpningen är många.
            <list rend="unordered">
              <item>
                I vikar där skräpet koncentreras blockeras t.ex. vattengenomströmningarna
                och därmed syresättningen.
              </item>
              <item>
                Skräp som blir liggande blir till slut övervuxet. Jorden blir
                därför påverkad av plaster, metaller, oljor och andra kemikalier.
              </item>
              <item>
                Det havsburna skräpet ställer också till trassel för djurlivet.
                Fåglar fastnar i plastringar och fiskelinor osv.
              </item>
              <item>
                Även för oss människor är skräpet farligt. Vi får samsas på stranden
                med ilandflutna kanyler, glasskärvor, medicinrester, olja, kemikalier
                och andra giftiga ämnen.
              </item>
            </list>
          </p>
          <p xml:id="i-WeLkQUNd4viAm62G2PTWaw">
            Resultatet från 1999 års städning visar på en ökning av de insamlade
            skräpmängderna jämfört med tidigare år. Arbetsinsatsen varierar
            stort mellan kommunerna och vissa skärgårdsområden har inte alls
            blivit städade.
          </p>
          <p xml:id="i-KiCCuuioGANjgQRA4k9pM1">
            Det finns i dag många noggrant utförda studier där man spårat
            var skräpet kommer ifrån respektive vart skräpet tar vägen. Dessa
            studier har bl.a. utförts i England. Resultat visar att skräpet
            kommer bl.a. från fartygen ute till havs som dumpar sitt skräp
            och ibland restolja men också från andra länders hamnar och flodstränder.
          </p>
          <p xml:id="i-CG8jEGg3pGRSbghF4gHX8D">
            Genom en undersökning från Bohuslän visar det sig att man fick
            ihop 39 000 säckar med skräp förra sommaren. Detta resultat visade
            en ökning med 10 % från det föregående årets städning. Västkuststiftelsen
            beräknar att ca 800 kubikmeter skräp ligger kvar kring Bohuskusten.
            Vid bl.a. en granskning av de totalt 1 899 fiskelådor som samlats
            in kom 1 000 från Storbritannien, ett fåtal från Norge och 166
            från Danmark.
          </p>
          <p xml:id="i-CM3jFmALGsFG3jAeXJfk76">
            Detta är ytterligare ett exempel på vad de olika kraven för hamnavgifter
            orsakar.
          </p>
          <p xml:id="i-BzCi99YtvjGRFMLDrPLpy3">
            Sverige är sedan 1985 det enda land som har ett s.k. No special
            system som innebär att tankfartygen kan komma in och tömma sitt
            avfall och sina tankar plus att de måste vara helt rena på avfall
            innan de åker därifrån. Nu ska det bli ett enhetligt system och
            arbete pågår för detta. Ett sådant europeiskt harmoniserande system
            med gemensamma regler måste till för att bevara våra sjöar och
            stränder som de fina platser de är.
          </p>
          <p xml:id="i-7qw673Egom46gXFuPy1z47">
            HELCOM-länderna har skrivit under principprogrammet för detta.
            Uppsamlingsstationer finns, men projektet arbetar på för att få
            till stånd en gemensam europeisk lösning. Tidsramen för implementeringen
            är i detta fall mycket viktig och att alla berörda länder har
            möjligheter att verkställa detta arbete. Vi skulle förmodligen
            nå mycket bra resultat gällande problemen med tankblandningstömningar
            och dumpning av sopor från fartyg när detta system gäller fullt
            ut.
          </p>
          <p xml:id="i-HouyeonWSTa774VyQtEoaP">
            Vid Bohuskusten är det Västkuststiftelsen, BOSAM och Läns- och
            arbetsnämnden som anordnar denna gemensamma städning tillsammans
            med kommunerna. Kommunerna betalade förra året 1,3 miljoner kronor
            själva för att hålla strandområdena rena. Detta är mycket pengar
            för en fråga som ur miljösynpunkt är nationell men även en EU-angelägenhet.
          </p>
          <p xml:id="i-BKT2BPTpDfWXMuZqMwHWCL">
            På världsutställningen i Lissabon visades oljiga plastförpackningar,
            gamla sprutor, kemikaliedunkar och annat bråte från världens alla
            hörn som har plockats upp på Västkustens stränder. Bråtet på världsutställningen
            var startpunkten för en internationell kampanj mot nedskräpning
            av havet, som Naturvårdsverket drog i gång. Syftet var att fokusera
            på den ökade nedskräpningen till havs. Informationsmaterial delades
            ut till kustkommuner, fiskeri- och sjöfartsnäringen, frivilliga
            organisationer m.fl. Den svenskbyggda vikingbåten Skidbladner
            skulle vara budbärare i kampanjen No more marine litter (Sluta
            skräpa ned haven!). För att underlätta utbytet av erfarenheter
            skapades ett elektroniskt nätverk där internationella organisationer,
            nationella och lokala myndigheter och miljörörelsen kunde mötas.
            Nätverket skulle få en egen engelskspråkig hemsida på Internet.
            Där ska finnas data om nedskräpningen, rapporter från internationella
            konferenser och aktiviteter på olika håll. När jag prövar att
            gå in på denna sida så finns den inte. Är det inte aktuellt längre?
          </p>
          <p xml:id="i-NxngPkcvHM4ZdWDaVUhnvD">
            Hela denna utställning visade på det internationella problem
            som nedskräpningen är och att det är fler aspekter än bara fartygens
            situationer inblandade. Detta är en europeisk angelägenhet, ingen
            kommunal fråga men ändå måste kommunerna själva stå för kalaset.
          </p>
          <p xml:id="i-Wv5hqtkbGzwQEyDCzrbefs">
            Med anledning av detta frågar jag ministern:
          </p>
          <p xml:id="i-LuXtjKAHPGwdk2aNAbUaJn">
            Kommer ministern att på ett kraftfullt sätt arbeta för att tydliggöra
            vikten av att dumpningsfrågan av sopor och oljerester får en snabb
            och enhetlig europeisk lösning, så att våra hav och kustremsor
            får ett mer förebyggande skydd?
          </p>
          <p xml:id="i-JbYX4Ua6CjdvD5XUpWJcaz">
            Kommer ministern att lyfta frågan om nedskräpning så att kommunerna
            kan känna stöd och engagemang så som det fungerade under världsutställningen
            1998?
          </p>
          <p xml:id="i-G5vsoGjThmHWcdScCnRJjr">
            Kommer ministern att arbeta fram en permanent lösning av strandstädning
            längs våra kustremsor så att kommunerna kan känna en ekonomisk
            lättnad inför kommande städperioder?
          </p>
        </div>
      </div>
    </body>
  </text>
</TEI>
