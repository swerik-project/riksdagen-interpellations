<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0288">
  <teiHeader>
    <fileDesc>
      <titleStmt>
        <title>återvinningsburkar</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>återvinningsburkar till miljöminister Kjell Larsson om återvinningsburkar</title>
          <idno type="rdwebb">GN10288</idno>
          <ref type="dokument_url_text">http://data.riksdagen.se/dokument/GN10288/text</ref>
          <ref type="dokument_url_html">http://data.riksdagen.se/dokument/GN10288</ref>
          <ref type="dokumentstatus_url_xml">http://data.riksdagen.se/dokumentstatus/GN10288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Marcelind, Ragnwi (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>Kjell Larsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EmYCVXfo8NjsAyrGMJdNcf" corresp="i-9ih4smVvRYKCMas4i52Xiw">
          <date when="2000-03-21"/>
        </correspAction>
        <correspAction type="sent" xml:id="i-KnE7rBdSwdXxchMTuBJSdJ" corresp="i-Ha5uZXGHudhTidCuW8UjXN">
          <date when="2000-03-13"/>
        </correspAction>
        <correspAction type="answered" xml:id="i-TVymoivVZkvXM5LsXDSMgt" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-4HPyoHrPu9TKQDjR1YtH6H">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EvNTWimr5V6sg2meQaj765">
            Interpellation 1999/2000:288 av Ragnwi Marcelind (kd) till miljöminister
            Kjell Larsson om återvinningsburkar
          </p>
          <p xml:id="i-XUNRFzfsSTnMzUW9e7FP3w">
            I Sverige säljs ca 900 miljoner pantburkar av aluminium per år.
            Ca 90 % av dessa återvinns, vilket också är Returpack AB:s målsättning
            och den nivå som ska uppnås enligt förordningen (1997:185) om
            producentansvar för förpackningar. År 1998 återvanns 840 miljoner
            pantburkar, vilket innebär att man det året endast kom upp till
            86 procents återvinning av sålda pantburkar.
          </p>
          <p xml:id="i-CKARqw3vH1RjSMygxNWBpW">
            Av de ca 10 % pantburkar av aluminium som inte samlas in hamnar
            ca 6 % i Metallkretsens behållare och resterande 4 % oftast i
            hushållssoporna. Dessutom "turistimporteras" ca 100 miljoner aluminiumburkar
            per år (1998 och beräkningar för 1999). Ungefär 35 miljoner burkar
            av dessa återvinns. Resterande burkar lämnas till Metallkretsens
            insamlingsstationer för metallförpackningar eller hamnar i hushållsavfallet
            eller slängs någon annan stans.
          </p>
          <p xml:id="i-4pFSdXKFEYXNsXyK8HZb5z">
            Svenska Returpack AB, som hanterar insamling och återvinning
            av aluminiumburkar, menar att det finns fyra kategorier av dryckesburkar
            av metall i Sverige: inhemska pantburkar av aluminium, importerade
            pantburkar av aluminium (t.ex. ölburkar importerade direkt av
            bryggerier), "turistimporterade" aluminiumburkar samt importerade
            stålburkar.
          </p>
          <p xml:id="i-DzCUqQwCMDzssLieJwE1K2">
            Fr.o.m. den 1 januari 1997 innebär reglerna för returhanteringen
            att pant endast betalas ut för burkar som ingår i det svenska
            pantsystemet. Detta kontrolleras via EAN-koden. Även pantlösa,
            "turistimporterade" burkar tas dock emot i systemet då alla aluminiumburkar
            berättigar till hanteringsersättning (dvs handlarna får 13 öre
            per räknad burk).
          </p>
          <p xml:id="i-CZezy4eDVFbrb8pFf8q4Jm">
            För stålburkar lämnas däremot ingen ersättning. Dessa importerade
            dryckesburkar ingår inte i pantsystemet utan är belagda med en
            förpackningsavgift som ska finansiera Svenska Metallkretsen AB:s
            insamling och hantering av stålburkarna. Förpackningarna omfattas
            av reglerna om producentansvar och de tomma dryckesburkarna ska
            lämnas av konsumenterna vid de insamlingsstationer som finns för
            sortering av olika förpackningar. På returpack uppskattar man,
            grovt räknat att ca 5 % av handeln med dryckesburkar utgörs av
            stålburkar, dvs. ca 50 miljoner burkar per år.
          </p>
          <p xml:id="i-wueFVieJVazmh6fmfBaqA">
            Enligt uppgift från Returpack är det dryckesburkar av stål (inte
            av aluminium) som omfattas av svarthandel. Storleken på denna
            svarthandel är inte känd men att den ökar är helt säkert. Större
            partier kan "containervis" tas in i Sverige från länder som t.ex.
            Polen. Det är främst i västra Sverige som svarthandeln florerar.
          </p>
          <p xml:id="i-7eqy6rYtCnWF4nbw4mF12c">
            Vid ett besök på Ekobrottsmyndigheten i Göteborg i januari 1999
            fick vi information om den stora svarta handeln som pågår med
            importerade burkar. Momsfifflet i denna handel uppgår till mångmiljonbelopp.
            Ekobrottsmyndigheten arbetar just nu med att utreda frågor kring
            momsfiffel med importerade burkar.
          </p>
          <p xml:id="i-HJiNiFamAP2JmwYbEVBPpc">
            Läsk- och ölburkar för försäljning tillverkas bl.a. i England
            och transporteras hit. Importören uppger att moms kommer att betalas
            i Sverige, vilket är svårt att kontrollera. Väl i Sverige betalas
            ingen moms eller andra avgifter. Ekobrottsmyndigheten i Göteborg
            beräknar att för varje långtradare som tas in i Sverige med dryckesburkar
            försvinner en halv miljon svenska kronor som skulle betalas in
            i skatt och avgifter. Skattemyndighetens kontrollapparat är inte
            uppbyggd så att den klarar kontrollen över den alltmer expanderande
            svarthandeln.
          </p>
          <p xml:id="i-KsCf1qqNabphp6p7k7gtCg">
            För varje burk som tas in Sverige finns en hanteringsersättning
            på 50 öre som ska betalas, vilket inte sker av oseriösa importörer.
            Om vi enbart räknar med de 100 miljoner turistimporterade burkarna
            i Sverige, handlar det om 50 miljoner svenska kronor i skatter
            och avgifter som försvinner. Genom den upplysningen kan vi förstå
            att de importerade burkarna inte enbart är en miljöbov utan också
            ett omfattande ekonomiskt problem.
          </p>
          <p xml:id="i-UmQRqePjgJZpg2RHvKYagd">
            I en interpellationsdebatt med dåvarande miljöministern Anna
            Lindh, mars 1998, frågade riksdagsledamoten Dan Ericsson vilka
            åtgärder Anna Lindh skulle vidta för att komma åt detta problem.
            Anna Lindh kunde inte se problemet. Hon sade: Dessa opantbara
            burkar tas redan i dag om hand tack vare konsumentens ökade miljömedvetande.
            Denna slutsats är felaktig och det kan man avläsa av de siffror
            som redovisas i interpellationen. Ca 80 miljoner burkar av de
            som säljs i Sverige återvinns inte, 35 miljoner av dessa räknar
            man med samlas in i Metallkretsens behållare, alltså 45 miljoner
            burkar går antingen till Metallkretsens insamling eller direkt
            i soptippen. Årligen slängs uppskattningsvis 100 miljoner burkar
            på våra sophögar. Detta kan inte vara acceptabelt. Dessutom har
            Metallkretsen få inlämningsställen vilket försvårar inlämningen
            av burkar dit.
          </p>
          <p xml:id="i-Erz97EoBBFoxk5oPmp4vGp">
            Naturvårdsverket säger att aluminium inte är lättkorroderat,
            metallen rostar väldigt långsamt, och därmed lakas inga miljöfarliga
            ämnen ut på "åtminstone ett par hundra år". Men då är frågan om
            vi inte också är ansvariga för kommande generationers miljö.
          </p>
          <p xml:id="i-DJDmhaYu3hoMgqkcjufZ5x">
            Beträffande stålburkar säger Naturvårdsverket att dessa rostar
            och järnoxid och hydroxid bildas, men att detta inte anses orsaka
            några större bekymmer. När det gäller färgen på burkarna löses
            den upp efter en tid och enligt uppgift från Naturvårdsverket
            är det osäkert hur de kemiska ämnena i färgen påverkar miljön.
            På dessa lösa grunder tillåts vår miljö att skadas och det anser
            jag vara oansvarigt. Det är politikerna som måste ta ansvar för
            att förenkla för människor att leva upp till kretsloppssamhällets
            intentioner. Regeringen borde omgående tillsätta en utredning
            i samarbete med Riksskatteverket, Jordbruksverket, Tullen och
            Ekobrottsmyndigheten, för att se över omfattningen av importerade
            burkar och dess skadegörelse på miljön samt den ekonomiska brottsligheten
            kring burkimporten.
          </p>
          <p xml:id="i-HYvJ3D6QTcnwoeZ48H4Y3L">
            Med anledning av detta frågar jag:
          </p>
          <p xml:id="i-PMp3pa939dyweGDjRbwVc2">
            Vilka åtgärder kommer ministern att vidta för att öka miljömedvetandet
            hos konsumenten gällande burkar av olika slag och dess inlämningsställen?
          </p>
          <p xml:id="i-SREj5quHfmHrL2hHLYRj41">
            Vilka åtgärder avser ministern att vidta för att minska mängden
            av burkar som hamnar direkt på soptippen?
          </p>
          <p xml:id="i-Nya7QABM7hj2SMnd6w5UZM">
            Vad avser ministern att vidta för åtgärder för att underlätta
            för konsumenten att lämna in burkarna till Metallkretsen?
          </p>
          <p xml:id="i-RDEmsW2v4ULizyeFdiMhy">
            Är ministern beredd att tillsätta en utredning för att komma
            till rätta med de problem som finns runt hanterandet av burkar
            så att det blir enkelt för människor att leva upp till kretsloppssamhällets
            intentioner?
          </p>
          <p xml:id="i-9Wd1fRg4sc5MB2A7rTpegE">
            Vilka åtgärder kommer ministern att vidta för att komma till
            rätta med problemet av svartimport och momsfiffel vid burkhandel
            från utlandet?
          </p>
        </div>
      </div>
    </body>
  </text>
</TEI>
