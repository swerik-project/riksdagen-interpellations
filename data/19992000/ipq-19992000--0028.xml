<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0028">
  <teiHeader>
    <fileDesc>
      <titleStmt>
        <title>sjöräddningstjänsten</title>
        <author>Hansson, Roy (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sjöräddningstjänsten till näringsminister Björn Rosengren om sjöräddningstjänsten</title>
          <idno type="rdwebb">GN1028</idno>
          <ref type="dokument_url_text">http://data.riksdagen.se/dokument/GN1028/text</ref>
          <ref type="dokument_url_html">http://data.riksdagen.se/dokument/GN1028</ref>
          <ref type="dokumentstatus_url_xml">http://data.riksdagen.se/dokumentstatus/GN1028</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZ8SfvMTUwmGX9ydckup6w</idno>
            <persName>Hansson, Roy (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2zNKYvtk4sFj2o6HdqpP3Q" corresp="i-HP26Ex6XfZD2gozC8P6pdm">
          <date when="1999-10-19"/>
        </correspAction>
        <correspAction type="answered" xml:id="i-NVb2MLUSjr7f6Z66PZ5Y4E" corresp="i-HP26Ex6XfZD2gozC8P6pdm">
          <date when="1999-10-28"/>
        </correspAction>
        <correspAction type="sent" xml:id="i-ADxHYub2R1qZY264v733mB" corresp="i-TZ8SfvMTUwmGX9ydckup6w">
          <date when="1999-10-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-68eQif5EmoDtd63T3sZvvr">
            den 14 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XywDfSzRheRMteA9shsQUf">
            Interpellation 1999/2000:28 av Roy Hansson (m) till näringsminister
            Björn Rosengren om sjöräddningstjänsten
          </p>
          <p xml:id="i-5KgrVL9f7hLgrmW3qdiowh">
            Allmänt
          </p>
          <p xml:id="i-LWJ5cTBkkcKSpsNR6keEZP">
            Sjöfartsverket har i beslut den 15 september 1999 beslutat att
            lägga ned sjöräddningsundercentralen på Gotland (MRSC Gotland)
            fr.o.m. årsskiftet 1999/2000.
          </p>
          <p xml:id="i-VRPTaNQqrL5YiCud7LDy3N">
            Sjöräddningsundercentralen på Gotland, vilken ingår i Svenska
            sjöräddningens ledningsorganisation, är en funktion i Militärkommando
            Gotlands ledningscentral. Denna ledningscentral är uppbyggd runt
            kustradiostationen Tingstäde radio och centralen för sjöövervakning,
            i anslutning till Kustbevakningens resurser i stabshuset Nya Wisborg,
            dvs. de lednings- och övervakningsresurser på Gotland som i grunden
            är avsedda för Försvarsmaktens behov står till sjöräddningens
            förfogande för larmmottagning och ledning av sjöräddningsinsatser.
            Därutöver kan från MRSC Gotland användas information och utnyttja
            stöd från andra, på Gotland, befintliga och personella system.
          </p>
          <p xml:id="i-5kKNKyVsJtAHokntvboTR4">
            Tidigare ställningstaganden
          </p>
          <p xml:id="i-ENCAdaMCRWxETRyhm645fT">
            Sjöfartsverket och Luftfartsverket gjorde 1993 en omfattande
            utredning inför den omorganisation av sjöräddningens ledningsorganisation
            som genomfördes 1995: Utredning angående ökad grad av samordning
            och eventuell samlokalisering av sjö- och flygräddningstjänsternas
            ledningsfunktioner.
          </p>
          <p xml:id="i-RLZKuKNKjEJMeqA3s7aBck">
            Ett av utredningens ställningstaganden är: "Bibehållandet av
            Tingstäde radio som MRSC förordas i samtliga alternativ och motiveras
            av Gotlands unika läge samt den speciella funktion Tingstäde utgör
            som sambands- och ledningsresurs för flera myndigheter på Gotland."
          </p>
          <p xml:id="i-CmALeHKiAH3PB8UrgR5VP8">
            Sjöfartsverkets beslut
          </p>
          <p xml:id="i-6tbn3htGJpNK5A4juRWxV9">
            Sjöfartsverket motiverar sitt beslut med att antalet sjöräddningsfall
            minskat och därmed behovet av ledningscentral på Gotland. I beslutet
            relaterar Sjöfartsverket till "de få sjöräddningsfall som inträffar
            inom Gotlands sjötrafikområde (33 st. under perioden den 1/1 t.o.m.
            15/9 1999)".
          </p>
          <p xml:id="i-Tm3QDRsdbyHGGyTAXG1XNH">
            Antalet sjöräddningsfall har generellt sett minskat i svenska
            farvatten. Tillgång till mobiltelefoner, satellitnavigeringssystem
            (GSM) samt en hårdare tolkning av vad som är sjöräddning respektive
            bärgning är de huvudsakliga skälen härtill.
          </p>
          <p xml:id="i-PfZJwxeSsrXraLSoQbicZ9">
            För Gotlands farvatten stämmer inte detta. Sjöfartsverkets årliga
            Statistik för sjöräddningsinsatser visar att innevarande år innehåller
            ungefär samma antal sjöräddningsfall som övriga år under 90-talet.
            Skälet till denna avvikelse i förhållande till övriga Sverige
            torde vara att Gotlandsfarvattnen ej innehåller någon skärgård,
            med därtill hörande sjöräddningsinsatser, samt att handelssjöfarten
            öster om Gotland enligt statistik från sjöövervakningen har ökat
            under hela 90-talet.
          </p>
          <p xml:id="i-NxuNrb94oXrb8PLD2Qv1Wj">
            Det är i detta sammanhang viktigt att framhålla att det styrande
            motivet för en sjöräddningsundercentral på Gotland aldrig varit
            kvantiteten sjöräddningsfall utan det har varit rollen som en
            backup för centralen i Göteborg vid högbelastning samt när man
            på grund av tekniska brister i systemen ej har tillgång till ledningsresurserna
            på Gotland från fastlandet. Avbrott sker emellanåt, detta styrks
            av den journalföring som finns på MRSC Gotland och visar på den
            sårbarhet som finns även i moderna system där krav ställs på mycket
            stor tillgänglighet.
          </p>
          <p xml:id="i-QnBucvD4f7G4ejyXGcw93e">
            Jag ser Sjöfartsverkets motivering @ "få sjöräddningsfall" @
            som cyniskt.
          </p>
          <p xml:id="i-WvZzZuf1GyhzBAQ1Hgjhd8">
            Det räcker enligt min mening med att det finns risk för att ett
            enda sjöräddningsfall blir bristfälligt hanterat på grund av detta
            beslut för att motivera en omprövning av Sjöfartsverkets beslut.
          </p>
          <p xml:id="i-Jr3pe9SFqK6UNmw9FsaR2J">
            Konsekvenser
          </p>
          <p xml:id="i-LfnPBXbHHevodVRDSYG1VQ">
            Beslutet innebär en avsevärt ökad risktagning, eftersom man med
            detta beslut avsäger sig möjligheten att leda sjöräddningsinsatser
            ifrån Gotland. Det är inte möjligt att leda insats från fastlandet
            om det sker förbindelseavbrott, vilket sker av och till enligt
            journaluppgifter.
          </p>
          <p xml:id="i-DUvjNbN9JAMjkra1qCVjLa">
            Sverige har ett ansvar för sjöräddning även öster om Gotland.
            När våra baltiska grannländer blev fria var det viktigt att bygga
            upp en kompetens för bl.a. sjöräddning i enlighet med vad som
            föreskrivs i IMO-konventionen.
          </p>
          <p xml:id="i-CbQ8qP8KoQ18D6NVLmgHSS">
            MRSC Gotland/Tingstäde radio etablerade tidigt kontakter med
            centralerna i Estland, Lettland och Litauen för att säkerställa
            en fungerande samordning av sjöräddningsinsatser samt med syfte
            att öva de baltiska kollegerna i språkträning och ledningsmetodik.
            Våra grannländer tog tacksamt emot detta såväl utbildnings- som
            tekniska stöd. Kontakter centralerna emellan pågår fortlöpande
            med gemensamma övningar och samarbete vid insats. Vid samtal med
            Sjöfartsverket i denna fråga framgick att det ej är möjligt att
            fortsätta med denna verksamhet från Göteborg. Jag anser att detta
            arbete, som i hög grad bidrar till en utveckling av samarbetsformerna
            länderna emellan, är av stor betydelse och att Sverige har ett
            särskilt ansvar för att stödja våra vänner i de baltiska länderna.
          </p>
          <p xml:id="i-UF1mgPAfe6TTHZkyjHVd1m">
            Sammanfattning
          </p>
          <p xml:id="i-6Ajzm4KBGnZruQerztQW16">
            Sjöfartsverket har fattat beslut om nedläggning av sjöräddningsundercentralen
            på Gotland trots att den ej belastar dess sjöräddningsanslag eftersom
            de resurser som erbjuds i form av materiel och kompetent personal
            upprätthålls inom ramen för Försvarsmaktens verksamhet.
          </p>
          <p xml:id="i-NDyG8Pxo5HL8NAuYTNWoJ4">
            Motivet till nedläggningen framstår som ytterst svårförståeligt
            eftersom det inte finns stöd för motivet om ett minskat sjöräddningsbehov
            i farvattnen runt Gotland i den eget framtagna statistiken för
            sjöräddningsinsatser.
          </p>
          <p xml:id="i-PxzqcwSR7Lcc1G4tsV6utb">
            Jag anser att det är en självklarhet att det behövs personal
            på Gotland med kompetens att leda sjöräddningsinsatser i området
            så länge det finns behov av materiel på Gotland för att nå den
            nödställde till sjöss. Detta är en uppfattning jag delar med det
            sjöfolk som bor på Gotland och/eller har sin näring i farvattnen
            runt Gotland. En väl och säkert fungerande sjöräddningsorganisation,
            i alla led, är en förutsättning för de delar av näringslivet,
            med havet och kusttrakten som verksamhetsfält. För det gotländska
            näringslivet torde det se märkligt ut att sjöräddningsverksamheten
            skulle ledas från Göteborg.
          </p>
          <p xml:id="i-47Sm47tWXbCfo2xvrPqh2n">
            Den utredning som tidigare gjordes 1993 och som i samtliga utredningsalternativ
            innehöll en central på Gotland, remitterades till berörda myndigheter
            och organisationer. Sjöräddningsundercentralen på Gotland fick
            ett stort stöd i de remissyttranden som inlämnades. Det är enligt
            min mening mycket anmärkningsvärt att Sjöfartsverket denna gång
            valt att fatta ett avgörande beslut om sjösäkerheten i Östersjön
            utan att höra några remissinstanser utan i efterhand informera
            om beslutet.
          </p>
          <p xml:id="i-8NfBK6oWSBptwCDzFSzf3P">
            Självfallet måste det vara så att berörda remissinstanser får
            tillfälle att lämna yttrande och synpunkter före beslut, allrahelst
            i säkerhetsfrågor som rör liv och egendom. Vidare framgår det
            av tillgängliga handlingar att Sjöfartsverkets generaldirektör
            inte varit informerad före beslut av Sjöfartsverket. Jag anser
            det högst rimligt att generaldirektören för Sjöfartsverket ska
            vara informerad när en av Sveriges tre sjöräddningscentraler läggs
            ned och väl informerad om berördas inställning till detta.
          </p>
          <p xml:id="i-QxeYPRhU3X59LMH5ZxM3RP">
            Mot bakgrund av ovanstående vill jag ställa följande fråga:
          </p>
          <p xml:id="i-H8CTwkPB7XzHZcbUHeQUXP">
            Vilka initiativ avser näringsministern vidta för att ytterligare
            studera hur sjöräddningen ska vara organiserad i Sverige samt
            hur samarbetet med våra grannländer ska utvecklas och säkerställas
            i framtiden vad gäller sjöräddningstjänst?
          </p>
        </div>
      </div>
    </body>
  </text>
</TEI>
