<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0157">
  <teiHeader>
    <fileDesc>
      <titleStmt>
        <title>socialbidragen</title>
        <author>Carlsson, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>socialbidragen till statsrådet Ingela Thalén om socialbidragen</title>
          <idno type="rdwebb">GN10157</idno>
          <ref type="dokument_url_text">http://data.riksdagen.se/dokument/GN10157/text</ref>
          <ref type="dokument_url_html">http://data.riksdagen.se/dokument/GN10157</ref>
          <ref type="dokumentstatus_url_xml">http://data.riksdagen.se/dokumentstatus/GN10157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VHSPVhF5LjvV5m4yU1W3FJ</idno>
            <persName>Carlsson, Birgitta (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8kTWf2oUX4eK4eSVaqHDpU" corresp="i-5CGPntyQKYyZVCsCYHPNrm">
          <date when="2000-01-18"/>
        </correspAction>
        <correspAction type="answered" xml:id="i-T3g5PTocfnEGxcJTnzPvKb" corresp="i-ESKbhHz2VETwMj9meYcmxk">
          <date when="2000-02-03"/>
        </correspAction>
        <correspAction type="sent" xml:id="i-R3VbMdkj3idvTD59xi3rdg" corresp="i-VHSPVhF5LjvV5m4yU1W3FJ">
          <date when="1999-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-7RVpdTw5cmzbnyqxZwHQzB">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-13qm7oqCLp3HR1zMH5t397">
            Interpellation 1999/2000:157 av Birgitta Carlsson (c) till statsrådet
            Ingela Thalén om socialbidragen
          </p>
          <p xml:id="i-VitWiBvGrmnXo1VLi2GmuR">
            Det finns många revor i den svenska välfärden. Extra utsatta
            är de människor som inte omfattas av den generella välfärden utan
            i stället är hänvisade till behovsprövade socialbidrag. Under
            90-talet har klyftorna mellan den stora majoriteten av befolkningen,
            som har det bra, och de som har mycket snäva ekonomiska marginaler
            blivit större. Att skapa en trygghet som omfattar även de mest
            utsatta måste vara nästa decenniums största uppgift.
          </p>
          <p xml:id="i-5o9JDXKMjVdX1iDWeoGdhs">
            Socialbidragen ska vara samhällets yttersta skyddsnät för dem
            som är i behov av stöd vid tillfälliga ekonomiska problem. Men
            under 90-talet har de för alltfler blivit ett försörjningsstöd
            under flera månader, ibland under flera år. Ett försörjningsstöd
            på en låg nivå utan slut som dessutom gör att man har små möjligheter
            att påverka sin egen ekonomiska situation bl.a. för att marginaleffekten
            vid socialbidrag är 100 % på eventuell löneinkomst.
          </p>
          <p xml:id="i-GZoVSbA7bJiHDSobG1EwJR">
            Socialstyrelsen har nyligen presenterat en rapport om socialbidragens
            utveckling under 1990-talet. I rapporten framgår det att långt
            fler personer är långvarigt beroende av socialbidrag än i början
            av 90-talet. Mellan 1991 och 1996 ökade antalet långvariga bidragstagare
            med nästan 160 000 personer.
          </p>
          <p xml:id="i-XwRbnzCQkgtjiqtrgHW5Su">
            Socialbidraget är billigt i förhållande till andra välfärdssystem
            men kränkande för individen. En ständig granskning av den egna
            personen och alla ekonomiska förhållanden är stressande. De som
            har socialbidrag har på flera sätt sämre levnadsförhållanden.
            Det leder till ojämlik hälsa. Medellivslängden är åtta år längre
            hos de som inte har socialbidrag jämfört med socialbidragstagarna.
          </p>
          <p xml:id="i-Bpkmfvq4ivqq4z9LHxBFi5">
            För många människor har socialbidraget i praktiken blivit en
            socialförsäkring på lokal och låg nivå. Nuvarande trygghetssystem
            är inte hållbara i tider av hög arbetslöshet men det som också
            framgår av socialstyrelsens rapport är att många av de som har
            långvarigt beroende av socialbidrag inte kommer in på arbetsmarknaden
            trots att konjunkturen vänder. De stannar kvar i socialbidragsberoendet.
            Det är ca 130 000 människor som haft socialbidrag under minst
            fyra år. En del av dem har sammansatta problem och för dem är
            samverkan mellan olika myndigheter avgörande, t.ex. mellan socialtjänst,
            arbetsförmedling, försäkringskassa och sjukvård. Centerpartiet
            har föreslagit att den finansiella samordningen ska utökas och
            resurserna samordnas runt individen.
          </p>
          <p xml:id="i-3pNHbFLJaQLkavBsPgJfZE">
            40 % av de långvariga socialbidragstagarna 1998 var barnfamiljer.
            Nära 120 000 barn lever i familjer som är långvarigt beroende
            av socialbidrag. Det är inte svårt att föreställa sig att barn
            som växer upp i familjer med ständig ekonomisk stress är utsatta.
            Unga föräldrar och ensamstående kvinnor måste i högre grad än
            befolkningen i övrigt söka socialbidrag.
          </p>
          <p xml:id="i-7oa5n3UCDfRLdzPVb9Mmfs">
            Ett sätt att förbättra situationen för dessa barn och de unga
            familjerna är att höja grundnivån i föräldraförsäkringen. Den
            som kommer direkt från studier eller av annan orsak inte kvalificerat
            sig för föräldraförsäkringen har i dag 60 kr om dagen (1 800 kr
            i månaden om man tar ut 30 dagar). Få familjer klarar av att leva
            på denna ekonomiska nivå utan tvingas söka socialbidrag. Ett sätt
            att minska beroendet av socialbidrag för den gruppen är att höja
            grundnivån till t.ex. 150 kr (4 500 kr i månaden).
          </p>
        </div>
        <div type="ipQuestion">
          <p xml:id="i-HuY1DonZNGPGVMdgpow3Lm">
            Frågor till statsrådet:
            <list rend="ordered">
              <item>
                Vad avser statsrådet vidta för åtgärder för att minska det långvariga
                beroendet av socialbidrag?
              </item>
              <item>
                Vad avser statsrådet vidta för åtgärder för att samordna resurserna
                och därmed minska det långvariga socialbidragsberoendet?
              </item>
              <item>
                Vad avser statsrådet att vidta för åtgärder för barn i familjer
                beroende av socialbidrag?
              </item>
              <item>
                Vad avser statsrådet att vidta för åtgärder för att förbättra
                situationen för de familjer som enbart har 60 kr om dagen i föräldrapenning?
              </item>
            </list>
          </p>
        </div>
      </div>
    </body>
  </text>
</TEI>
