<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0036">
  <teiHeader>
    <fileDesc>
      <titleStmt>
        <title>ungdomshem för kriminella</title>
        <author>Elinderson, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomshem för kriminella till socialminister Lars Engqvist om ungdomshem för kriminella</title>
          <idno type="rdwebb">GN1036</idno>
          <ref type="dokument_url_text">http://data.riksdagen.se/dokument/GN1036/text</ref>
          <ref type="dokument_url_html">http://data.riksdagen.se/dokument/GN1036</ref>
          <ref type="dokumentstatus_url_xml">http://data.riksdagen.se/dokumentstatus/GN1036</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <persName>Elinderson, Lars (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XWZxK5qA1wXZeHN1ien9Ay" corresp="i-ESKbhHz2VETwMj9meYcmxk">
          <date when="1999-10-26"/>
        </correspAction>
        <correspAction type="answered" xml:id="i-APLBiv6jty7RgwUrLeuXWr" corresp="i-ESKbhHz2VETwMj9meYcmxk">
          <date when="1999-11-04"/>
        </correspAction>
        <correspAction type="sent" xml:id="i-FAGsKJWU3KF9vVSYGmGSuK" corresp="i-3p3w5Vw2i74gEMeqzABeEG">
          <date when="1999-10-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-SEMJ7KfACMDMwR7ea8p8ob">
            den 20 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F8Cutm9fspvvEDeFeeAsG3">
            Interpellation 1999/2000:36 av Lars Elinderson (m) till socialminister
            Lars Engqvist om ungdomshem för kriminella
          </p>
          <p xml:id="i-SqY9eZVT7QsjG6nJP1z4Yw">
            Enligt TV-programmet Striptease har flera grovt kriminellt belastade
            personer under en längre tid arbetat som vårdare på ett av statens
            speciella ungdomshem för unga brottslingar, Hammargården utanför
            Färingsö. Dessutom har det framkommit misstankar om att ungdomar
            som vårdas på hemmet rekryterats till kriminell verksamhet av
            anställda på vårdhemmet. Flera anställda sägs ha haft anknytningar
            till organiserad brottslighet. Det påstås att anställda haft anknytning
            till de kriminella organisationerna Brödraskapet, Hells Angels
            och Bandidos.
          </p>
          <p xml:id="i-5oV2B5n93MoYB4VxLFJz7s">
            Statens institutionsstyrelse, SiS, är central förvaltningsmyndighet
            för särskilda ungdomshem och LVM-hem. I den av regeringen utfärdade
            instruktion som reglerar SiS uppgifter stadgas bl.a. att SiS ska
            svara för tillsynen över de särskilda ungdomshemmen och LVM-hemmen.
            Även av socialtjänstlagens 23 a § framgår att SiS ansvarar för
            tillsynen över dessa hem. Ansvarig för tillsynen är SiS tillsynsfunktion
            som leds av överdirektören och i övrigt utgörs av de delar av
            staben, planeringsenheten och administrativa enheten vilka för
            varje tillsynstillfälle avdelas för uppgiften.
          </p>
          <p xml:id="i-32WyUzLgRvtLP8SAyBwXKy">
            Till skillnad från de statliga institutionerna ansvarar länsstyrelsen
            och socialnämnden i respektive kommun för tillsynen över verksamhet
            inom ungdoms- och missbruksvård i enskild regi. På motsvarande
            sätt har länsstyrelsen ansvaret för tillsynen av kommunernas och
            landstingens vårdhem inom samma område. Tillsynsverksamheten kan
            se olika ut, men i princip är formerna för tillsynen relativt
            likartade i de olika länen.
          </p>
          <p xml:id="i-FR71qNygcoMq4Jej9xhyVN">
            Enligt uppgift har SiS påbörjat en utredning med anledning av
            uppgifterna om missförhållandena på Hammargården. Utredningen
            sägs också avse frågan om motsvarande utredning bör göras vad
            gäller övriga hem av samma typ. Den utredning som nu ska ske betraktas
            av ledningen för SiS som en del i styrelsens tillsynsuppgift.
          </p>
          <p xml:id="i-QtVgyweaDJfFUfQr56kp45">
            Oavsett vad denna utredning/dessa utredningar (tillsyner) kommer
            fram till, kan man konstatera att de enligt nuvarande regler ska
            göras av huvudmannen själv, under direkt ledning av överdirektören
            på SiS. Om de påstådda missförhållandena bekräftas innebär detta
            således, att den löpande tillsyn som överdirektören enligt reglerna
            har ansvar för inte utförts på ett tillfredsställande sätt. Han
            skulle i detta läge, såvitt jag förstår, tvingas rikta anmärkning
            mot sin egen styrelse, sig själv och sina närmaste medarbetare.
          </p>
          <p xml:id="i-2T3SCPkyQ5BhGzA9NjHcaE">
            Om motsvarande missförhållanden uppkommer på enskilda eller kommunala
            vårdhem ska förhållandena utredas av ett externt organ, länsstyrelsens
            sociala enhet (och i förekommande fall kommunens socialnämnd),
            vilket naturligtvis är en garanti för att tillsynen/utredningen
            sker på ett objektivt och opartiskt sätt.
          </p>
          <p xml:id="i-7VAHzXK1QLsux4f7yPBJQY">
            Med anledning av ovanstående vill jag fråga socialministern:
          </p>
          <p xml:id="i-A7rhBvKUFvuUWsz789inZo">
            Kommer socialministern att se över tillsynsreglerna när det gäller
            statliga vårdinstitutioner med anledning av de uppgifter som framkommit
            om missförhållanden vid Hammargården?
          </p>
        </div>
      </div>
    </body>
  </text>
</TEI>
