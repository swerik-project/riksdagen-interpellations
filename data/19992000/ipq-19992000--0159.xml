<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0159">
  <teiHeader>
    <fileDesc>
      <titleStmt>
        <title>kriminalvården</title>
        <author>Wallin, Gunnel (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kriminalvården till justitieminister Laila Freivalds om kriminalvården</title>
          <idno type="rdwebb">GN10159</idno>
          <ref type="dokument_url_text">http://data.riksdagen.se/dokument/GN10159/text</ref>
          <ref type="dokument_url_html">http://data.riksdagen.se/dokument/GN10159</ref>
          <ref type="dokumentstatus_url_xml">http://data.riksdagen.se/dokumentstatus/GN10159</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHEJ8ymFxv9uo3uasyct2e</idno>
            <persName>Wallin, Gunnel (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CNqQnGuTmbiMsFVPx7CPeA" corresp="i-4CwyNH4xXJhZj5wdBAzmSY">
          <date when="2000-01-18"/>
        </correspAction>
        <correspAction type="answered" xml:id="i-YQ2bjNpC8uoPasokE5rGxA" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-Kd4mqFco1wJNXzqE1fsmsC" corresp="i-WHEJ8ymFxv9uo3uasyct2e">
          <date when="1999-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-WevTCWy4JKAexPPLRApqE">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8XM2ysMchyo4zCzuMv3Ebn">
            Interpellation 1999/2000:159 av Gunnel Wallin (c) till justitieminister
            Laila Freivalds om kriminalvården
          </p>
          <p xml:id="i-TJrcypqtUHuiiHrKaXovSU">
            En huvuduppgift för samhället är att skydda människor mot övergrepp
            av olika slag. Samhällets reaktion på brott ska vara snabb och
            tydlig. Signalen ska vara att vi inte accepterar brott. Lika tydligt
            som vi markerar detta avståndstagande ska vi också arbeta för
            att motverka brottslighetens orsaker i form av t.ex. drogberoende
            eller socialt, ekonomiskt eller annat utanförskap.
          </p>
          <p xml:id="i-FhTaoNZQoSCUZ1dnCbrBKo">
            Vad gäller situationen på kort sikt, är läget på landets fängelser
            och inom frivården bekymmersamt. Medelbeläggningen vid såväl anstalter
            som häkten har ökat liksom antalet intagna i häkte som väntar
            på anstaltsplats. Samtidigt har antalet anstaltsplatser minskat.
            Att väntetiderna på anstaltsplacering ökat har också kritiserats
            av JO, men de rekommendationer JO utfärdat kan inte i praktiken
            upprätthållas. Även antalet unga i häkte har ökat.
          </p>
          <p xml:id="i-NmQviq355cqrSK6m2J2qij">
            Andelen narkomaner inom kriminalvården ökar kraftigt och omkring
            13 % av anstalterna rapporterar att de har dagliga problem med
            narkotikan. Kontrollåtgärdernas (t.ex. urinprovtagningar och grundliga
            visitationer) omfattning i anstalter och häkten har minskat. De
            senaste åren har andelen nyintagna narkotikamissbrukare ökat och
            en viktig uppgift under tiden de avtjänar sitt straff är att försöka
            få dem fria från sitt beroende.
          </p>
          <p xml:id="i-45RfAxARyixoC1is2uQmv3">
            Mot bakgrund av att en stor del av dem som dömts till fängelse
            tidigare har suttit inne minst en gång, måste målsättningen med
            kriminalvårdens verksamhet vara att de intagna inte ska återfalla
            i brott. För att uppnå detta mål krävs en rad åtgärder. En utgångspunkt
            måste vara att den intagne direkt när verkställigheten påbörjas
            får möjlighet att förbereda "livet utanför murarna"; en laglydig
            tillvaro utanför anstalten. De intagna måste få alla möjligheter
            till att utveckla det personliga ansvaret.
          </p>
          <p xml:id="i-5i8RfcB4ZUf4G3Uke6RgyE">
            Behovet av grundläggande utbildning och arbetslivserfarenhet
            hos de intagna är omfattande. Var fjärde intern har fullföljt
            sina grundskolestudier medan 14 % har s.k. anpassad skolgång som
            högsta utbildning. Arbete och andra sysselsättningsformer (utbildning,
            undervisning, arbetsträning, social färdighetsträning) måste därför
            erbjudas de intagna. Såväl de teoretiska som praktiska momenten
            i utbildningen måste förbättras.
          </p>
          <p xml:id="i-Y5QgCt6rVKmnkWM64ZykM5">
            Att förbättra de intagnas förutsättningar i dessa avseenden är
            därför avgörande för att minimera risken för återfall i brott.
          </p>
          <p xml:id="i-E8y2Wzwkkv3bA1jWYZAnPP">
            En viktig del i att undvika återfall i brottslighet är att ge
            de intagna stöd och hjälp och erbjuda behandling. Brotts- och
            missbruksrelaterade program finns vid anstalter, häkten och inom
            frivården. Dessa program är emellertid resurskrävande eftersom
            de förutsätter kompetent personal som dels kan handleda annan
            personal som leder program, dels kan utveckla kvalificerade behandlingsprogram.
          </p>
          <p xml:id="i-4dhJACimBGSd2t1xDrMUZZ">
            Att behandlingsinsatserna för psykiska problem, drogmissbruk
            och andra problem som de intagna har, upprätthålls på en hög nivå
            är av utomordentlig vikt. Programverksamhetens innehåll måste
            utformas efter de dömdas enskilda behov. För att programverksamheten
            ska vara framgångsrik krävs dock tillgång till kompetent och engagerad
            personal, detta gäller inte minst psykologer och psykoterapeuter.
            I dag lider emellertid kriminalvården brist på sådan personal.
          </p>
          <p xml:id="i-Npx2WqFdjdqYmmPhu75v1">
            Att narkotika förekommer på anstalterna skapar problem och bidrar
            t.ex. till ökad oro på anstalterna och våld mellan de intagna.
            Inte minst för att den enskilde ska kunna bli fri från sitt missbruk
            och leva ett icke kriminellt liv efter frigivningen, är det av
            vikt att anstalterna och häktena hålls narkotikafria.
          </p>
          <p xml:id="i-65Eb9KhKbMpbgDhuJvgayG">
            Enligt en undersökning från kriminalvården är cirka hälften av
            de intagna arbetslösa när de friges från anstalten. Vidare är
            var femte bostadslös. Till detta kommer att kommunernas benägenhet
            att bekosta vård och behandling för drogmissbruk på senare år
            drastiskt sjunkit. De intagna har det således inte alldeles enkelt
            när de friges. Här krävs att berörda myndigheter tar sitt ansvar
            och samverkar för att hitta bra lösningar.
          </p>
          <p xml:id="i-AmZYAM1w1tHxiFsk1QVKXu">
            Samarbetet med Arbetsmarknadsinstitutet (AMI) fungerar bra. Bostadssituationen
            är ett huvudansvar för de sociala myndigheterna. Boendet är en
            viktig komponent i det att den intagne vid frigivningen, ska ha
            en ordnad tillvaro med försörjning, boende och sysselsättning.
            Kommer man tillbaka till en kaotisk eller eljest osäker tillvaro
            ökar återfallsrisken. Detta kräver förberedelser inför frigivningen.
          </p>
          <p xml:id="i-3gLrXkTHGVi13CmqRNCJAP">
            Enligt en undersökning från BRÅ är samarbetet mellan kriminalvården
            och andra myndigheter bristande. Ett effektivt samarbete mellan
            kriminalvården, socialtjänsten, arbetsmarknadsmyndigheterna, hälso-
            och sjukvården, är emellertid nödvändigt för att goda förutsättningar
            för den intagne att återanpassa sig till ett liv utan kriminalitet
            vid frigivningen, ska skapas.
          </p>
        </div>
        <div type="ipQuestion">
          <p xml:id="i-XxLuYrsrxoKxJB1gg3gGY">
            I en undersökning av svenska fångar visas att de som sitter i
            svenska fängelser har växt upp och levt under mycket sämre förhållanden
            än resten av befolkningen. Var tredje manlig och varannan kvinnlig
            fånge växte upp i familjer med missbruksproblem. Var tredje fånge
            växte upp med slitningar i familjen medan bara var nionde i den
            övriga befolkningen gjorde det.
            <list rend="ordered">
              <item>
                Vilka åtgärder avser justitieministern vidta för att nedbringa
                väntetiderna på häktena i avvaktan på anstaltsplacering?
              </item>
              <item>
                Vilka åtgärder avser justitieministern vidta för att tillgodose
                tillgången till kvalificerad behandlingspersonal inom kriminalvården?
              </item>
              <item>
                Vilka åtgärder avser justitieministern vidta för att intensifiera
                kriminalvårdens drogbekämpande arbete?
              </item>
              <item>
                Vilka åtgärder avser justitieministern vidta för att underlätta
                samarbetet mellan kriminalvården och andra myndigheter som spelar
                en viktig roll i utslussningssituationen som t.ex. socialtjänsten,
                arbetsmarknadsmyndigheterna, hälso- och sjukvården?
              </item>
            </list>
          </p>
        </div>
      </div>
    </body>
  </text>
</TEI>
