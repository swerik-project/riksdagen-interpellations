<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0067">
  <teiHeader>
    <fileDesc>
      <titleStmt>
        <title>tillsyn över nätbolagens prissättning</title>
        <author>Hagfeldt, Stefan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tillsyn över nätbolagens prissättning till näringsminister Björn Rosengren om tillsyn över nätbolagens prissättning</title>
          <idno type="rdwebb">GN1067</idno>
          <ref type="dokument_url_text">http://data.riksdagen.se/dokument/GN1067/text</ref>
          <ref type="dokument_url_html">http://data.riksdagen.se/dokument/GN1067</ref>
          <ref type="dokumentstatus_url_xml">http://data.riksdagen.se/dokumentstatus/GN1067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RCNVVc6jFAU8YPdr6sW8jH</idno>
            <persName>Hagfeldt, Stefan (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-6t5Uif3xgNCHScqdGqBUbA" corresp="i-HP26Ex6XfZD2gozC8P6pdm">
          <date when="1999-11-16"/>
        </correspAction>
        <correspAction type="answered" xml:id="i-AQhBJwG1DgELN4NtCmb5Kv" corresp="i-HP26Ex6XfZD2gozC8P6pdm">
          <date when="1999-11-30"/>
        </correspAction>
        <correspAction type="sent" xml:id="i-XNw5zoiLau2HUALF3DbdPM" corresp="i-RCNVVc6jFAU8YPdr6sW8jH">
          <date when="1999-11-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-48JZfVPzkpbF4X7oC8Yd3p">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-61nXTC3xSLw4uzutG1vAor">
            Interpellation 1999/2000:67 av Stefan Hagfeldt (m) till näringsminister
            Björn Rosengren om tillsyn över nätbolagens prissättning
          </p>
          <p xml:id="i-3JKWrNU9pPDfWpe6xwcuWs">
            Den 1 november släpptes elpriserna fria även för hushållen genom
            att timmätarkravet slopades. Hushållskunderna kan nu snabbt byta
            elleverantör och erhålla mycket konkurrenskraftiga priser. Avmonopoliseringen
            av produktion och handel på el har varit mycket framgångsrik och
            bidragit till kraftigt sänkta elpriser. För ett år sedan kostade
            en kilowatttimme hushållsel ca 27 öre, medan i dag får samma kund
            betala endast ca 16 öre. Den fria konkurrensen har medfört att
            prissänkningarna i många fall har blivit mer än 30 %.
          </p>
          <p xml:id="i-AUCFnXpUNCjcszaGSfZbB4">
            Vid sidan av priset på el betalar elkunden en nätavgift, som
            är överföringskostnaden av el på nätet, samt skatter. Dessa tre
            delar av kundens totala elkostnad har tidigare varit ungefär lika
            stora. Nu när elpriset sjunkit kraftigt genom konkurrensen riktas
            självklart ögonen på de andra två delarna. Överföringen på nätet
            är ett monopol. För att hålla nätavgifterna nere så inrättades
            Energimyndigheten 1998 med bl.a. den viktiga uppgiften att bevaka
            nätföretagens priser. Dessa skall enligt ellagen vara skäliga
            och utformade på sakliga grunder. I tillsynen ska konsumentintresset
            särskilt beaktas. Tyvärr är begreppet skälig mycket vagt och lagen
            och dess förarbeten ger ingen precis vägledning. Det förutsätts
            att domstolspraxis efter hand ska ge begreppet skälighet en klarare
            innebörd. Domstolsprocessen är dock normalt mycket långsam och
            något sådant ärende har ännu inte avgjorts i högre instans.
          </p>
          <p xml:id="i-6Hd35gZPTVJ3yaZpsqq5Dt">
            Överdirektör Håkan Hedén, Energimyndigheten, slog för ett par
            dagar sedan larm om att nätföretagen inte sänker sina priser,
            trots att deras kostnader minskat kontinuerligt under tre år.
            Enligt Energimyndigheten har kostnaderna för nätverksamhet generellt
            sett sjunkit med 5,6 % sammanlagt över de tre åren. Om man dessutom
            räknar in de förväntade rationaliseringsvinsterna så borde nätbolagen
            i dag ta ut uppemot 10 % lägre priser gentemot hushållskunderna
            än vad som är fallet i dag.
          </p>
          <p xml:id="i-GzTGuA7ipfCSE3KWDWmgkS">
            I stället har Energimyndigheten konstaterat att 37 företag höjde
            sina nätavgifter mellan 1998 och 1999. Efter granskning anser
            myndigheten att ingen av höjningarna är skälig utom en och har
            därför förelagt 36 företag att sänka sina avgifter till åtminstone
            1998 års nivå.
          </p>
          <p xml:id="i-TXHbTB98nGL7uMT1fjyvRS">
            Energimyndigheten konstaterar också att om den svenska avmonopoliseringen
            av elmarknaden är långt gående i en internationell jämförelse,
            så är regleringen av elförsörjningens monopoldel mjuk i ett europeiskt
            och internationellt perspektiv. Håkan Hedén konstaterar också
            att Energimyndigheten har att pröva om nuvarande regler är tillräckliga
            eller om de bör stramas upp. Enligt min och moderaternas åsikt
            finns det starka skäl att skärpa upp tillsynen över nätbolagens
            prissättningar.
          </p>
          <p xml:id="i-QjeMXtUhpyk2t5KiYogsaR">
            I en rapport (Fastigheten Nils Holgerssons underbara resa genom
            Sverige) redovisar Sveriges Fastighetsägarförbund, HSB, Hyresgästernas
            Riksförbund m.fl. bostadsorganisationer att nätavgifterna varierar
            kraftigt ute i landet. Av rapporten framgår att de högsta nätavgifterna
            är tre gånger högre än de lägsta. En förklaring till de kraftiga
            avgiftsskillnaderna inom nätverksamheten är att nätföretag har
            olika kostnader beroende på andelen tätort och glesbygd. Enligt
            Energimyndighetens beräkningar förklarar detta dock enbart ungefär
            en fjärdedel av den redovisade skillnaden. Fakta talar för att
            nätavgifterna sannolikt i många fall är orimligt höga jämfört
            med kostnaderna för att driva verksamheten effektivt.
          </p>
          <p xml:id="i-NG4yfwGTDUseevRuHi4yJN">
            Av de drygt 200 nätföretagen så ägs mer än hälften av kommuner.
            I mars 1999 redovisade Svenska Kommunförbundet nyckeltal för 18
            elnätsföretag. Hälften av företagen hade 1997 en mycket hög avkastning
            på totalt kapital, mellan 21 och 73 %. Eftersom kapitalkostnaderna
            är den dominerande delen av kostnaderna borde priserna ha sjunkit
            i takt med att räntan har gått ned.
          </p>
          <p xml:id="i-PfmKMrBHrN9GusqPtZTM3r">
            Det finns, mot bakgrund av ovanstående, mycket starka skäl att
            skärpa tillsynen av elnätsverksamheten. Självklart ska elkonsumenterna
            få en skälig andel av de sänkta räntekostnaderna och av rationaliseringsvinsterna.
          </p>
          <p xml:id="i-KSoymNj4UzZXKfoPvCPNFP">
            Med anledning av ovanstående ställer jag följande fråga till
            statsrådet:
          </p>
          <p xml:id="i-D7VeQMnYuLYSNDMF8pg2XM">
            Vilka åtgärder avser statsrådet vidta för att få en skärpt tillsyn
            av elnätsverksamheten?
          </p>
        </div>
      </div>
    </body>
  </text>
</TEI>
