<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0053">
  <teiHeader>
    <fileDesc>
      <titleStmt>
        <title>sork, miljöövervakning och dödligt virus</title>
        <author>Lindvall, Gudrun (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sork, miljöövervakning och dödligt virus till miljöminister Kjell Larsson om sork, miljöövervakning och dödligt virus</title>
          <idno type="rdwebb">GN1053</idno>
          <ref type="dokument_url_text">http://data.riksdagen.se/dokument/GN1053/text</ref>
          <ref type="dokument_url_html">http://data.riksdagen.se/dokument/GN1053</ref>
          <ref type="dokumentstatus_url_xml">http://data.riksdagen.se/dokumentstatus/GN1053</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <persName>Lindvall, Gudrun (mp) </persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4gEcj8qANuftiUB3JDbT5J" corresp="i-9ih4smVvRYKCMas4i52Xiw">
          <date when="1999-11-16"/>
        </correspAction>
        <correspAction type="answered" xml:id="i-G6vbWYu9KMoUL5daYqWHXc" corresp="i-9ih4smVvRYKCMas4i52Xiw">
          <date when="1999-11-23"/>
        </correspAction>
        <correspAction type="sent" xml:id="i-6zvsSWi8VWs8QZ3K5Bj4vn" corresp="i-PvJTHCyJiaxUeJhG5osdHg">
          <date when="1999-11-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Y7LPLAADoQMc9FhAU6Gm1s">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-McbLGm6Mi7C56mh8pw1A6p">
            Interpellation 1999/2000:53 av Gudrun Lindvall (mp) till miljöminister
            Kjell Larsson om sork, miljöövervakning och dödligt virus
          </p>
          <p xml:id="i-C9s5CYDhdSaFo6Qe8f7LyG">
            Inledning
          </p>
          <p xml:id="i-QUm4Ezqgad4BxpyxUdhSs">
            Det sker en kontinuerlig miljöövervakning i landet. Den sker
            på olika sätt och syftet är att finna förändringar i miljön innan
            det gått för långt. Man studerar såväl växter som djur, men även
            halter av olika ämnen i mark, luft och vatten.
          </p>
          <p xml:id="i-KnLYBRnvP5rp44bNVhNEbg">
            Smågnagare som studieobjekt
          </p>
          <p xml:id="i-7xkHLitS2cwDdp7tpH6pu9">
            Ett sådant studieobjekt är smågnagare, som sorkar och möss. Dessa
            djur är viktiga som basföda i många ekosystem. När populationen
            fluktuerar påverkas predatorerna. Under smågnagarår kan jaktfalk,
            fjällräv och fjälluggla ha många ungar, medan man under mycket
            smågnagarfattiga år kanske inte får ut några alls. Även andra
            arter påverkas av detta. Om det finns mycket smågnagare lämnas
            andra arter som ripa i fred och har större möjligheter att få
            ut fler ungar.
          </p>
          <p xml:id="i-SD2Dumft5dRcNSPdZqY5hR">
            Normalt fluktuerar smågnagartillgången i s.k. cykler med maxima
            vart 3-4 år i norra Sverige. I övriga delar av landet är populationerna
            mer stabila, men även här är tillgången avgörande för många djur.
            Sorken är basfödan för räv och ugglor. Smågnagare är vidare stationära
            året runt. Finner man miljögifter vet man att påverkan skett just
            där djuren lever. I dag lagras döda smågnagare i vad som kallas
            Miljöprovbanken. Genom att göra så finns ett material för framtida
            forskning.
          </p>
          <p xml:id="i-HWSSqcFq2KdsxYtBEWK82F">
            För att kunna avläsa förändringar är det nödvändigt med långa
            undersökningsserier. Först då kan man få en så god bild att man
            upptäcker avvikelser från det normala. Smågnagare har funnits
            med i miljöövervakningen redan 1979 och redan då fanns jämförande
            studier från början av 70-talet. Kvicksilverskandalen på 60-talet
            kunde lösas genom att man samlat småfågelsskinn under åren. Man
            kunde ta en fjäder från varje år och klart se när kvicksilver
            började förekomma. Året stämde med introduktionen av kvicksilverbetningen
            av utsäde. Liknande undersökningar kan behöva göras i framtiden
            och därför är det viktigt att ett samlat jämförbart biologiskt
            material finns och att serierna inte bryts.
          </p>
          <p xml:id="i-GbSPfWfCneWQkCVdoB49Q">
            Man kan konstatera att Västerbottens sorkart, gråsidingen, har
            minskat dramatiskt, och nu finns mindre än 5 % av den population
            som fanns i början av 70-talet. Samtidigt kan man se en störning
            av mineralämnesbalansen.
          </p>
          <p xml:id="i-6ZbnEbbSHEfsRUqokeEpjU">
            Förändring föreslås av sorkövervakningen
          </p>
          <p xml:id="i-FsNgHFPJ8PEZV9zrDQzUms">
            Nu föreslås att sorkövervakningen reduceras, detta i en tid när
            intresset för den biologiska mångfalden ökar. Beslut i frågan
            ska fattas av Miljöövervakningsnämnden den 1 december. Om förslaget
            accepteras betyder det att värdefulla tidsserier går till spillo.
            Sorkövervakningen har visat sig fungera och ge signaler om miljötillståndet.
            Att nyttja biologisk mångfald för studier av miljötillståndet
            är den säkraste metoden, och just djurgrupper som smågnagare med
            sin ekologiska nyckelposition måste vara viktigt och rätt. Är
            det så klokt att minska smågnagarövervakningen? Enligt min mening
            är smågnagarövervakningen viktig och bör vara kvar. Just kontinuiteten
            i övervakningen är viktig och att bryta en sådan och äventyra
            framtida kunskapsmöjligheter tycks oklokt. De data man samlat
            in visar ju dessutom på att något sker nu, vilket gör det än angelägnare
            att fortsätta denna del av miljöövervakningen.
          </p>
          <p xml:id="i-Enp5P3zCEHpTCjbdzMa6Nm">
            Sorkar och hälsoproblem
          </p>
        </div>
        <div type="ipQuestion">
          <p xml:id="i-HShamzVa3a2WoSxXy7ULBs">
            Professor Bo Niklasson har på senare tid kunnat påvisa ett klart
            samband mellan antalet skogssorkar och antalet yngre och medelålders
            personer som avlider i hjärtmuskelinflammation. Niklasson redogör
            för fyra omständigheter:
            <list rend="unordered">
              <item>
                Det finns ett direkt och statistiskt säkerställt samband mellan
                antalet skogssorkar i naturen och hur många människor som avlidit
                i hjärtmuskelinflammation. Antalet sorkar varierar kraftigt över
                åren i norra Sverige. Och ju fler sorkar som funnits, desto fler
                människor har dött av denna sjukdom.
              </item>
              <item>
                Skogssorkar bär ett virus, Ljunganviruset, vars närmaste släkting
                orsakar hjärtmuskelinflammation hos försöksdjur. Dessutom har
                en annan släkting i virusfamiljen i enstaka fall orsakat hjärtmuskelinflammation
                hos människor.
              </item>
              <item>
                En pilotstudie har visat att fyra av fem som avlidit av hjärtmuskelinflammation
                hade antikroppar mot Ljunganvirus, medan bara två av femton i
                kontrollgruppen hade motsvarande antikroppar.
              </item>
              <item>
                Ljunganvirusets arvsmassa har kartlagts och en forskargrupp,
                under ledning av Michael Lindberg vid högskolan i Kalmar, har
                analyserat tre personer som avlidit av hjärtmuskelinflammation
                samt fem personer i samma ålder som omkommit i samband med olycksfall.
                Ljunganviruset hittades hos samtliga tre med hjärtmuskelinflammation,
                men inte hos någon av de fem i kontrollgruppen.
              </item>
            </list>
          </p>
        </div>
        <div type="ipQuestion">
          <p xml:id="i-Kj3M7U2KAbVyWqLK6RjTei">
            Enligt Niklasson leder dessa upptäckter till slutsatsen att Ljunganviruset
            med mycket stor sannolikhet står för merparten av fall och dödsfallen
            av hjärtmuskelinflammation, åtminstone bland yngre och medelålders
            personer. Ljunganviruset bärs av skogssorkar.
          </p>
          <p xml:id="i-AG6Fs1FhmJtGVEHUzRU5DW">
            Hjärtmuskelinflammation är en allvarlig sjukdom. Mellan 1987
            och 1992 avled totalt 2 077 svenskar (i genomsnitt 346 per år)
            där hjärtmuskelinflammation anges som den direkta eller underliggande
            dödsorsaken enligt Socialstyrelsens dödsorsaksregister. Av dessa
            var 805 personer (134 per år) under 55 år och 349 (58 per år)
            var under 45 år gamla.
          </p>
          <p xml:id="i-XU6Jn4DZVcAdMQQ9JH1nBn">
            Kopplingen mellan skogssorkar, Ljunganviruset och dödsfall i
            hjärtmuskelinflammation är ytterligare ett argument för att inte
            skära ned på sorkövervakningen. Det är knappast rimligt att minska
            studierna av ett djur, som misstänks vara bärare av ett dödligt
            virus, i synnerhet inte när det enligt uppgift inte skulle kosta
            mer än cirka en halv miljon kronor att upprätthålla sorkövervakningen
            på nuvarande nivå.
          </p>
          <p xml:id="i-Z831Xg7pMcqJop7UCSDZ2">
            Jag vill fråga miljöministern:
          </p>
          <p xml:id="i-Tz2qhTxPgNp45dLNFszSUZ">
            Avser ministern att vidta någon åtgärd i syfte att upprätthålla
            den svenska sorkövervakningen på nuvarande eller på en ökad nivå?
          </p>
        </div>
      </div>
    </body>
  </text>
</TEI>
