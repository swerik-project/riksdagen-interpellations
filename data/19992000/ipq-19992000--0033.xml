<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0033">
  <teiHeader>
    <fileDesc>
      <titleStmt>
        <title>Aralsjön</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aralsjön till utrikesminister Anna Lindh om Aralsjön</title>
          <idno type="rdwebb">GN1033</idno>
          <ref type="dokument_url_text">http://data.riksdagen.se/dokument/GN1033/text</ref>
          <ref type="dokument_url_html">http://data.riksdagen.se/dokument/GN1033</ref>
          <ref type="dokumentstatus_url_xml">http://data.riksdagen.se/dokumentstatus/GN1033</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-S8qTagGB392eXiKeeWUj7v" corresp="i-S7LcGmD5NuSMrFDW8LBeJ1">
          <date when="1999-10-26"/>
        </correspAction>
        <correspAction type="answered" xml:id="i-YRpv3CvYpQjDgSjjoMYBXZ" corresp="i-NxhWABYZtDAg5RbsxD7VBv">
          <date when="1999-11-02"/>
        </correspAction>
        <correspAction type="sent" xml:id="i-EGycKdiUB1tYXAMV7GUwaT" corresp="i-T9dFBJ1pv742mQeG3uLBtA">
          <date when="1999-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-TQLae582hrv4D3yC2auq7V">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3fHwPs2Nyu9pCHSUuUh9YZ">
            Interpellation 1999/2000:33 av Margareta Viklund (kd) till utrikesminister
            Anna Lindh om Aralsjön
          </p>
          <p xml:id="i-P1ZC7soycyiuHc53bRkvL7">
            Aralsjökatastrofen är den kanske största ekologiska katastrofen
            någonsin, orsakad av människor. Den har påverkat miljön och hälsotillståndet
            i området så att situationen för framför allt kvinnor och barn
            är akut. Enligt Läkare utan gränser är platser som exempelvis
            staden Muynak i Karakalpakstan en av de mest chronically sick
            places on earth. Muynak var en gång en blomstrande fiskestad vid
            Aralsjöns strand. Staden ligger nu tio mil från den nuvarande
            stranden. Det är angeläget att denna akuta situation uppmärksammas
            av regeringen, EU, OSSE och FN.
          </p>
          <p xml:id="i-HmFL5D13ZeL4XaDp5aM874">
            Hundratusentals människor har genom exploateringen mist sin möjlighet
            till försörjning eftersom de ekonomiska förutsättningarna radikalt
            ändrades i och med miljökatastrofen.
          </p>
          <p xml:id="i-2grNm29E4d1yPXzJjzFgy9">
            Aralsjön ligger i Centralasien med Kazakstan och Uzbekistan som
            strandstater. Men även regionens övriga tre stater @ Turkmenistan,
            Tadjikistan och Kirgistan @ har stort intresse för Aralsjöns framtid.
          </p>
          <p xml:id="i-KKRbcRGRAaD5FUKedBg4Ff">
            Aralsjön var fram till 1960 jordens fjärde största insjö, tolv
            gånger så stor som Vänern. Vattnet var sött och fiske var en viktig
            näringsgren. Sjön har inget utlopp utan vattennivån regleras genom
            avdunstning. De stora floderna Amu-Darya i söder och Syr-Darya
            i norr svarar för tillflödet.
          </p>
          <p xml:id="i-TbYTap6CkKnyDo9keN5XtA">
            Sovjetunionen inledde i början av 60-talet en omfattande kampanj
            för att genom avancerade bevattningsanläggningar öka jordbruksproduktionen
            i regionen. Man koncentrerade sig på bomullsodling. Resultatet
            blev att tillflödet från de två floderna kraftigt minskade. Aralsjön
            minskade därigenom undan för undan i storlek. I början av 60-talet
            var den endast hälften så stor som tidigare. Salthalten i sjön
            ökade kraftigt och fisken försvann. Den forna sjöbotten förvandlades
            till sand- och saltöknar. Eftersom stora mängder giftiga kemiska
            gödnings- och bekämpningsmedel användes i bomullsproduktionen
            spreds gifter med vinden. Grundvattnet försämrades kraftigt.
          </p>
          <p xml:id="i-CcfyvTWecFhnB9ovL2AcTe">
            Omkring fem miljoner människor bor i sjöns närhet, de flesta
            i och kring städerna Aralsk i norr (Kazakstan) och Nukus och Muynak
            i söder (delvis självständiga republiken Karakalpakstan i Uzebekistan).
            På sikt är det svårt att tänka sig att människorna kan bo kvar
            om läget inte förbättras.
          </p>
          <p xml:id="i-8oetzw6WkiQj4jgWzAP1B2">
            Regeringarna i området har inlett ett intensifierat samarbete
            för att söka lösa problemen kring Aralsjön. Nya samarbetsorgan
            har inrättats. Men regimerna präglas till stor del av det förflutna
            och möter mycket stora problem. Det finns också risk för konflikter
            om de knappa vattenresurserna.
          </p>
          <p xml:id="i-UXotsyt2LYiNk1JZR76DXq">
            Det internationella samfundet har gjort betydande ansträngningar
            för att förbättra situationen. Världsbanken och andra internationella
            organisationer har förmedlat stora resurser till området. Men
            resultaten av insatserna är hitintills begränsade.
          </p>
          <p xml:id="i-4JmnBLfbaZy2gJNofbEiG8">
            Det är ännu oklart om Aralsjön verkligen kan räddas. Det finns
            olika uppfattningar om det. Samtidigt kan diskuteras om stabilitet
            i regionen över huvud taget är möjlig utan en stabilisering av
            sjöns tillstånd.
          </p>
          <p xml:id="i-KiHXwuVz3pppbfw3953mNm">
            Insatser måste göras på många olika områden. Bevattningskanalerna
            måste repareras. På lång sikt måste produktionsstrukturen ändras
            så att man går över till mindre vattenkrävande grödor än bomull.
          </p>
          <p xml:id="i-ETBDvHVzUHfUUPciWpLeFc">
            På kort sikt handlar det om att göra konkreta insatser för människorna
            i området så att de kan våga tro på framtiden. Det handlar om
            att stärka det civila samhället och att inleda ett praktiskt samarbete,
            särskilt på hälso- och sjukvårdsområdet.
          </p>
          <p xml:id="i-7PxaJRynjBDe7nfaeMSokd">
            Min fråga till statsrådet är:
          </p>
          <p xml:id="i-M9f6QExEs1M3TbREndK36C">
            Vad har regeringen gjort och vad avser regeringen göra när det
            gäller Aralsjöns svåra situation och miljökatastrofen i anslutning
            till den?
          </p>
        </div>
      </div>
    </body>
  </text>
</TEI>
