<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0411">
  <teiHeader>
    <fileDesc>
      <titleStmt>
        <title>statens medborgerliga ansvar</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statens medborgerliga ansvar till statsminister Göran Persson om statens medborgerliga ansvar</title>
          <idno type="rdwebb">GN10411</idno>
          <ref type="dokument_url_text">http://data.riksdagen.se/dokument/GN10411/text</ref>
          <ref type="dokument_url_html">http://data.riksdagen.se/dokument/GN10411</ref>
          <ref type="dokumentstatus_url_xml">http://data.riksdagen.se/dokumentstatus/GN10411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8fSuaMZCkCETH4UjK4Ubkt" corresp="i-3kVCtR7mCK6mW2F6oaBMR5">
          <date when="2000-05-09"/>
        </correspAction>
        <correspAction type="sent" xml:id="i-PN5swZDvByzFrjyK4ticns" corresp="i-Gcjbk3nJyjWXPaa2dm3MFR">
          <date when="2000-04-28"/>
        </correspAction>
        <correspAction type="answered" xml:id="i-Y5kF1ZaFkdWUJJMK6jFFND" corresp="i-GFJcxAB9fyzG2VN1HakscJ">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-RRn6Q5xAAE764QVChRsRXJ">
            den 28 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8rd9cDTa9uubkrDKmzXXWq">
            Interpellation 1999/2000:411 av Elver Jonsson (fp) till statsminister
            Göran Persson om statens medborgerliga ansvar
          </p>
          <p xml:id="i-9Qs1j3Ri7MGhbkFZ6AgAGP">
            I ett internationellt perspektiv hör Sverige @ och Norden @ till
            den privilegierade delen av världen. Sverige har i snart 200 år
            levt i fred med andra länder och naturkatastroferna har varit
            begränsade. Under det gångna decenniets senare del har vi gynnats
            av en god allmän konjunktur. Vi har låg inflation, en stark valuta
            och staten har fått @ främst genom ökade skatteintäkter @ betydande
            inkomstökningar. Det internationella samarbetet har främst skett
            inom Europeiska unionen där en förstärkt sysselsättningspolitik
            i Europa är angelägen. Den viktiga miljöpolitiken och dess betydelse
            att samverka över nationsgränserna har slagits fast.
          </p>
          <p xml:id="i-YL6BndiEyS9HzndHW1guKq">
            Den positiva bilden av landets situation möter flera negativa
            motbilder, i en del fall kan man tala om hotbilder. Dit hör den
            kraftiga urbaniseringsvåg som drar över landet. I relativ styrka
            värre än 1960-talets s.k. flyttlasspolitik. Mer än 200 kommuner
            minskar i befolkningstal, mindre än 80 växer. Hela befolkningstillväxten
            sker på mindre än 1/5 av landets yta. Norrlands inland, Dalarna,
            Värmland, Dalsland, sydöstra Sverige töms på innevånare i aktiv
            ålder och sysselsättningsökningen i dessa områden är praktiskt
            taget obefintlig. Norr om Dalälven finns det endast en (1) kommun
            som växer. Vid sidan av de tre storstadslänen är det bara två
            län som ökar i befolkning. 17 län minskar.
          </p>
          <p xml:id="i-uLp6Xx8pUhQQ9mmAhXjvL">
            Stockholmsregionen har fått en tillväxt där såväl boende- som
            trafiksituationen tidvis är kaotisk. De senaste årens sysselsättningsökning
            har 4 av 10 sådana jobb hamnat i Stockholmsområdet trots att bara
            var femte innevånare bor där. De många län som minskar i befolkning
            har fått en långt mindre andel i sysselsättningstillväxten än
            deras befolkningsandel, och skogslänen har fått endast 7 % av
            de nya jobben trots att var femte innevånare i aktiv ålder bor
            där. Värst drabbade är de norrländska inlandskommunerna som fått
            minst del av tillväxten. Det gäller från Tornedalen till norra
            Dalsland. Den minskade arbetslösheten beror endast i ringa omfattning
            på att fler fått arbete men framför allt att många flyttat och
            andelen förtidspensionerade är hög.
          </p>
          <p xml:id="i-E4PoKjF29sWHH7qd7phzjd">
            Rättsotrygghet och utanförskap
          </p>
          <p xml:id="i-X3f3pteotje7Ghwc6uaYg2">
            Många kommuners försvagade skattekraft har medfört att man haft
            svårt att upprätthålla sin service till medborgarna. Inte sällan
            har statliga myndigheter och centrala politiker okänsligt kritiserat
            kommunerna samtidigt som staten själv försummat sin kärnverksamhet.
            Visst kan statsmakten ha rätt att ställa krav på kommuner att
            följa lagstiftning och god servicenivå men sådana tillrättavisningar
            ekar ihåligt då staten själv eftersätter en anständig servicenivå
            för medborgarna.
          </p>
        </div>
        <div type="ipQuestion">
          <p xml:id="i-QSAsjqTi8aKD5NGzmKgGpK">
            Jag har pekat i tidigare debatter på några sådana eftersatta
            områden:
            <list rend="unordered">
              <item>
                Inga nya vägbyggen startade det gångna året och en välbehövlig
                tjälsäkring har uteblivit samtidigt som normalt vinterväder förorsakat
                veckolånga strömavbrott. Eftersläpningen på vägunderhållet synes
                fortsätta.
              </item>
              <item>
                Närpolisreformen har inte fullföljts som förutsatts och polisverksamhetens
                organisation har lett till att det tidvis har kunnat finnas hela
                landskap som vissa tider saknat polis i tjänst.
              </item>
              <item>
                Tingsrätter har lagts ned i "administrativ ordning" och flera
                medelstora tingsrätter sammanföres i ett fåtal storregioner när
                det gäller inskrivningsverksamheten som mångdubblat avståndet
                för många medborgare.
              </item>
              <item>
                Statliga utredare har förordat en dramatisk försämring för postservice
                i glesbygd.
              </item>
              <item>
                Kreditinstituten försummar lånemöjligheterna för nystartade småföretag
                eller företag i växande.
              </item>
            </list>
          </p>
          <p xml:id="i-6yuQDCNjUDPVwz2UF4wzuM">
            Den försämring av service som skett känner medborgarna stor olust
            inför. En förändring som regeringen måste ta ansvar för. Samtidigt
            som servicefunktioner för stora områden har avlövats på personal
            har tjänstemannakadern inom såväl Regeringskansliet som det centrala
            domstolsverket kraftigt ökat. Den statliga satsning på nyetablering
            av statlig verksamhet på fältnivå torde vara regeringens förslag
            om flera systembolag och en stor innovation i landet av internationellt
            kasinospel. I bägge fallen mänskliga "spelbrickor" med socialt
            stora riskmoment.
          </p>
          <p xml:id="i-KFLYV2tCsq43BQ7yPjBYkC">
            Många ungdomar tvingas leva med utanförskap trots att vi aldrig
            tidigare i ekonomiska termer har haft en så "påkostad" ungdomsgeneration.
            Det torde finnas en rad orsaker till det. En ökad rotlöshet, ofta
            i spåren av familjesplittring och ett ökat kommersiellt tryck
            riktat till ungdom förstärker de negativa tendenserna. Alltfler
            slutar såväl grundskola som gymnasieskola utan att ha de elementära
            kunskaperna i de basämnen som gör att man i vuxenlivet kan fungera
            normalt. Den slapphet som råder från kommunernas sida beträffande
            profithungriga restauratörer som hårdexploaterar och förstärker
            ungdomars alkoholkonsumtion @ i många fall långt före tillåten
            inköpsålder. Stat och kommun har alltmer accepterat att krogverksamheten
            har varit mycket mer service- och näringspolitik och väldigt mycket
            mindre en solidarisk socialpolitik. Den s.k. ölkulturen har med
            förödande kraft slagit mot stora grupper i ungdomsgenerationen.
            Flera sociala instanser gör den bedömningen att uppemot var 10:e
            ungdom aldrig kommer ut i arbetslivet på grund av avancerade alkoholvanor
            under tonårstiden.
          </p>
          <p xml:id="i-FheLo61oVGPGDKMFYu11Go">
            Fler jobb @ färre arbetslösa
          </p>
          <p xml:id="i-bXFz9pHzMsa5Az1gnQoBK">
            Fortfarande står nästan var tionde medborgare i Sverige i arbetsför
            ålder vid sidan av den reguljära arbetsmarknaden. Trots att vi
            haft en flerårig god konjunktur har arbetslösheten inte kunnat
            hävas. Regeringens uppsatta mål om andelen öppet arbetslösa eller
            graden av sysselsättning har inte förverkligats. Trots en god
            ökning senaste året är vi fortfarande långt under de sysselsättningstal
            som var gängse under tidigare decennier. Industrin har under de
            senaste 15 åren tappat 300 000@400 000 jobb. Tillverkningsindustrin
            sysselsätter långt under 1 miljon i dag i Sverige. De förlorade
            jobben torde inte återkomma. Teknikförbättring och rationalisering
            gör att produktionsökningen lätt hämtas hem den vägen.
          </p>
          <p xml:id="i-6uJPXv1iyLYrSiNU6NN7NS">
            Den offentliga sektorn har genom den försvagade skattebasen i
            massarbetslöshetens kölvatten tvingats till stora neddragningar.
            Trots långtgående löften i valrörelser om motsatsen har 10 000-tals
            avskedats inom vården. Inte på grund av arbetsbrist utan brist
            på medel.
          </p>
          <p xml:id="i-UetsnxMCv8hrpD9V8hvHGT">
            Den del som har vuxit på arbetsmarknaden är inom de nya teknikerna,
            IT-satsningen och annan elektronisk verksamhet medan turistnäringen
            vuxit alltför svagt.
          </p>
          <p xml:id="i-NCMhg6yu1QZA9oP9RzWveb">
            En av de branscher som växer snabbast under senare år är bemanningsföretagen.
            Från början var det framför allt inom kontorsservice som sådana
            tjänster erbjöds. Makabert är att det så sent som under 80-talet
            förekom att statsmakten släpade sådana företag inför domstol.
            Ofta var det kvinnliga småföretagare som ställdes till svars för
            en verksamhet som inte föll den dåvarande regimen i smaken. Ofta
            har kvinnodominerade verksamheter haft rader av hinder medan på
            områden där det varit manlig dominans har det varit möjligt att
            få både ROT-bidrag och applåder. Det innebär att kvinnligt företagande
            haft betydligt tyngre än sina manliga kolleger då man startat
            eget.
          </p>
          <p xml:id="i-WpzVGQeEpudSSWcPEStK5y">
            För närvarande råder stor efterfrågan på t.ex. hushållsnära tjänster.
            Det har startats flera sådana företag och är trots ogynnsamma
            förutsättningar i snabbt växande. Regelsystem men framför allt
            beskattning som belastar tjänsterna sker på ett sätt som gör att
            många "vanliga inkomsttagare" inte har råd att ta dem i anspråk.
          </p>
          <p xml:id="i-JoauQnhAAJ3rNZfuGwckAf">
            Den principiella hållningen till sådan verksamhet har inom regeringen
            varit tydligt splittrad. Några statsråd har hemfallit åt att göra
            det till en s.k. pigdebatt. Detta trots att man helt bortsett
            från att flertalet företag som gått in i branschen har exponerat
            en professionalitet som inte sällan överträffar t.ex. kommunal
            hemtjänst. Det är ingen tvekan om att den inre motsättningen som
            synes råda inom regeringskretsen och LO:s inställning har medfört
            att frågan inte är godtagbart löst.
          </p>
          <p xml:id="i-LHtmxXYrGc6HFb9HSQUUd">
            Låt svart bli vitt
          </p>
          <p xml:id="i-5KzvinrxYPNuKWfyq3Wz1f">
            Till saken hör att skattemyndigheter av och till kommit med olika
            besked. Inte sällan har de tydliga anvisningarna helt uteblivit
            man tecknar avtal t.ex. med kommuner. Dessa svårigheter har i
            hög grad medverkat till att vi har fått en stor andel som kan
            räknas till den s.k. svarta marknaden. Riksskatteverkets chef
            har framträtt i TV och förklarat att situationen håller på att
            bli både omöjlig att kontrollera och allmänt ohållbar. Bedömningen
            var att svartmarknaden nu torde uppgå till 40@50 miljarder kronor,
            dvs. mer än en svensk försvarsbudget!
          </p>
          <p xml:id="i-XrL3ZUrm9v6cgQTg8aikMM">
            Tydligt är att det är viktigt @ och bråttom @ att ta ett samlat
            grepp både när det gäller regelverket och skattenivåerna. Det
            finns anledning att pröva arbetsgivaravgifternas roll och undersöka
            möjligheten till en sänkt och differentierad moms. Det skulle
            dessutom ligga i linje med vad ett par EU-länder, Danmark och
            Frankrike, har gjort för att underlätta för motsvarande verksamhet
            och att återgå till korrekt skattemässig hantering.
          </p>
          <p xml:id="i-3VczbPfewL5bqwQybJYTF2">
            Den helt dominerande delen av företag i branschen har varit angelägna
            om att t.ex. ha korrekta kollektivavtal. Men man har mötts både
            av politiskt och byråkratiskt ointresse och motstånd i sådan grad
            att en del företag gett upp. Detta med erfarenheten att de flesta
            människor, dvs. "vanliga inkomsttagare" är inte beredda @ eller
            kan @ betala mer för sådana hushållstjänster än vad de själva
            har i timlön. Att eftersträva ett system som innebär en timkostnad
            på knappt 100 kr synes vara rimligt. Detta sett mot dagens kostnad
            om @ om man uppfyller alla skatte- och avgiftskrav @ en timkostnad
            av ca 250 kr.
          </p>
          <p xml:id="i-CJvh6RTnWSKR84vWuGs6cG">
            Visserligen kan den okänslige iakttagaren enbart hänvisa till
            låg skattemoral men omständigheterna är otvetydigt sådana att
            de lockar @ ibland tvingar @ vanliga inkomsttagare att köpa servicetjänster
            som ligger utanför lagen. Till detta kommer att de som är engagerade
            i verksamhet som t.ex. hushållsnära tjänster ofta är gruppen nya
            svenskar eller medborgare som har en allmänt svag ställning på
            arbetsmarknaden. De får utöver en högst måttlig "svart betalning"
            vara med om socialt oanständiga villkor, dvs. de saknar sjukförsäkring
            och kan inte samla ATP-poäng.
          </p>
          <p xml:id="i-iVJsCbbfJry2ZdehcdwYs">
            Det vore angeläget att regeringen snarast kommer med en proposition
            som möjliggör att också kompletterande köp av tjänster kan ske
            helt lagligt. Det skulle dessutom underlätta för många yngre familjeförsörjare,
            ofta kvinnor, som vill förena yrkesliv och familjeliv.
          </p>
          <p xml:id="i-2sjLtjQ5svzJg1ftoZFaps">
            Uppmuntra klassiskt folkrörelsearbete
          </p>
          <p xml:id="i-6QJVZ8kztELBB2LKY62tUB">
            Ett gott samhälle behöver såväl lagstiftning som ekonomiska villkor
            så att det kan växa och ge människor ekonomisk och rättslig trygghet.
            Men kampen för sådana rättigheter startade i historisk tid och
            var före demokratigenombrottet i början på 1900-talet väl förankrad
            i de svenska folkrörelserna.
          </p>
          <p xml:id="i-MMNMHyXHsjsuHbBGMJQSAC">
            Klassiker var väckelserörelsen, nykterhetsrörelsen och den fackliga
            rörelsen som växte sig stark kring förra sekelskiftet och utvecklade
            en demokratisk beslutsprocess där inte minst unga människor skolades
            i praktisk demokrati. Oavsett sociala eller ekonomiska villkor
            gav folkrörelserna många möjligheter.
          </p>
          <p xml:id="i-DGdtii59zkVSZ7j7ZGyqvL">
            Folkrörelserna drev på samhällsutvecklingen i reformvänlig riktning.
            Det kan beskrivas som att man stod för den "konstruktiva protesten".
            Engagerade människor inte bara pekade på brister i samhället,
            de visade också på vägar för att undanröja sociala orättvisor
            och åstadkomma förändringar. Under senare år har bl.a. fredsrörelsen,
            miljörörelsen och flera solidaritetsrörelser spelat en betydelsefull
            roll som opinionsbildare.
          </p>
          <p xml:id="i-YEeCjsEQRU5epWKuhSN1rw">
            Folkrörelsernas roll som historiska bärare av en social och demokratisk
            förändring av samhället kan inte överskattas. En genuin folkrörelse
            är något mycket mer än organisationsbildning. De ideella folkrörelsernas
            roll skiljer sig väsentligt från t.ex. intresseorganisationerna
            som har andra uppgifter. Den genuina folkrörelsen är en arbetsform
            där enskilda människor i gemenskap är beredda att göra någonting
            som gagnar medmänniskan. Det synsättet behöver mer komma fram
            i dagens samhälle och det är angeläget att statsmakten uppmuntrar
            sådana insatser; inte genom att styra men väl genom att stödja.
            Därför behöver arbetsvillkoren av och till ses över så att en
            positiv attityd och inte sällan högtidliga deklarationer kombineras
            med goda arbetsvillkor för det ideella arbetet.
          </p>
        </div>
        <div type="ipQuestion">
          <p xml:id="i-N91SJEv92tsBj1GEy9zYrJ">
            Med anledning av det anförda vill jag till statsministern ställa
            följande frågor:
            <list rend="unordered">
              <item>
                1. Är regeringen beredd att samlat se över en rad samhällsfunktioner
                där statsmakten har ett särskilt ansvar och som skulle kunna förbättra
                situationen vad beträffar urbaniseringens vådor, ungdomens utanförskap,
                upprättande av en rättstrygghet som inkluderar rimliga krav på
                nära samhällsservice?
              </item>
              <item>
                2. Är regeringen beredd att stimulera nyföretagandet för särskilt
                de små företagen beträffande regler, riskkapital och en förändring
                som motverkar den s.k. svarta arbetsmarknaden?
              </item>
            </list>
          </p>
        </div>
      </div>
    </body>
  </text>
</TEI>
