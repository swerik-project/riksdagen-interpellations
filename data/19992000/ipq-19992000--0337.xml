<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0337">
  <teiHeader>
    <fileDesc>
      <titleStmt>
        <title>preventiv ekonomisk kontroll</title>
        <author>Anderberg, Christel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>preventiv ekonomisk kontroll till justitieminister Laila Freivalds om preventiv ekonomisk kontroll</title>
          <idno type="rdwebb">GN10337</idno>
          <ref type="dokument_url_text">http://data.riksdagen.se/dokument/GN10337/text</ref>
          <ref type="dokument_url_html">http://data.riksdagen.se/dokument/GN10337</ref>
          <ref type="dokumentstatus_url_xml">http://data.riksdagen.se/dokumentstatus/GN10337</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LxsP75BKS1JijkM9qnLfyY</idno>
            <persName>Anderberg, Christel (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-C1am6g7Bsrpbo5wjMaNBvu" corresp="i-4CwyNH4xXJhZj5wdBAzmSY">
          <date when="2000-04-11"/>
        </correspAction>
        <correspAction type="sent" xml:id="i-7jSLS5iuxkEmdcxu9u9NjK" corresp="i-LxsP75BKS1JijkM9qnLfyY">
          <date when="2000-04-05"/>
        </correspAction>
        <correspAction type="answered" xml:id="i-DRkj4mKmuYN2e3zCMEFDVK" corresp="i-4CwyNH4xXJhZj5wdBAzmSY">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-TKoAoZJEwTJugQ4sjBZDgP">
            den 4 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CmZqmKUer7iYPo9VJhAHnM">
            Interpellation 1999/2000:337 av Christel Anderberg (m) till justitieminister
            Laila Freivalds om preventiv ekonomisk kontroll
          </p>
          <p xml:id="i-TCK77Rn3T3c2o6Y94bMPBA">
            För att efterkomma regeringens uttalanden bl.a. i budgetpropositionen
            att det problemorienterade arbetssättet ska ligga till grund för
            allt polisarbete på alla nivåer har vissa polismyndigheter, eller
            möjligen alla, beslutat att personal från länens eko-enheter tillsammans
            med personal från skattemyndigheten ska bedriva preventiv ekonomisk
            kontroll (PEK) hos nystartade företag. I detta syfte avlägger
            man PEK-besök hos företagen på i förhand avtalad tid. Det uttalade
            syftet är att upplysa om de skyldigheter som åvilar en företagare
            vad gäller bokföring och betalning av skatter och avgifter. Dock
            passar man vid PEK-besöken också på att undersöka om det bedrivs
            någon verksamhet och omfattningen av denna. Besöken sker i företagens
            lokaler, vilket understundom är detsamma som företagarens bostad.
          </p>
          <p xml:id="i-WjNJ1FLiwHeJurEx3pPJz7">
            Rättegångsbalken innehåller inte något tvångsmedel kallat hembesök.
            På min fråga vad som skiljer sådant PEK-besök från en husrannsakan
            har jag fått svaret att det förstnämnda inte sker med tvång. I
            28 kap. 1 § RB stadgas emellertid att det för husrannsakan hos
            den misstänkte inte i något fall må åberopas hans samtycke. Den
            s.k. frivilligheten är dessutom relativ. Var och en som blir uppringd
            av polisen och erbjuden ett PEK-besök inser ju att en vägran skulle
            leda till att man uppfattas som suspekt. Polisen har för mig bekräftat
            att det skulle få sådan effekt.
          </p>
          <p xml:id="i-L8FWWnJgyQXZh7oMm6hMqU">
            Man kan alltså ifrågasätta om inte PEK-besök faktiskt är en form
            av olaglig husrannsakan eller i vart fall ligger i gränslandet
            för vad som får förekomma i ett rättssamhälle. Åtgärden kan vara
            synnerligen integritetskränkande och sänder helt fel signaler
            om statens attityder till småföretagare. I dessa dagar diskuteras
            också en renodling av polisrollen; eftersom det är skattemyndighetens
            folk som gör jobbet vid PEK-besöken finns det skäl att fråga sig
            vad polisens roll är i sammanhanget.
          </p>
          <p xml:id="i-T4a84kggnosFkqtoVRqrn6">
            Mot denna bakgrund vill jag fråga justitieministern vilka åtgärder
            hon ämnar vidta för att skapa garantier för att det problemorienterade
            polisarbetet sker inom lagens råmärken och på ett sätt som inte
            kränker den enskildes integritet.
          </p>
        </div>
      </div>
    </body>
  </text>
</TEI>
