<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0123">
  <teiHeader>
    <fileDesc>
      <titleStmt>
        <title>ämnet religionskunskap i grundskolan</title>
        <author>Ask , Beatrice (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ämnet religionskunskap i grundskolan till statsrådet Ingegerd Wärnersson om ämnet religionskunskap i grundskolan</title>
          <idno type="rdwebb">GN10123</idno>
          <ref type="dokument_url_text">http://data.riksdagen.se/dokument/GN10123/text</ref>
          <ref type="dokument_url_html">http://data.riksdagen.se/dokument/GN10123</ref>
          <ref type="dokumentstatus_url_xml">http://data.riksdagen.se/dokumentstatus/GN10123</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Ask, Beatrice (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GyZR9VFMN9Ven9hBb4aRHc" corresp="i-3wVE19WEnkoueWU41a2FfR">
          <date when="1999-12-07"/>
        </correspAction>
        <correspAction type="answered" xml:id="i-BX8z614WPG3KxzhQX8ZHxJ" corresp="i-3wVE19WEnkoueWU41a2FfR">
          <date when="2000-02-17"/>
        </correspAction>
        <correspAction type="sent" xml:id="i-MdQWvSkFMDVmJXfDosL1hS" corresp="i-PRHkYxGCaT2cbJpjjfnRtn">
          <date when="1999-11-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-PxfUXLt84dZsJrQ7XHVZKS">
            den 1 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EgGmphhjfc9YqbBt1tVLx4">
            Interpellation 1999/2000:123 av Beatrice Ask (m) till statsrådet
            Ingegerd Wärnersson om ämnet religionskunskap i grundskolan
          </p>
          <p xml:id="i-CnYbZV4aJFXS25SKVy1Lei">
            Skolverket har tillställt regeringen förslag till reviderade
            kursplaner för grundskolan. De föreslagna ändringarna beräknas
            träda i kraft den 1 juli år 2000. Det är regeringen som fattar
            beslut.
          </p>
          <p xml:id="i-CPgcRnUb9wC2NBwRvCUn56">
            Enligt uppgifter från Skolverket har experter och referenspersoner
            emellertid uttryckt att det finns ett behov av att uppdatera kursplanen
            i religionskunskap bl.a. när det gäller den mångkulturella aspekten
            och kunskapssynen. Detta framkom dock inte som en angelägen åtgärd
            från lärarnas sida i den genomförda undersökningen av kursplanernas
            tillämpning.
          </p>
          <p xml:id="i-PiTVzAq4bvgqETmHoS3v33">
            I Skolverkets redovisning av motiven till föreslagna förändringar
            framgår det att den allmänna utgångspunkten varit att minska den
            detaljerade styrningen. Detta har bl.a. fått till följd att momentinriktade
            anvisningar om bl.a. kristendomen tagits bort, heter det från
            myndigheten. Den tydliga betoningen av kristendomens betydelse
            för vårt lands kultur, lagar och sedvänjor har tonats ned för
            att i stället, enligt Skolverket, ersättas av ett kulturmötesperspektiv
            och betoning av bearbetning av livsfrågor.
          </p>
          <p xml:id="i-Fft5w9hf7LaSt1uRWrqNhW">
            Det är dessa kopplingar som ger anledning till befogad oro. Skolminister
            Ingegerd Wärnersson har som en av få aktiva åtgärder som statsråd
            lyft fram betydelsen av läroplanens värdegrund. Fokus föreslås
            helt flyttas från frågor som rör kristendomen till reflexion kring
            livsfrågor och etiska frågor. Att etiska frågeställningar är viktiga
            och grundläggande är helt uppenbart, därom behöver inte råda några
            skiljaktiga meningar.
          </p>
          <p xml:id="i-X711uosDaJWT2K86ZCycDF">
            Det är riksdagen som lagt grunden för kursplanerna. I proposition
            1992/93:220 tas kursplanernas innehåll upp ämne för ämne. När
            det gäller religionskunskapen heter det bl.a. "Ett lands religiösa
            liv är en del av dess kultur. Kristendomen har haft och har stor
            betydelse i det svenska samhället och dess inflytande sträcker
            sig från kultur, värde och normsystem, lagstiftning och rättssystem,
            till samhällsmoral, sedvänjor och tradition. Ämnet skall därför
            ge kunskaper om den kristna trons föreställningsvärld som en grund
            för förståelse av hur svensk och västerländsk kultur och samhällsutveckling
            påverkats och påverkas av Bibeln och kristen tro." Det kan knappast
            vara ett ställningstagande som några tjänstemän eller regeringen
            bara kan "tona ned" för att de tycker så. Jag utgår från att skolministern
            delar den uppfattningen.
          </p>
        </div>
        <div type="ipQuestion">
          <p xml:id="i-KpEC5zZMrvjKND3RCXYMqs">
            Med hänvisning till ovanstående vill jag till statsrådet Ingegerd
            Wärnersson ställa följande frågor:
            <list rend="unordered">
              <item>
                1. Avser statsrådet att ge riksdagen möjlighet att yttra sig
                över eventuella förändringar i kursplanerna för grundskolan innan
                regeringen fattar beslut?
              </item>
              <item>
                2. Om detta inte anses nödvändigt vilka initiativ till förändringar
                av Skolverkets förslag till reviderade kursplaner kommer skolministern
                att föreslå regeringen?
              </item>
            </list>
          </p>
        </div>
      </div>
    </body>
  </text>
</TEI>
