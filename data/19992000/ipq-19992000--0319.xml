<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0319">
  <teiHeader>
    <fileDesc>
      <titleStmt>
        <title>Kongo-Kinshasa och Kongo-Brazzaville</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kongo-Kinshasa och Kongo-Brazzaville till utrikesminister Anna Lindh om Kongo-Kinshasa och Kongo-Brazzaville</title>
          <idno type="rdwebb">GN10319</idno>
          <ref type="dokument_url_text">http://data.riksdagen.se/dokument/GN10319/text</ref>
          <ref type="dokument_url_html">http://data.riksdagen.se/dokument/GN10319</ref>
          <ref type="dokumentstatus_url_xml">http://data.riksdagen.se/dokumentstatus/GN10319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AUkdMtYyBFZPfMwuhvjRT6" corresp="i-S7LcGmD5NuSMrFDW8LBeJ1">
          <date when="2000-04-04"/>
        </correspAction>
        <correspAction type="sent" xml:id="i-Chj2PJajuWfJVu1GcPR5o8" corresp="i-4HwVdTBbapZ5KwNJtKs6Ux">
          <date when="2000-03-29"/>
        </correspAction>
        <correspAction type="answered" xml:id="i-Ki7L8LKDbQhvdM3nDForhg" corresp="i-NxhWABYZtDAg5RbsxD7VBv">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-D8tuQZNgphWYpGgytMgrKD">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5K3Y5EpZgnAzu4dPe9iHAz">
            Interpellation 1999/2000:319 av Marianne Andersson (c) till utrikesminister
            Anna Lindh om Kongo-Kinshasa och Kongo-Brazzaville
          </p>
          <p xml:id="i-43nWP9xtQhHi17N79e65wH">
            Under en dryg vecka i månadsskiftet februari-mars genomförde
            riksdagsledamöter från alla riksdagspartier en resa till Demokratiska
            Republiken Kongo (Kongo-Kinshasa) och Republiken Kongo (Kongo-Brazzaville).
          </p>
          <p xml:id="i-8fDhdW2dzyhojxFen6nrr6">
            De kunskaper vi hade om den svåra situationen i länderna underströks
            och förstärktes starkt under besöket. Det var två länder i kaos
            vi besökte. All struktur i Kongo-Kinshasa med sina 55 miljoner
            invånare varav hälften är under 15 år och där mindre än hälften
            av barnen går i skolan är förstörd efter mer än 30 års vanstyre
            och nu den förödande krigssituationen. För tio år sedan var landet
            självförsörjande med livsmedel, nu är det helt importberoende.
            Medellivslängden har sjunkit från 55 till 45 år under kort tid.
            Sjukdomar som malaria, sömnsjuka, tbc och hiv/aids ökar våldsamt.
            Rättsväsendet fungerar inte. Vårt intryck var att det är den informella
            sektorn och kyrkorna som står för det civila samhället i dag och
            över huvud taget gör att människor överlever.
          </p>
          <p xml:id="i-4RTaeYyA3MjShBYRSugFuL">
            Kyrkornas initiativ till Nationella Konsultationer för att förbereda
            en dialog om fred visar deras engagemang och även möjligheter
            att bana väg för en fredlig lösning. Samtidigt behövs stöd och
            engagemang från det internationella samfundet för att medverka
            till att Lusakaavtalet genomförs och för att stödja utvecklingen
            mot good governance.
          </p>
          <p xml:id="i-BcQBqCFZz7xzn4dvRENa7t">
            I Kongo-Brazzaville råder en mycket bräcklig fred efter tre mycket
            grymma krig under 90-talet. Även här gör kyrkorna och andra frivilligorganisationer
            en enorm insats både när det gäller humanitärt arbete och när
            det gäller att stödja en fredlig utveckling samt inte minst när
            det gäller försoningsarbete. Trots allt de utsatts för måste människor
            till slut leva tillsammans. Alla de soldater som under kriget
            dödat, plundrat, fördrivit och våldtagit måste på något sätt integreras
            i samhället. Kyrkorna och Unesco arbetar konstruktivt med de frågorna.
            Det är en enorm uppgift och de behöver ha ökat stöd för det arbetet.
            Alla de totalt utblottade människor som nu återvänder till sina
            byar måste få hjälp att starta ett nytt liv. En folkräkning måste
            genomföras för att en folkomröstning om en ny konstitution kan
            genomföras så snart som möjligt.
          </p>
          <p xml:id="i-Kzgbjdp9zUpywNZmG8nuiQ">
            Även om man nu måste se framåt och bygga landet på nytt är det
            nödvändigt att ställa de ansvariga för våldsdåden till svars.
            Den uppföljningskommission som nu arbetar för att övervaka fredsavtalen
            bör antingen få utvidgat uppdrag eller efterträdas av en sanningskommission
            liknande den i Sydafrika. Där måste även Frankrikes roll i konfliken
            visas tydligt. FN bör överväga att inrätta en krigsförbrytartribunal
            även för Kongo-Brazzaville.
          </p>
          <p xml:id="i-9gr6aQRt1hgjw9wDgm4N1p">
            Sveriges stora goodwill genom vår långa tradition av missionsarbete
            ger oss stora möjligheter till insatser i de båda länderna. Vi
            bör öka stödet till båda länderna men kanske har vi allra störst
            möjligheter att förändra utvecklingen och åstadkomma långsiktigt
            resultat i Kongo-Brazzaville. Alldeles särskilt som vi framstår
            som en objektiv partner jämfört med den gamla kolonialmakten Frankrike
            vars stora intressen i oljeindustrin alldeles tydligt går före
            intresset av fred och utveckling i landet.
          </p>
          <p xml:id="i-J6FerNg8j2pTdDhfm2dMYh">
            Jag vill därför fråga utrikesministern om regeringen är beredd:
          </p>
          <p xml:id="i-R8QvRoTxXU8ZqbuZbPThm1">
            att stödja försoningsprocessen genom ökat stöd till frivilligorganisationer
            och till Unesco,
          </p>
          <p xml:id="i-DVUZKw3kg7E5Tv5sMawwY3">
            att utöka stödet till de frivilligorganisationer som arbetar
            med humanitära insatser i de båda länderna,
          </p>
          <p xml:id="i-8qiND8xP8eofpA7PYM9zYN">
            att ge stöd till demokratiutveckling, t.ex. folkräkning och rättsväsende,
          </p>
          <p xml:id="i-Din1H7c9NdRb6F9y2M8qKU">
            att arbeta för att en sanningskommission inrättas,
          </p>
          <p xml:id="i-5SJD7CWCUBpxujppKT2woo">
            att aktivt driva frågan om Kongostaterna i det internationella
            samfundet: EU, FN, IMF och Världsbanken samt
          </p>
          <p xml:id="i-Q7iMJW9MMa8c62W59yaYkE">
            att i EU-samarbetet ta upp frågan om Frankrikes roll i konflikten
            i Kongo-Brazzaville?
          </p>
        </div>
      </div>
    </body>
  </text>
</TEI>
