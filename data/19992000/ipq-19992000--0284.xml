<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0284">
  <teiHeader>
    <fileDesc>
      <titleStmt>
        <title>ersättningsjobb vid stängning av Barsebäck</title>
        <author>Karlsson, Anders (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättningsjobb vid stängning av Barsebäck till näringsminister Björn Rosengren om ersättningsjobb vid stängning av Barsebäck</title>
          <idno type="rdwebb">GN10284</idno>
          <ref type="dokument_url_text">http://data.riksdagen.se/dokument/GN10284/text</ref>
          <ref type="dokument_url_html">http://data.riksdagen.se/dokument/GN10284</ref>
          <ref type="dokumentstatus_url_xml">http://data.riksdagen.se/dokumentstatus/GN10284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <persName>Karlsson, Anders (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NPY4cty3fJf2KSucGDt6vh" corresp="i-HP26Ex6XfZD2gozC8P6pdm">
          <date when="2000-03-14"/>
        </correspAction>
        <correspAction type="sent" xml:id="i-NwpjMbMW9xoASTS9onBA6p" corresp="i-3S4u3rsmsb3bjgrsrZUU6Q">
          <date when="2000-03-08"/>
        </correspAction>
        <correspAction type="answered" xml:id="i-U3im6KtK1A6uZdQuxPA7x5" corresp="i-HP26Ex6XfZD2gozC8P6pdm">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-e6tqY7TXt2R2Y6kwAf3hU">
            den 6 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SmpTuWhvbuFYhRN1JCa2Y">
            Interpellation 1999/2000:284 av Anders Karlsson (s) till näringsminister
            Björn Rosengren om ersättningsjobb vid stängning av Barsebäck
          </p>
          <p xml:id="i-AxZQr2X7AiT3nB8hW6pM5n">
            Energiuppgörelsen mellan Socialdemokraterna, Centern och Vänsterpartiet
            som presenterades den 5 februari 1997 innebär att kärnkraftverket
            i Barsebäck ska stängas. Kompensation till Kävlinge kommun utlovades
            från samtliga partiföreträdare när energiuppgörelsen presenterades.
            Socialdemokratiska näringsministrar har under den aktuella tidsperioden
            vid upprepade tillfällen klargjort att staten måste ta ett större
            ansvar för sysselsättningen vid statliga nedläggningar än när
            det privata näringslivet omstrukturerar sin verksamhet.
          </p>
          <p xml:id="i-D1zHJ5jBnW5VqQtmoP17AY">
            Regeringen uppdrog den 3 juni 1997 åt Länsstyrelsen i Skåne län
            att utreda vissa konsekvenser av en nedläggning av Barsebäcksverket.
            I direktiven till utredningen angavs att en analys skulle göras
            av konsekvenserna för Kävlinge kommun vid en nedläggning av Barsebäcksverket.
            I denna analys skulle även ingå en belysning av konsekvenserna
            för hela Skåneregionen. Vidare ingick i utredningsuppdraget att
            lämna förslag till alternativa utvecklingsmöjligheter för Kävlinge
            kommun vid en nedläggning, dvs. vilka verksamheter som Kävlinge
            kommun kan utveckla och vilken roll sådana verksamheter kan spela
            i ett regionalt sammanhang.
          </p>
          <p xml:id="i-W58F9rxsBJdxJme1xN6ag8">
            Under arbetet med att utreda konsekvenserna vid en avveckling
            av Barsebäck arrangerade länsstyrelsen och Kävlinge kommun den
            5 november 1997 en konferens på Järavallen. Syftet med konferensen
            var att genom ett antal på förhand presenterade projektidéer och
            gruppdiskussioner hitta nya arbetstillfällen i Kävlinge kommun
            som ersättning för Barsebäck.
          </p>
          <p xml:id="i-2GG6YPCisxdLYZSvF7R7fy">
            Utredningsförslaget redovisades muntligt för Näringsdepartementet
            under hösten varvid en grundlig information lämnades om de satsningar
            som förordades i utredningen, bl.a. ett forskningsinstitut på
            det livsmedelsindustriella området. Konsekvensutredningen som
            blev klar i december 1997 bedömer att Kävlinge kommun bör kompenseras
            för konsekvenserna av Barsebäcks nedläggning. Detta motiveras
            av att kommunen inte själv ska tvingas bära de omfattande och
            långsiktiga kostnader som uppstår och som Kävlinge kommun inte
            kompenseras för via statsbidrags- och kommunala utjämningssystemet.
          </p>
        </div>
        <div type="ipQuestion">
          <p xml:id="i-HobXS53ruMeodabbeFAQ8g">
            Projekten bearbetades vidare under de kommande månaderna och
            följande projekt presenterades för statsminister Göran Persson
            av kommunalrådet Roland Palmqvist den 18 mars 1998.
            <list rend="unordered">
              <item>
                Ett forskningsinstitut på det livsmedelsindustriella området
                i Kävlinge som utvecklats med hjälp av Sven-Tore Holm och Eva
                Engqvist, Teknopol i Lund.
              </item>
              <item>
                Småföretagsuniversitet i Kävlinge inom ramen för Lunds universitet
                som utvecklats med hjälp av Bo Andersson, Länsstyrelsen/Region
                Skåne och Claes Odeskog m.fl., Lunds universitet.
              </item>
            </list>
          </p>
          <p xml:id="i-5XtSRjqC4LG4qHY6z36RBz">
            Den första reaktorn i Barsebäck skulle stängas senast den 1 juli
            1998. Regeringen beslöt i juni 1998 att NUTEK skulle utreda förutsättningarna
            för att etablera ett forskningsinstitut i Kävlinge.
          </p>
          <p xml:id="i-Ptni826DEvmRT1EPKWvAhV">
            När beslutet om stängning av den första reaktorn sköts upp tappade
            diskussionerna om ersättning till kommunen fart. Även det faktum
            att de anställda på Barsebäcksverket har en femårig anställningsgaranti
            gjorde att det inte var bråttom av politiska skäl. Ingen riskerade
            att förlora jobbet de närmaste fem åren.
          </p>
          <p xml:id="i-LfmzZrya8hC3bzYWmL7a2X">
            Riksdagen fattade i juni 1998 beslut om att tillväxtavtal skulle
            utarbetas i alla län/regioner i Sverige. Arbetet med Skånes tillväxtavtal
            började hösten 1998.
          </p>
          <p xml:id="i-Sx7rD78E1HgPf24qi8tnV5">
            I kontakterna med regeringen under hösten 1998 (statssekreterare
            Lars Rekke) blev kommunalrådet Roland Palmqvist uppmanad att driva
            ersättningsfrågorna vidare inom ramen för arbetet med Skånes tillväxtavtal.
          </p>
          <p xml:id="i-3NduheYhf5w8Vqy5YNUiPK">
            I december 1998 överlämnade NUTEK rapporten om forskningsinstitutet
            på det livsmedelsindustriella området i Kävlinge. Lunds universitet
            vidareutvecklade också underlaget för småföretagsuniversitetet
            i början på 1999.
          </p>
          <p xml:id="i-8TgB86mXhaveSQNFewHVoN">
            Kommunstyrelsen i Kävlinge beslöt i mars 1999 att projekten skulle
            lämnas som förslag att ingå i tillväxtavtalet för Skåne, 65 projekt
            överlämnades till regeringen den 15 februari 2000. Förslaget till
            forskningsinstitut i Kävlinge och småföretagsuniversitet finns
            med som prioriterade förslag i det samlade underlaget till Skånes
            tillväxtavtal.
          </p>
          <p xml:id="i-5RFhUEpu3hZ8QoGgJQQ3xp">
            I samband med en uppvaktning i Lund i mars 1999 för jordbruksminister
            Margareta Winberg rörande förutsättningarna för lokalisering till
            Skåne av det jordbruksekonomiska institutet, informerades grundligt
            även om utredningen om etablering av ett livsmedelsforskningsinstitut
            i Kävlinge och de samlade och synnerligen goda förutsättningar
            för en sådan etablering som finns. Jordbruksministern reagerade
            mycket positivt på föredragningen av detta förslag och frågade
            om möjligheterna att för Skånes del prioritera ett sådant förslag
            i det kommande tillväxtavtalet samt utlovade kontakter med näringsministern
            i frågan.
          </p>
          <p xml:id="i-MkhcUTAskwQerLAoYwVuDa">
            Mina frågor till näringsminister Björn Rosengren är:
          </p>
          <p xml:id="i-QMsFkaWT5qPcyTD9TfaE4v">
            Vad avser näringsministern göra för att kompensera Kävlinge kommun
            för förlorade sysselsättningstillfällen i samband med nedläggningen
            av Barsebäck?
          </p>
          <p xml:id="i-ESAeVN5DdQMP11SiTpRmtT">
            Har någon kontakt tagits mellan jordbruksministern och näringsministern
            om att lokalisera ett livsmedelsinstitut till Kävlinge?
          </p>
        </div>
      </div>
    </body>
  </text>
</TEI>
