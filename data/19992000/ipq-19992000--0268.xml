<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0268">
  <teiHeader>
    <fileDesc>
      <titleStmt>
        <title>designcheckar</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>designcheckar till statsrådet Mona Sahlin om designcheckar</title>
          <idno type="rdwebb">GN10268</idno>
          <ref type="dokument_url_text">http://data.riksdagen.se/dokument/GN10268/text</ref>
          <ref type="dokument_url_html">http://data.riksdagen.se/dokument/GN10268</ref>
          <ref type="dokumentstatus_url_xml">http://data.riksdagen.se/dokumentstatus/GN10268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Lundberg, Inger (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TS64u2CZtCuz4qrLPAJATm" corresp="i-GFJcxAB9fyzG2VN1HakscJ">
          <date when="2000-03-07"/>
        </correspAction>
        <correspAction type="sent" xml:id="i-ESymMT15xMQ2VbeXxcznxz" corresp="i-NzHKC9iUGaf1xUAcp3VKCA">
          <date when="2000-02-25"/>
        </correspAction>
        <correspAction type="answered" xml:id="i-GDmXDKyBvVTAV6xENohhgP" corresp="i-GFJcxAB9fyzG2VN1HakscJ">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-GHHMGs5cstUga96Gqdduzd">
            den 25 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-92ech2n5UDAuLgS86JtXhg">
            Interpellation 1999/2000:268 av Inger Lundberg (s) till statsrådet
            Mona Sahlin om designcheckar
          </p>
          <p xml:id="i-9ouCzmRPYa1MHqmTQwMyR8">
            ALMI har t.o.m. år 1999 överfört 3,3 miljoner kronor per år till
            Stiftelsen Svensk Industridesign (SVID) för s.k. designcheckar.
            Fr.o.m. år 2000 har ALMI som en svensk besparingsåtgärd dragit
            in anslaget till designcheckarna.
          </p>
          <p xml:id="i-WtY6RUtKZVudEezaM2GAAc">
            Via SVID:s regionkontor har designcheckarna erbjudits företag
            som intresserats för att pröva medverkan av en industridesigner
            för att utveckla en eller flera produkter. Beloppen har varit
            små, men givit betydande effekter. En designcheck bidrog med högst
            50 % av företagarens kostnad och uppgick till högst 25 000 kr.
          </p>
          <p xml:id="i-VKGRqENeiFvEYn5b3HkXAv">
            Ändå är resultaten anmärkningsvärt positiva främst för att designen
            fått en allt större betydelse på marknaden och på grund av att
            utgifter för designinsatser upplevts som främmande för många företagare.
            De har behövt stimulansen för att se designens möjligheter i sina
            företag.
          </p>
          <p xml:id="i-9yDru4hFpUVYpF2x8b3Z1Y">
            Designcheckar har bidragit till att både lokal och central mediebevakning
            ökat intresset för företagen och givit de deltagande företagen
            PR. En viktig effekt är också att kompetensen i företagen stärkts.
            De har blivit mer kundobservanta och därmed stärkt sin konkurrensförmåga.
            De goda exemplen på hur checkarna fått företagare inom traditionell
            verkstadsindustri att hitta nya marknader är många.
          </p>
        </div>
        <div type="ipQuestion">
          <p xml:id="i-LMo2DYtDCDAhg6ndjAVEZK">
            Låt mig ange tre:
            <list rend="unordered">
              <item>
                IHM i Kopparberg, Ljusnarsbergs kommun. Designchecken stimulerade
                företaget att ta kontakt med en industridesigner och utveckla
                företagets pallspikningsmaskin. Insatsen har lett till att företagets
                omslutning fördubblats på kort tid och antalet anställda ökat
                från 12 till 23. Ett stort antal underleverantörer bidrar till
                att satsningen givit ytterligare ett antal jobb i regionen. Genom
                designinsatsen fick företaget ett genombrott på världsmarknaden
                och man står nu inför ytterligare kraftig expansion.
              </item>
              <item>
                Utvecklingen av en nu mycket välkänd yxa från Gränsfors bruk.
                Utvecklingsarbetet började med att företaget fick möjlighet att
                utveckla sin produkt med hjälp av SVID:s designcheck.
              </item>
              <item>
                Utvecklingen av Speedglass 9 000 vid Hörnell Elektrooptik i Gagnef.
                Den designade svetshjälmen har bidragit till att företaget sedan
                1996/97 mer än fördubblat sina anställda till i dag 152 anställda.
                Därtill bedöms sammantaget mellan 25 och 50 helårsjobb ha tillkommit
                hos underleverantörer i trakten.
              </item>
            </list>
          </p>
          <p xml:id="i-4VscZFxmRkTg2xYjWq8tTk">
            Exemplen visar vilken stark drivkraft för tillväxt och marknadsfördelar
            som industridesign är. Designchecken har i sin ganska udda, men
            extremt kostnadseffektiva form visat sig vara en god katalysator
            för att engagera företagare som tidigare inte arbetat på arenor
            där designinsatserna är viktiga. Deras effektivitet har stärkts
            av att den svenska/nordiska sparsmakade designtraditionen står
            i god överensstämmelse med internationella trender.
          </p>
          <p xml:id="i-JrtmtXN8c6oTDNtZJPn88K">
            Sverige gör trots designens ökade betydelse på marknaden måttliga
            insatser för industridesign. Anslaget till Svensk Industridesign
            uppgår till 10 miljoner kronor. Som framgår ovan har 3 miljoner
            i designcheckar utan politisk prövning prioriterats bort av ALMI.
          </p>
          <p xml:id="i-FXs5hPTawkj8CmFDAf6P5E">
            Några centrala statliga nysatsningar på industridesign har inte
            skett på senare år med undantag av de marknadsföringsinsatser,
            som förtjänstfullt genomförs av Utrikesdepartementet och vissa
            insatser från Utrikesdepartementets sida. Till detta kommer att
            Kulturdepartementet tillsatt en utredning med uppgift att lägga
            förslag beträffande formgivning och design.
          </p>
          <p xml:id="i-PKSu3emFqRhFuPKzLWxM1h">
            Samtidigt pågår kraftfulla satsningar i våra konkurrentländer.
            Så satsar t.ex. Korea miljardebelopp på att utveckla industridesign.
            I Finland, Tyskland, Norge, Danmark och Storbritannien pågår omfattande
            satsningar med nya statliga pengar på både marknad och design.
          </p>
          <p xml:id="i-5EU42qh68EeW6NnrTxVFYQ">
            Det stora intresset för industridesign märks också i en mängd
            regionala initiativ, som har underlättats av tillgången till designcheckar.
            Det gäller inte minst det nationellt intressanta Bergslagens Industridesignforum
            liksom satsningar vid flera regionala lärosäten och projektet
            Ekodesign.
          </p>
          <p xml:id="i-8sSUim3ZjkFRjdnQ2K4G6C">
            De goda erfarenheterna av designcheckarna gör att det är angeläget
            att möjligheten kommer tillbaka. Om det inte är möjligt att nå
            dit via omprövning från ALMI:s sidan är det nödvändigt att riksdagen
            ges möjlighet att pröva ett nytt anslag i höstens budgetbehandling.
          </p>
          <p xml:id="i-Pg57fso5NpYr7zsQt6ehcw">
            Jag vill fråga statsrådet Mona Sahlin hur regeringen vill återskapa
            möjligheten för företagare i hela landet att få tillgång till
            de framgångsrika designcheckarna?
          </p>
        </div>
      </div>
    </body>
  </text>
</TEI>
