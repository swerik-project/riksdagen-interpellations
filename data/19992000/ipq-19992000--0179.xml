<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0179">
  <teiHeader>
    <fileDesc>
      <titleStmt>
        <title>bostadssociala frågor</title>
        <author>Stenmark, Rigmor (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bostadssociala frågor till statsrådet Lars-Erik Lövdén om bostadssociala frågor</title>
          <idno type="rdwebb">GN10179</idno>
          <ref type="dokument_url_text">http://data.riksdagen.se/dokument/GN10179/text</ref>
          <ref type="dokument_url_html">http://data.riksdagen.se/dokument/GN10179</ref>
          <ref type="dokumentstatus_url_xml">http://data.riksdagen.se/dokumentstatus/GN10179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D33H5dL4TMdTn9ZXMMYEbb</idno>
            <persName>Stenmark, Rigmor (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4iFKxVvjE5rshGy9gctu7C" corresp="i-6qjD2tsSCtsrmXQjy7mtCJ">
          <date when="2000-01-18"/>
        </correspAction>
        <correspAction type="answered" xml:id="i-375GLst6gTYnJZKsbpfFsX" corresp="i-6qjD2tsSCtsrmXQjy7mtCJ">
          <date when="2000-02-04"/>
        </correspAction>
        <correspAction type="sent" xml:id="i-VALCaYdZV4PVEN6wkoXUrc" corresp="i-D33H5dL4TMdTn9ZXMMYEbb">
          <date when="1999-12-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-GGZWPrjv63XaHUcon2acsr">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UFuA8pHK7WiYFxuWBNhsG1">
            Interpellation 1999/2000:179 av Rigmor Stenmark (c) till statsrådet
            Lars-Erik Lövdén om bostadssociala frågor
          </p>
          <p xml:id="i-M1yokhNEsZnHnz9ECdHW3x">
            En god bostad är en del av välfärden. Alla ska ha del av denna
            välfärd. Därför behövs en bostadspolitik som kan tillfredsställa
            människors varierande behov och önskemål. Ett grundläggande behov
            är en bostadsmiljö som kan uppfylla människors fysiska och sociala
            kvalitetskrav. Människor har rätt att ställa höga krav på den
            miljö de dagligen vistas i. Det gäller såväl i hemmet och skolan,
            som på arbetet och under fritiden. Att bygga miljö- och hälsoriktigt
            är därför en av de viktigaste utmaningarna för både bostadspolitik
            och byggsektor.
          </p>
          <p xml:id="i-PzUq23cGsdeBveM7JLd2Kb">
            Vid nybyggnation uppfylls oftast människors fysiska och sociala
            kvalitetskrav. Svårigheterna är framför allt att tillfredsställa
            sådana kvalitetskrav i äldre miljöer och alldeles speciellt i
            en del förortsområden. Vid förnyelse av befintliga bostadsmiljöer
            är det speciellt viktigt att ta till vara önskemål och synpunkter
            från de som bor i det aktuella området. Det är de som även i fortsättningen
            ska utnyttja området och bostäderna. Att ha makt och inflytande
            över boendet innebär ökad trygghet.
          </p>
          <p xml:id="i-BHvnPSnrzfvdv5DGue4CNV">
            Många kvinnor @ i synnerhet kvinnor med barn @ har ett vardagsliv
            som gör att de är mer utsatta än män för hur bebyggelse, trafik
            och dylikt utformas och lokaliseras. Det är därför angeläget att
            ge kvinnor möjlighet att påverka villkoren för sin vardag. Detta
            påpekade även den bostadspolitiska utredningen i sin slutrapport
            som avlämnades inför Bostadspolitik 2000. Särskilt måste man uppmärksamma
            svårigheterna att lösa bostadssituationen för kvinnor med barn
            vid separationer. Byggande, boende och samhällsplanering kan inte
            betraktas som könsneutrala verksamheter.
          </p>
          <p xml:id="i-KgkRtmvhMcPRvbxJFahvVb">
            Både män och kvinnor kan råka ut för brott. Många känner därför
            en stor otrygghet i dagens samhälle. Var brotten äger rum och
            hur de sker beror på en rad faktorer. En faktor kan vara hur den
            fysiska miljön är utformad. Det finns i dag ett intresse av att
            samla kunskap om hur bebyggelseplanering och utformning av enskilda
            byggnader påverkar brottsligheten. Den kunskapen behöver omsättas
            i verkligheten, brottsförebyggande aspekter måste tas med vid
            all samhällsplanering.
          </p>
          <p xml:id="i-9frqvPzSb6FxBuMAxg1MZY">
            Tryggare bostadsmiljöer handlar även om överlevnadsfrågor, att
            må bra. Intresset för inomhusmiljöns betydelse för människors
            hälsa och välbefinnande har ökat påtagligt under en följd av år.
            Detta bottnar bl.a. i rapporterade missförhållanden som fått stor
            uppmärksamhet i massmedierna. Att innemiljön i en del byggnader
            för skolor, daghem, arbetsplatser och bostäder har stora brister
            finns dokumenterat i ett flertal undersökningar. Hälsoaspekter
            måste därför vägas in i all samhällsplanering, inte minst i den
            fysiska samhällsplaneringen.
          </p>
          <p xml:id="i-XdF4xP8YpWLmNvAH3drjP5">
            Mot bakgrund av ovanstående vill jag ställa följande frågor till
            statsrådet Lars-Erik Lövdén:
          </p>
          <p xml:id="i-LyrcpUDnYu7SYNB4aTRkiz">
            Vilka åtgärder är statsrådet beredd att vidta för att de boendes
            önskemål och synpunkter tas till vara vid förnyelse av befintliga
            bostadsmiljöer?
          </p>
          <p xml:id="i-HEjMuB9FQ2Q8UHDeDe6Dh9">
            Vilka åtgärder är statsrådet beredd att vidta för att få in ett
            tydligare kvinnoperspektiv i den fysiska samhällsplaneringen?
          </p>
          <p xml:id="i-Th9ry6NvdZvxn1XV9FbtqK">
            Vilka åtgärder är statsrådet beredd att vidta för att få in brottsförebyggande
            aspekter vid all samhällsplanering?
          </p>
          <p xml:id="i-HdE1Rar8xJbZZRWuARcm8o">
            Vilka åtgärder är statsrådet beredd att vidta för att hälsoaspekter
            ska vägas in i all fysisk samhällsplanering?
          </p>
        </div>
      </div>
    </body>
  </text>
</TEI>
