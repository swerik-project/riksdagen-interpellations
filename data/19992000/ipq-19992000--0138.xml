<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0138">
  <teiHeader>
    <fileDesc>
      <titleStmt>
        <title>ungdomsrån</title>
        <author>Wallin, Gunnel (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomsrån till justitieminister Laila Freivalds om ungdomsrån</title>
          <idno type="rdwebb">GN10138</idno>
          <ref type="dokument_url_text">http://data.riksdagen.se/dokument/GN10138/text</ref>
          <ref type="dokument_url_html">http://data.riksdagen.se/dokument/GN10138</ref>
          <ref type="dokumentstatus_url_xml">http://data.riksdagen.se/dokumentstatus/GN10138</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHEJ8ymFxv9uo3uasyct2e</idno>
            <persName>Wallin, Gunnel (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-WRMjRxpHVFMeVZv7gdtpzk" corresp="i-4CwyNH4xXJhZj5wdBAzmSY">
          <date when="1999-12-14"/>
        </correspAction>
        <correspAction type="answered" xml:id="i-RyZHSiEuaFAQktBkuEZ3xf" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-L8SYJ3enUWXHqvqW8ntyTM" corresp="i-WHEJ8ymFxv9uo3uasyct2e">
          <date when="1999-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-PAzdXpUbESFRYTKZZiXpn8">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HBUhGn9FoLtF2hZTpZQcjs">
            Interpellation 1999/2000:138 av Gunnel Wallin (c) till justitieminister
            Laila Freivalds om ungdomsrån
          </p>
          <p xml:id="i-McotikeMZBDDnybsq5CXwf">
            De senaste sju månaderna har 105 ungdomar anmält att de har rånats
            i Stockholm av jämngamla personer. I Uppsala var siffran i början
            på november 60 fall av ungdomsrån som anmälts till polisen bara
            i år. Polisen i Malmö har också fått se en ökning av dessa brott
            och man räknar med att det sker två ungdomsrån om dygnet. Denna
            typ av brott återfinns nu i alltfler städer och polisen säger
            att det verkar ha blivit populärt bland ungdomar att råna varandra.
            Man bedömer dock att mörkertalet är stort. Många av offren är
            rädda för hämnd om de anmäler brottet.
          </p>
          <p xml:id="i-BUYJ7Lep4qRiUFzjcYrErT">
            I en enkät i en gymnasieskola i Uppsala uppger 78 av de tillfrågade
            att de blivit rånade eller bestulna. Detta är en fördubbling jämfört
            med liknande enkäter gjorda 1995 och 1997.
          </p>
          <p xml:id="i-NcU4RtezPVzpYqAqx2HXVz">
            Oftast är både förövare och offer tonåringar och det vanligaste
            bytet är mobiltelefoner. De unga rör sig i olika grupperingar
            och de kan vara två@fem deltagare som frågar om de kan få låna
            telefonen och övergår sedan till att hota offret. För utomstående
            ser det ut som en grupp ungdomar som samlats och det kan vara
            svårt att upptäcka att det rör sig om ett rån.
          </p>
          <p xml:id="i-Nk9qHviypWnq6EricdcJRN">
            Vanligen är rånarna beväpnade med kniv men det har också i vissa
            fall förekommit skjutvapen och tårgas. Detta är mycket allvarligt
            då så pass grova brott har spridit sig så långt ned i åldrarna
            @ många av förövarna är inte ens myndiga! En del av ungdomarna
            är redan tidigare kända hos polisen för mindre brott såsom exempelvis
            snatterier.
          </p>
          <p xml:id="i-479PvTyHJiXqiZM5WT9Jbx">
            Det är av yttersta vikt att samhället snabbt reagerar när brott
            begås av unga förövare. Ungdomsrån bör därför vara en prioriterad
            uppgift för hela rättsväsendet att snabbt ta sig an. I dag hinner
            polisen på vissa håll inte med att utreda alla dessa brott som
            anmäls utan utredningarna läggs på hög. I Stockholm har polisen
            tillsatt en särskild grupp som ska försöka få bort ungdomsrånen
            i vissa särskilt utsatta områden. Försöket ska utvärderas i mars.
            Gruppen tillsattes i oktober och sedan dess har fem gärningsmän
            fått sina domar.
          </p>
          <p xml:id="i-MY6MWWf6DKxXqRPyr55D1h">
            Utredningsarbetet är ofta komplicerat med svårigheter att identifiera
            de skyldiga. Även om offren känner till förövarna så är de rädda
            för hämnd om de identifierar de som överfallit dem. Att offren
            inte vågar anmäla brott och vittnen inte vågar vittna i rättegångar
            är mycket allvarligt och ytterst är det ett hot mot rättssäkerheten.
          </p>
          <p xml:id="i-FZfdRztuZMZXYU5ZZX237t">
            Med anledning av det ovan anförda vill jag ställa följande frågor
            till justitieministern:
          </p>
          <p xml:id="i-D7MavBZ4iERVLkFMpfMdKQ">
            Vad avser justitieministern göra för att komma till rätta med
            den alltmer utbredda förekomsten av brottslighet som begås av
            unga gärningsmän?
          </p>
          <p xml:id="i-LcPFJXbb9ivrmjw52Kxcxr">
            Vilka åtgärder avser justitieministern vidta för att förbättra
            skyddet för vittnen?
          </p>
        </div>
      </div>
    </body>
  </text>
</TEI>
