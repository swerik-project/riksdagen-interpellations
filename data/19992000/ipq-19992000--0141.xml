<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0141">
  <teiHeader>
    <fileDesc>
      <titleStmt>
        <title>flygplats på Södertörn</title>
        <author>Lindvall, Gudrun (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>flygplats på Södertörn till miljöminister Kjell Larsson om flygplats på Södertörn</title>
          <idno type="rdwebb">GN10141</idno>
          <ref type="dokument_url_text">http://data.riksdagen.se/dokument/GN10141/text</ref>
          <ref type="dokument_url_html">http://data.riksdagen.se/dokument/GN10141</ref>
          <ref type="dokumentstatus_url_xml">http://data.riksdagen.se/dokumentstatus/GN10141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <persName>Lindvall, Gudrun (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Nht12zGPR4Q7x3iJUoHWuq" corresp="i-9ih4smVvRYKCMas4i52Xiw">
          <date when="1999-12-14"/>
        </correspAction>
        <correspAction type="answered" xml:id="i-5vFi53uBYBdsbLGwc4WW6n" corresp="i-9ih4smVvRYKCMas4i52Xiw">
          <date when="2000-02-01"/>
        </correspAction>
        <correspAction type="sent" xml:id="i-XSJCbefcWTCbBUDsGmU3xg" corresp="i-PvJTHCyJiaxUeJhG5osdHg">
          <date when="1999-12-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Ub3dTNLtDyuHUngcoJk7Yb">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PFLys79tMgSUsiwiKHyMCf">
            Interpellation 1999/2000:141 av Gudrun Lindvall (mp) till miljöminister
            Kjell Larsson om flygplats på Södertörn
          </p>
          <p xml:id="i-7a31hKZfssSrw9tG2PkxsV">
            1. Bakgrund
          </p>
          <p xml:id="i-GdG3aZK33MB1nqjjS4WDRd">
            Luftfartsverket har fått regeringens uppdrag att utreda flygplatsfrågorna
            i Stockholmsområdet. Bakgrunden till utredningen är befarad kapacitetsbrist
            om dryga tio år då Bromma enligt gällande avtal ska läggas ned.
            Kapacitetsbrist befaras också för Arlanda, som snart har tre landningsbanor.
            Det finns svårigheter att bygga en fjärde bana på grund av gällande
            avtal med Sigtuna kommun, som ger kommunen rätt att säga nej till
            ett sådant bygge. Luftfartsverket räknar med att antalet passagerare
            år 2010 ska bli 25 miljoner och ca 32 miljoner år 2020. Dagens
            nivå ligger kring 16 miljoner. Det rör sig om en fördubbling på
            20 år.
          </p>
        </div>
        <div type="ipQuestion">
          <p xml:id="i-TdEiVTv7cdfg8JLjDaVVPP">
            Dessa förhållanden har föranlett Luftfartsverket att föreslå
            en flygplats på Södertörn. I närheten av Södertälje finns två
            förslag:
            <list rend="unordered">
              <item>
                det ena är en placering vid Hall i Grödinge socken i Botkyrka
                kommun tätt intill centrala Södertälje,
              </item>
              <item>
                det andra är en placering vid Almnäs i Nykvarns kommun tätt intill
                tätorten Nykvarn och nära Södertälje.
              </item>
            </list>
          </p>
          <p xml:id="i-D9b1ToHN1K5iPD9De8kRJk">
            2. Transporter och miljö
          </p>
          <p xml:id="i-P6Uk3StHiGaKnXubrpcAQw">
            Flygtransporter är de i särklass mest energikrävande. Med tanke
            på Sveriges internationella åtaganden när det gäller minskning
            av växthusgaser måste alternativ till flygtransporter ha högsta
            nationella prioritet.
          </p>
          <p xml:id="i-QF9goMurVSz4ZmCgCiNejp">
            I Sverige har vi ju utvecklat det unika tåget X 2000, som gör
            det möjligt att snabbt komma mellan stora tätorter. Innan man
            planerar för utbyggd flygplatskapacitet måste vi i Sverige bygga
            ut och förbättra den spårburna trafiken så att den på de flesta
            destinationer i södra Sverige och långt upp i Norrland kan bli
            ett verkligt alternativ till flyget. På detta sätt kan behovet
            av flygplatskapacitet minska för stora delar av inrikesflyget.
          </p>
          <p xml:id="i-Fq6UyxrHNXfc9yCcqrmhbC">
            Den nya Arlandabanan och möjligheterna att angöra Arlanda också
            från norr gör det också möjligt att minska behovet av anslutningsflyg
            för dem som vill färdas utomlands med flyg. Många boende i Mälardalen
            från Eskilstuna, Strängnäs, Mariefred, Nykvarn och Södertälje
            kan inom kort ta sig direkt till Arlanda med snabbtåg på Svealandsbanan.
            Även resande som kommer från Malmö- och Göteborgshållen med X
            2000 kan komma direkt till Arlanda.
          </p>
          <p xml:id="i-8bQfnFa2SE4siLAxoGbQk4">
            3. Hall @ en ny flygplats på Södertörn?
          </p>
          <p xml:id="i-AGKC5vAstURntstBQSpuo3">
            Enligt Luftfartsverkets utredningar föreslås en första rullbana
            vid Hall. Den är i rapporter beräknad för fyra (4) miljoner passagerare
            per år. Den föreslagna banan har en långt större kapacitet. Det
            finns också skissat en andra start- och landningsbana (rullbana
            på fackspråk) vid Hall något söder om den första. Det betyder
            att Hallalternativet i framtiden kan få en kapacitet som motsvarar
            den som Arlanda har i dag.
          </p>
          <p xml:id="i-XUMambJ8VEgxaS5woj8FuL">
            Det finns en mängd skäl mot lokaliseringen vid Hall.
          </p>
          <p xml:id="i-6z2EduMRJbuWnPQ31JZ7tJ">
            3.1. Bullerfrågorna
          </p>
          <p xml:id="i-8d357w7E7nZVKJXtygoTD1">
            I förlängningen av rullbanorna västerut ligger Pershagen @ en
            del av Södertälje. Stora delar kommer att läggas under bullermattor
            med mycket höga ljudnivåer. Beräkningar visar på 90 till 100 decibel.
            Stora delar av centrala Södertälje får också höga bullernivåer.
            I nordöst ligger tättbebyggda områden inom Botkyrka kommun, som
            går samma öde till mötes.
          </p>
          <p xml:id="i-BpGJqnkKh8rN2p5tpqaYhP">
            När flygplan svänger söderut kommer mycket känslig verksamhet
            under starkt buller. Det gäller de antroposofiska verksamheterna
            i Järna, som tar hand om många personer med olika funktionshinder
            @ de är ofta mycket störningskänsliga. Detta område är dessutom
            klassat som ett område av riksintresse för kulturminnesvård i
            kommunens översiktsplan @ ett beslut som Riksantikvarieämbetet
            bekräftat.
          </p>
          <p xml:id="i-RhTLwvJAe2tjSds6XwJopu">
            3.2 Fågelsträck och kollisionsrisker
          </p>
          <p xml:id="i-Vb6EW7mexByAtq6ysDTJBH">
            Över Mörkö och Grödinge går flera stora fågelsträck. Här sträcker
            såväl stora måsar som gäss, änder, vadare och småfågel såväl vår
            som höst. Det är alldeles uppenbart att detta kommer att leda
            till konflikter. Att placera en flygplats på ett ställe där den
            så påtagligt kommer att kollidera med fågelsträcken utgör ett
            hot mot såväl flygsäkerhet som den biologiska mångfalden.
          </p>
          <p xml:id="i-5CjXXY5uqvrTrzxvY8a5rM">
            3.3. Natur och friluftsliv
          </p>
          <p xml:id="i-6ovrTdsToP5gSNXKztYG3X">
            Grödinge är en grön lunga för många i södra delarna av Stockholms
            län. Där kan man i dag fortfarande finna tysta och stilla oaser,
            samtidigt som det är nära till tätorter. Många åker ut på fritiden
            för att vandra, bada, fiska, plocka bär och svamp eller för att
            bara finna ro en stund. En storflygplats med dess buller, utsläpp,
            vägar m.m. gör detta omöjligt. Stockholmsområdet skulle förlora
            ännu ett stort stycke natur trots att kunskapen ökar om sådana
            lungors betydelse.
          </p>
          <p xml:id="i-362K2juF5HLsqRquzaPbgc">
            3.4. Trafikförsörjningen
          </p>
          <p xml:id="i-761E3SfPATwU3KmmtgZWz2">
            Trafikförsörjningen är mycket besvärlig för en flygplats vid
            Hall. Med en bana som enligt LVF initialt har en kapacitet på
            fyra miljoner passagerare per år ska ca 11 000 människor ta sig
            till och från flygplatsen varje dag året runt @ en enorm trafikökning.
            Till detta kommer att ca 4 000 anställda ska åka till och från
            sina arbeten varje dag. Det betyder att vi kan räkna med att de
            flesta dagar ska mer än 20 000 resor göras till och från flygplatsen.
            Det finns ingen pendeltågstrafik, som skulle kunna mata in passagerare
            och personal till och från flygplatsen. De närmaste stationerna
            ligger i Östertälje och i Tumba.
          </p>
          <p xml:id="i-Nv48YFzVtjC5QryhzXZxsm">
            Det finns heller inte någon station för fjärrtåg i närheten av
            den tänkta flygplatsen. Den närmaste ligger vid Södertälje syd,
            som ligger på andra sidan Hallsfjärden. Om stationen skulle flyttas
            från Södertälje syd till Hall skulle detta få förödande konsekvenser
            för Södertälje.
          </p>
          <p xml:id="i-KujWMNDEMqEjAGGwQmWiVM">
            3.5 Hälsoskäl
          </p>
          <p xml:id="i-WiRmo13sNTsaMwJJiJLBoe">
            En nyligen offentliggjord undersökning visar att människor, som
            bor nära Arlanda, är sjukare än på andra platser. Det gäller antalet
            fall av högt blodtryck. Man kan inte finna andra skäl än just
            flygplatsen. Det kan inte vara riktigt att utsätta så många människor
            i södra Stockholm för den risken.
          </p>
          <p xml:id="i-9LPEx4Hv5398E9FwGBAv6y">
            I undersökningen, som utförts av Stockholms läns miljömedicinska
            enhet, har forskarna kopplat ihop Luftfartsverkets uppgifter om
            flygbullernivåer i olika områden med uppgifter från en omfattande
            enkät bland 15 000 kvinnor och män i Stockholms län. Av svaren
            framgår att högt blodtryck är 60 % vanligare bland dem som bor
            i områden där flygbullernivån överstiger 55 decibel än bland dem
            som bor i områden med lägre bullernivåer.
          </p>
          <p xml:id="i-Noh4DraawTe3WE61FYHKHq">
            4. Prövning enligt miljöbalken
          </p>
          <p xml:id="i-X1baWX7ZUr3sR76Abpo7dJ">
            En flygplats av den planerade storleken ska bedömas utifrån miljöbalkens
            regler. Det gäller hänsynsreglerna såväl som andra paragrafer.
            Det är regeringen som har sista avgörandet. Som anförs ovan finns
            det många miljöskäl som talar emot den planerade lokaliseringen.
          </p>
          <p xml:id="i-NQX6BrcTi5RuRmbYRvV1oU">
            Jag vill därför fråga miljöministern:
          </p>
          <p xml:id="i-PhTsTKxKb2bGU2wXH67esZ">
            Är det miljöministerns bedömning att en flygplats på Södertörn
            kombineras med de miljömål, som finns vad avser växthusgaser eller
            finns risk att en sådan försvårar att målen nås?
          </p>
          <p xml:id="i-QKh3WSRhaGA86cDK5zNRcy">
            Vilken tyngd kommer människors tillgång till natur och förekomst
            av ett fågelsträcksområde att ha vid bedömningen av ev. lokalisering
            av flygplatsen?
          </p>
          <p xml:id="i-K9zEsjUk74t7WAxF7bG8Rw">
            Hur påverkar ett riksintresse som Ytterjärna och dess verksamhet
            flygplatslokaliseringen?
          </p>
          <p xml:id="i-8tm3mzezrsmAxRhNm9oYSt">
            Hur avser miljöministern agera för att minska Storstockholms
            miljöproblem orsakade av trafiken @ såväl väg som flyg?
          </p>
          <p xml:id="i-VgWucKVunJWtpmAwvzvPoY">
            Vilken vikt kommer de nya undersökningar vad avser hälsa och
            flygbuller att ha vid eventuell lokalisering av en ny flygplats
            i Storstockholmsområdet?
          </p>
        </div>
      </div>
    </body>
  </text>
</TEI>
