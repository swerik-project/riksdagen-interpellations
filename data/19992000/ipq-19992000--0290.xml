<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0290">
  <teiHeader>
    <fileDesc>
      <titleStmt>
        <title>behandling av ekologiskt uppfödda djur</title>
        <author>Hagström, Caroline (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>behandling av ekologiskt uppfödda djur till jordbruksminister Margareta Winberg om behandling av ekologiskt uppfödda djur</title>
          <idno type="rdwebb">GN10290</idno>
          <ref type="dokument_url_text">http://data.riksdagen.se/dokument/GN10290/text</ref>
          <ref type="dokument_url_html">http://data.riksdagen.se/dokument/GN10290</ref>
          <ref type="dokumentstatus_url_xml">http://data.riksdagen.se/dokumentstatus/GN10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8DhDfSuG9HPSz3mtirXaSP</idno>
            <persName>Hagström, Caroline (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AKHxp9HgSM4YgP5gZw1uPT" corresp="i-4qJ1WSYreoe9MGDFPCwZKy">
          <date when="2000-03-21"/>
        </correspAction>
        <correspAction type="sent" xml:id="i-PdsAEffm4mXAT61TP24tER" corresp="i-8DhDfSuG9HPSz3mtirXaSP">
          <date when="2000-03-13"/>
        </correspAction>
        <correspAction type="answered" xml:id="i-2eZsLCzM1DmcVCmFPRkY7a" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-TTdXhfMw71y639k9GHuphy">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CRmUk2XNPADAh9ZWYdLAuC">
            Interpellation 1999/2000:290 av Caroline Hagström (kd) till jordbruksminister
            Margareta Winberg om behandling av ekologiskt uppfödda djur
          </p>
          <p xml:id="i-Uf5zyzjYKU2LPRM8DsbRLG">
            Den 24 augusti i år får Sverige, enligt en EG-förordning nr 1804/1999,
            en ny lag som bl.a. innehåller nya bestämmelser om djurhållning
            i ekologiskt lantbruk som kommer att innebära att ekologiskt uppfödda
            djur i första hand ska behandlas med homeopatiska medel eller
            med örtmedicin.
          </p>
          <p xml:id="i-C5rzaBFKM4GZb6uR7StSJw">
            Homeopatiska medel är dock förbjudna att använda för veterinärer
            i Sverige, eftersom det inte finns någon vetenskaplig bevisning
            att de är verksamma. Men enligt svensk djurskyddslagstiftning
            "ska veterinär anlitas vid behandling i syfte att förebygga, påvisa,
            lindra eller bota sjukdom eller skada hos ett djur, om behandlingen
            orsakar lidande som inte är obetydligt". Om en lantbrukare, vars
            djur i ekologisk uppfödning insjuknar, enligt lagen tillkallar
            en veterinär kommer detta att innebära att den nya lagen om behandling
            med homeopatmedel inte kommer att kunna följas. Om samma lantbrukare
            i stället väljer att låta behandla djuret med homeopatiska medel
            av någon annan person med odefinierad kunskap i örtmedicin eller
            homeopati, kan det vara ett brott mot svensk djurskyddslagstiftning.
          </p>
          <p xml:id="i-8eTZriwoKTsqV3GjqUfWJR">
            I EG-förordningen finns det ett förbehåll som lyder: "Om användningen
            av ovannämnda produkter @ dvs. homeopatiska medel eller örtmediciner
            @ inte visar sig vara, eller sannolikt inte kommer att bli, effektiv
            vid behandling av sjukdom eller skada och behandling är nödvändig
            för att undvika smärta och lidande hos djur får kemisksyntetiskt
            framställda allopatiska veterinärmedicinska läkemedel eller antibiotika
            användas under överinseende av veterinär". Detta innebär i praktiken
            att man först kan behandla djuret med alternativ behandling och
            sedan i andra hand tillkalla veterinär. Men då kan det vara för
            sent. Det finns redan i dag observationer som påtalar att djur
            på gårdar i Sverige där behandling skett med homeopati farit illa,
            t.o.m. avlidit, djur som enligt veterinärer skulle kunnat botats
            med konventionella skolmediciner.
          </p>
          <p xml:id="i-9uD8BhanmREQSXmj9YbYdm">
            Utöver de djuskyddsmässiga risker som denna förordning innebär
            för svensk del kan det också finnas smittskyddsmässiga risker,
            då en av veterinärernas viktigaste uppgifter är att kontrollera
            och förhindra smittspridning bland djur, och från djur till människa.
            Och veterinärer är den yrkesgrupp som dokumenterat har denna kompetens.
            Om homeopati används på djur med smittsam sjukdom utan att diagnosen
            klarläggs och åtgärder för att stoppa smittspridning sätts in,
            kan det leda till fortsatt spridande av smitta. Att även den som
            behandlar djuren vid olämpligt agerande själv kan sprida smitta
            kan inte heller uteslutas.
          </p>
          <p xml:id="i-UZGf1pC33nDi37niwz3roA">
            Vad ska de bönder med djur i ekologisk uppfödning som den 24
            augusti i år står med ett sjukt djur göra? Ska han eller hon i
            första hand låta behandla djuret med alternativ behandling och
            därmed riskera att bryta mot svensk djurskyddslagstiftning eller
            ska han eller hon tillkalla veterinär och därmed underlåta att
            följa den nya lagen?
          </p>
          <p xml:id="i-WEfHwszSsQdc1NiXFxt5MC">
            För att undvika anmälningar och rättegångar angående misstänkt
            djurplågeri i samband med homeopatiska behandlingar i framtiden
            är min fråga med anledning av ovanstående till ministern:
          </p>
          <p xml:id="i-DbFw2JSQLEAcN6URxXNutf">
            Vilka åtgärder avser ministern vidta för att klarlägga tillämpningen
            av den nya lagen om djurhållning i ekologiskt lantbruk?
          </p>
        </div>
      </div>
    </body>
  </text>
</TEI>
