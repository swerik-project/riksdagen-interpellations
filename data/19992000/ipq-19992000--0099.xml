<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0099">
  <teiHeader>
    <fileDesc>
      <titleStmt>
        <title>mobbning i skolan</title>
        <author>Tolgfors, Sten (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mobbning i skolan till statsrådet Ingegerd Wärnersson om mobbning i skolan</title>
          <idno type="rdwebb">GN1099</idno>
          <ref type="dokument_url_text">http://data.riksdagen.se/dokument/GN1099/text</ref>
          <ref type="dokument_url_html">http://data.riksdagen.se/dokument/GN1099</ref>
          <ref type="dokumentstatus_url_xml">http://data.riksdagen.se/dokumentstatus/GN1099</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <persName>Tolgfors, Sten (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FbXJzHafycwhvhEtdztC1s" corresp="i-3wVE19WEnkoueWU41a2FfR">
          <date when="1999-11-23"/>
        </correspAction>
        <correspAction type="answered" xml:id="i-DvR6JpY7Q1BTao7DcgtM1t" corresp="i-3wVE19WEnkoueWU41a2FfR">
          <date when="2000-02-10"/>
        </correspAction>
        <correspAction type="sent" xml:id="i-LCE8QpqUSBHhFXwYDpm7rT" corresp="i-Q6uWG1k3pbJio9CebNs3Cz">
          <date when="1999-11-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-HtWow1RVHzqceKLGjPYwww">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R2BcSfcN6kwvBxYhmMcCJ5">
            Interpellation 1999/2000:99 av Sten Tolgfors (m) till statsrådet
            Ingegerd Wärnersson om mobbning i skolan
          </p>
          <p xml:id="i-2Pfgf37mSj4nF7NH5mQntd">
            Mobbning och våld i skolan är ett av de största hälsoproblemen
            för barn och ungdomar.
          </p>
          <p xml:id="i-Nv1w6FTSGinZDZjJN9CmZq">
            10 % av alla skolbarn, motsvarande 100 000 elever, beräknas mer
            eller mindre löpande vara utsatta för mobbning. Därtill kommer
            alla de föräldrar, syskon och andra anhöriga som lider när barnen
            far illa. Sammanlagt är kanske uppåt en halv miljon svenskar berörda
            av mobbningsproblemen.
          </p>
          <p xml:id="i-6swbYTS6erzGkr24cRyxuE">
            Det är oacceptabelt att barn regelbundet kränks i skolan, får
            lära sig att de inte duger, inte hör hemma i gemenskapen och att
            de saknar värde.
          </p>
          <p xml:id="i-9iPqNm8TbUwWA3bmgp7oy9">
            Barn som mobbas i skolan får inte den start i livet de har rätt
            till. Alltifrån självbild till yrkesval längre fram i livet påverkas
            för de barn som utsätts. Mobbning ligger bakom psykosomatiska
            sjukdomar och ibland t.o.m. självmord.
          </p>
          <p xml:id="i-Sk3a4yBTWATTnbaNT2157M">
            Mobbningsfrågan handlar om våra barns grundläggande rättigheter.
            Rätten att få vara sig själv. Rätten att få respekt för sin person
            och sina känslor. Det handlar om individens rätt att välja sin
            väg i livet, sitt sätt att vara och sitt sätt att tänka.
          </p>
          <p xml:id="i-Va9zAJFzSKkQ5pAHYqCcKY">
            Det finns inga tecken på att mobbningen varken ökar eller minskar.
            Däremot verkar den förgrovas. Barnombudsmannen menade för något
            år sedan att tendensen är att mobbningen blir grövre och grövre.
          </p>
          <p xml:id="i-JEyEzBaSR8AkeSruRSJ84i">
            Grums kommun förlorade nyligen en rättstvist i Karlstads tingrätt
            där en tidigare elev stämt kommunen för att den inte gjort tillräckligt
            för att hindra den mobbning hon utsattes för under skoltiden.
          </p>
          <p xml:id="i-M3dLeHHBSiLSgr4hNXV7SZ">
            Många skolor och kommuner har inte tagit mobbningen på tillräckligt
            stort allvar. Det visar statistiken tydligt. Detta trots att både
            skollagen och arbetsmiljölagen gäller för barnens situation i
            skolan. På många skolor görs ett engagerat och seriöst arbete
            för att förebygga, upptäcka och stoppa mobbning. Men på alla skolor
            är det inte så. Skolans lägstanivå i arbetet mot mobbning är för
            låg.
          </p>
          <p xml:id="i-3M1GS2iKyi6rRKHgBncDCi">
            I april 1996 hade 52 % av kommunerna inte ens undersökt hur vanligt
            förekommande mobbning var i de lokala skolorna. 36 % av skolorna
            hade heller inte undersökt hur vanligt förekommande mobbning var.
            Snart sagt alla som undersökt saken har dock funnit att mobbning
            förekommer.
          </p>
          <p xml:id="i-C35iZn7fqxKg4o5B9qJNxF">
            Mobbningen betraktas inte alltid som något större problem. 45
            % av kommunerna har inte lagt fast några riktlinjer för skolornas
            arbete mot mobbning. 57 % av kommunerna har inte gjort några insatser
            på kommunnivå för att motverka mobbning i sina skolor.
          </p>
          <p xml:id="i-Wu1zkNgktJsVkWmPUwKhxr">
            Olika undersökningar hävdar att mellan 10 och 20 % av skolorna
            saknar handlingsprogram mot mobbning @ trots att de är ålagda
            att ha ett sådant. Programmens kvalitet är också mycket varierande.
            Vissa innehåller bara enkla beskrivningar av målsättningar och
            uppfyller möjligen till namnet kravet på en handlingsplan.
          </p>
          <p xml:id="i-SPZb9i4NMqZKVK7jnVfbJw">
            Arbetet mot mobbning måste trappas upp från ax till limpa. Lärarutbildningen
            måste innehålla undervisning om mobbning, kommunerna måste ge
            sina skolor riktlinjer i de lokala skolplanerna och ge lärarna
            löpande vidareutbildning i frågan. Skolorna måste ha ambitiösa
            arbetsplaner mot våld och mobbning, engagera hela skolans personal,
            samt elever och föräldrar i att förebygga, upptäcka och stoppa
            mobbning. Tydliga och konsekventa värderingar måste genomsyra
            hela skolans undervisning. Förekomsten av mobbning måste löpande
            mätas och insatserna utvärderas. Mobbningsteam för att stötta
            de drabbade och stoppa mobbning när den förekommer, tillsammans
            med kommungemensamma specialister, kan inrättas för att träda
            in när mobbning upptäcks.
          </p>
          <p xml:id="i-K9MYFbDLPfqP4JWaF1yfeK">
            Mobbningsfrågorna har inte hanterats tillräckligt bra av många
            kommuner och skolor. Arbetet för att förebygga, upptäcka och stoppa
            mobbning måste trappas upp.
          </p>
          <p xml:id="i-SZ11uD9u1pAUJMUj8NPgDS">
            Med hänvisning till ovanstående vill jag ställa följande fråga
            till statsrådet Ingegerd Wärnersson:
          </p>
          <p xml:id="i-ENyC2ohdUNC83cSPmSdcGH">
            Vilka initiativ avser statsrådet vidta för att höja kvaliteten
            och intensiteten i skolans arbete mot mobbning?
          </p>
        </div>
      </div>
    </body>
  </text>
</TEI>
