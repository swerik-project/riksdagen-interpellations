<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0089">
  <teiHeader>
    <fileDesc>
      <titleStmt>
        <title>utvärdering av skolan</title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvärdering av skolan till statsrådet Ingegerd Wärnersson om utvärdering av skolan</title>
          <idno type="rdwebb">GN1089</idno>
          <ref type="dokument_url_text">http://data.riksdagen.se/dokument/GN1089/text</ref>
          <ref type="dokument_url_html">http://data.riksdagen.se/dokument/GN1089</ref>
          <ref type="dokumentstatus_url_xml">http://data.riksdagen.se/dokumentstatus/GN1089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Bill, Per (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Dj2S6JJSS3UgTh9BkaxXjM" corresp="i-3wVE19WEnkoueWU41a2FfR">
          <date when="1999-11-23"/>
        </correspAction>
        <correspAction type="answered" xml:id="i-6CyFX2A6L6JZgdXiF6Jyk8" corresp="i-3wVE19WEnkoueWU41a2FfR">
          <date when="2000-02-01"/>
        </correspAction>
        <correspAction type="sent" xml:id="i-5WfrvgJNNXpdxzQLxwpXrq" corresp="i-R9MuNkxgtjYredKHhh6ujV">
          <date when="1999-11-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Unwef4ysc1uaqKP2wCDw1X">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NbbNUxjso97hvrcdhDFt56">
            Interpellation 1999/2000:89 av Per Bill (m) till statsrådet Ingegerd
            Wärnersson om utvärdering av skolan
          </p>
          <p xml:id="i-Hd88EJaAWMtq8VPtGLabu9">
            Riksdagens revisorer har i sin rapport "Skolverket och skolans
            utveckling" (1998/99:RR8) granskat grundskolans utveckling och
            Skolverkets verksamhet. Deras rapport ger anledning till en rad
            åtgärder från regering och riksdag.
          </p>
          <p xml:id="i-8dBSPuYtb8NsdetfXjrXMm">
            Riksdagens revisorer påpekar bl.a. att de nationella mål som
            satts upp för skolans verksamhet inte har påverkat elevernas utbildning
            såsom riksdagen förutsatte vid sitt beslut om mål- och resultatstyrda
            skolor.
          </p>
          <p xml:id="i-HrkCRqPfhXxUfTqkYPjtj5">
            Vad gäller den övergripande styrningen över skolan så har Skolverket
            i flera rapporter konstaterat att kommunerna inte uppfyller sina
            uppgifter enligt nuvarande lagstiftning. I Skolverkets granskning
            mellan åren 1996 och 1998 fick 20 av de 21 granskade kommunerna
            kritik för bristande styrning och egenkontroll. Många kommuner
            utvärderar inte sina egna styrdokument och därmed uppsatta mål.
            Mer än 80 % av kommunerna har inte lämnat en kvalitetsredovisning,
            trots att lagstiftningen föreskriver detta. Hur ska skolan kunna
            styras om inte verksamhetens resultat utvärderas kontinuerligt?
          </p>
          <p xml:id="i-YN5TEA5ASwGUBCCeXDj7Ye">
            Riksdagens revisorer understryker att regeringens styrning av
            Skolverket präglats av att uppdrag till verket bara ökat i omfattning
            genom åren. Utrymmet för myndighetens egna prioriteringar och
            självständighet har minskat. Skolverkets två övergripande uppgifter
            att följa upp, utvärdera, granska och utöva tillsyn av skolans
            verksamhet respektive att samtidigt ta fram förslag till utveckling
            av skolan har blivit svårare att förena.
          </p>
          <p xml:id="i-4o8xf4Yge5MbMUwNYhCN2h">
            Det senaste exemplet på att beslutsfattare inte har en korrekt
            och fullständig bild att utgå ifrån i sitt beslutsfattande om
            skolan är uppgifterna att Skolverkets statistik byggd på kommunernas
            egna underlag på sina håll inte stämmer överens med den faktiska
            situationen.
          </p>
          <p xml:id="i-MiJCffwAyvipeWU5wtk9CA">
            Vi moderater anser att Skolverkets uppgifter måste renodlas.
            I likhet med revisorerna menar vi att Skolverket inte bör ha något
            ansvar för utvecklingsarbetet i enskilda skolor. Skolverkets roll
            bör vara att bedriva den myndighetsutövning som är nödvändig.
            Skolverket ska fortsätta utöva tillsyn och kontroll så att stat
            och kommun, skolor och rektorer fullföljer sina uppdrag på ett
            tillfredsställande sätt.
          </p>
          <p xml:id="i-2smKvsL7dwbDXm7ewZKGuZ">
            Det viktiga arbetet att granska alla skolors kvalitet och resultat
            bör föras över till ett nationellt fristående kvalitetsinstitut.
            Att granska och utvärdera utbildningens kvalitet i olika skolor
            måste ges högsta prioritet. Det kräver en annan organisation och
            att utvärderingsarbetet kan bedrivas fristående och inte som en
            del av den politiska sfären.
          </p>
        </div>
        <div type="ipQuestion">
          <p xml:id="i-MK2wsETdQccWRJ7Ab9piWi">
            Med hänvisning till ovanstående vill jag ställa följande frågor
            till statsrådet Ingegerd Wärnersson:
            <list rend="unordered">
              <item>
                1. Vilka konkreta åtgärder ämnar statsrådet vidta för att skärpa
                kraven på utvärdering av skolan?
              </item>
              <item>
                2. Vilka sanktioner kan statsrådet tänka sig vidta mot kommuner
                och skolor som inte fullgör sina åtaganden gällande utvärdering
                av sin skolverksamhet?
              </item>
            </list>
          </p>
        </div>
      </div>
    </body>
  </text>
</TEI>
