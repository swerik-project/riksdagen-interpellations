<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0171">
  <teiHeader>
    <fileDesc>
      <titleStmt>
        <title>momsbeläggning av hyra för ideella föreningar</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>momsbeläggning av hyra för ideella föreningar till statsrådet Lars-Erik Lövdén om momsbeläggning av hyra för ideella föreningar</title>
          <idno type="rdwebb">GN10171</idno>
          <ref type="dokument_url_text">http://data.riksdagen.se/dokument/GN10171/text</ref>
          <ref type="dokument_url_html">http://data.riksdagen.se/dokument/GN10171</ref>
          <ref type="dokumentstatus_url_xml">http://data.riksdagen.se/dokumentstatus/GN10171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Larsson, Maria (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DHgAofNdhfVpsDni3GRcEv" corresp="i-6qjD2tsSCtsrmXQjy7mtCJ">
          <date when="2000-01-18"/>
        </correspAction>
        <correspAction type="answered" xml:id="i-8vnMouLYoMcceUKk1otPAL" corresp="i-A5R84cTmpky3NHJ7nLKaEt">
          <date when="2000-02-15"/>
        </correspAction>
        <correspAction type="sent" xml:id="i-UaTbMDHFhkbgoguzqttVBu" corresp="i-SKjAmNScZ7eZ3a8Xy1J8hs">
          <date when="1999-12-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-XXDEnu8PURrziSihgU13c">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4iAVFVs9cmqRY9WqKxzkPT">
            Interpellation 1999/2000:171 av Maria Larsson (kd) till statsrådet
            Lars-Erik Lövdén om momsbeläggning av hyra för ideella föreningar
          </p>
          <p xml:id="i-5D9e3QTdFfexuWCJdf3xVP">
            Den ideella föreningsrörelsen bärs i Sverige av en tradition
            långt bakåt i tiden. Den har vuxit sig unikt stark med en stor
            bredd och spridning. Den är en viktig bärare av demokratin. En
            del av folkrörelserna är studieförbunden. I budgetpropositionen
            står det "folkbildningens roll är också idag en fråga om att försvara,
            vitalisera och utveckla demokratin @ @ @ Många kan känna en vanmakt
            inför en samhällsutveckling man tror sig inte kunna påverka."
            Kristdemokraterna delar denna uppfattning. Vi har i våra motioner
            poängterat folkbildningens viktiga roll som handlar om att engagera,
            studera, samtala och inte minst agera.
          </p>
          <p xml:id="i-EH7Cbgb1zYSQbU2NorVmo9">
            En statlig utredning, SOU 1999:47, Mervärdesskatt @ Frivillig
            skattskyldighet föreslår att hyresvärdar ska kunna ta ut moms
            vid uthyrning av lokaler till ideella föreningar. Utredningens
            uppdrag har varit att göra en generell översyn av reglerna om
            skattskyldighet för mervärdesskatt vid uthyrning av verksamhetslokaler.
            Syftet med översynen är att utredningen ska lämna förslag till
            regler som minskar de administrativa och rättsliga problemen och
            förenklar tillämpningen för skattskyldiga och skattmyndigheter.
            I utredningen saknas dock konsekvensbeskrivningar för studieförbund,
            folkbildningsverksamhet och för stora delar av det ideella föreningslivet.
            Det får betecknas som ovanligt att en dylik konsekvensanalys ej
            gjorts i anslutning till utredningen.
          </p>
          <p xml:id="i-KUVZc2uo5NETeDdaJvBxHW">
            De allmännyttiga ideella föreningarna är ej momspliktiga, vilket
            medför att den utökade kostnaden i form av moms på lokalhyra måste
            kompenseras via nedskärningar i verksamheten alternativt höjning
            av deltagaravgift.
          </p>
          <p xml:id="i-LurAhmbWQCAKbUCVEc1MNy">
            Om förslaget genomförs skapar det radikalt förändrade förutsättningar
            för föreningslivet. Studieförbunden har exempelvis beräknat att
            25 % höjning av hyreskostnader skulle innebära en merkostnad på
            75@100 miljoner kronor årligen för de 850 lokalavdelningarna totalt.
            Det skulle betyda verksamhetsnedskärningar, vilket knappast kan
            vara en politisk målsättning.
          </p>
          <p xml:id="i-MEjVo2YfME4sjKEvUpaKDL">
            I utredningen föreslås: "frivillig skattskyldighet skall kunna
            medges vid uthyrning och upplåtelse med bostadsrätt av verksamhetslokaler,
            oavsett om den verksamhet som bedrivs medför skattskyldighet enligt
            mervärdesskattelagen eller inte. Det förhållande att byte av hyresgäst
            sker i lokal medför inte att den frivilliga skattskyldigheten
            upphör."
          </p>
          <p xml:id="i-FyGX6Cph5WJF3GTZX4yXMQ">
            Ska denna skrivning tolkas så att det är hyresvärden som närhelst
            han så önskar kan begära att bli frivilligt skattepliktig? Eller
            innebär förslaget ett system där uthyrare och hyresgäst överenskommer
            om att uthyraren ska ansöka om frivillig skattskyldighet, som
            en överenskommelse mellan två jämbördiga parter (uthyrare och
            hyresgäst)? Dock bör beaktas att föreningsverksamheten och studieförbundsverksamheten
            ofta bedrivs på ideell basis av människor som är mer "eldsjälar"
            än hyresförhandlare och moms-experter.
          </p>
          <p xml:id="i-16RoFsC4cYsmjLqL5gNPzm">
            Det finns vidare i utredningen skrivningar som föranleder en
            misstanke om att utredningen saknar kunskap om att ideella föreningar
            ej är momspliktiga. Exempelvis skrivs: "Förslaget syftar till
            att ge en fördel också för de som hyr lokaler."
          </p>
          <p xml:id="i-6BiZMRayeakaewTSLiQHNA">
            Om förslaget går igenom kommer momskostnaden att särredovisas
            och en momspliktig hyresgäst kan i sin tur göra avdrag för den
            moms på hyran som vederbörande debiterats. Detta gäller inte allmännyttiga
            ideella föreningar eftersom dessa huvudsakligen är undantagna
            från moms.
          </p>
          <p xml:id="i-8LSX271WsX2tCvAnkggTpP">
            Många föreningar/studieförbund har förmodligen i dag hyresavtal
            efter förlaga från Sveriges fastighetsägarförbund, där det står:
            "Om fastighetsägaren/hyresvärden efter beslut hos skattemyndigheten
            blir skattskyldig till moms för uthyrning av lokalen skall hyresgästen
            utöver hyran erlägga vid varje tillfälle gällande moms." Med denna
            formulering i ett hyreskontrakt som ofta löper på flera år kommer
            föreningens/studieförbundets kostnader att stiga med just 25 %.
          </p>
          <p xml:id="i-CPDRiU1VX6DDTvysQFeDyy">
            Varför ingick det inte i utredningsuppdraget att belysa konskekvenserna
            för hyresgästerna?
          </p>
          <p xml:id="i-VjRM4C5ymyYnTaH4Vkjq6V">
            Vilka konsekvenser bedömer ministern att förslaget, om det genomförs,
            kommer att få för föreningslivet i Sverige?
          </p>
          <p xml:id="i-UwQjStiZVQwmqGpPrUQASC">
            Avser regeringen lägga en proposition angående momsbelagd hyra
            för ideella föreningar?
          </p>
        </div>
      </div>
    </body>
  </text>
</TEI>
