<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0314">
  <teiHeader>
    <fileDesc>
      <titleStmt>
        <title>rätten till familjeåterförening </title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rätten till familjeåterförening  till statsrådet Maj-Inger Klingvall om rätten till familjeåterförening </title>
          <idno type="rdwebb">GN10314</idno>
          <ref type="dokument_url_text">http://data.riksdagen.se/dokument/GN10314/text</ref>
          <ref type="dokument_url_html">http://data.riksdagen.se/dokument/GN10314</ref>
          <ref type="dokumentstatus_url_xml">http://data.riksdagen.se/dokumentstatus/GN10314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Hoffmann, Ulla (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CuPFieTprCgKqTagy91FNF" corresp="i-NxhWABYZtDAg5RbsxD7VBv">
          <date when="2000-04-04"/>
        </correspAction>
        <correspAction type="sent" xml:id="i-ECQDHUepJ1v8xPP4cCnkH" corresp="i-LB9Tn6B1RXiAHZEWEK1hYC">
          <date when="2000-03-24"/>
        </correspAction>
        <correspAction type="answered" xml:id="i-KTDxcVEnKiLGrhmwY2ypA7" corresp="i-NxhWABYZtDAg5RbsxD7VBv">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-BGVQoRKgzDnTGDhRfPkJom">
            den 23 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QF5dZUUrhitbtaoezy6QhJ">
            Interpellation 1999/2000:314 av Ulla Hoffmann (v) till statsrådet
            Maj-Inger Klingvall om rätten till familjeåterförening
          </p>
          <p xml:id="i-U4ADiTFthRCUys55mj75tZ">
            Regleringen av rätten till familjeåterförening ligger till stor
            del utanför den nationella rättsordningen. Den allmänna förklaringen
            om de mänskliga rättigheterna, de internationella konventionerna
            om medborgerliga och politiska rättigheter och om ekonomiska,
            sociala och kulturella rättigheter och den europeiska konventionen
            om skydd för de mänskliga rättigheterna innehåller bestämmelser
            om skydd för familjelivet. 1951 års flyktingkonvention innehåller
            inga regler om familjeåterförening, men principen erkändes i slutakten
            från den konferens som antog konventionen.
          </p>
          <p xml:id="i-3ZhPWLdaX2xejspVBviXua">
            I Sverige trädde nya regler om rätten till familjeåterförening
            i kraft den 1 januari 1997. Den nya regleringen innebar en mycket
            kraftig begränsning i rätten till familjeåterförening. Vänsterpartiet
            varnade i en partimotion för att de nya reglerna skulle leda till
            många humanitära tragedier. Erfarenheterna från tillämpningen
            av de nya reglerna har tyvärr visat att farhågorna var välgrundade.
            I otaliga fall har enskilda riksdagsledamöter i olika partier
            kontaktats med vädjanden om hjälp när en gammal sjuk förälder,
            som inte längre klarar sig själv i hemlandet, fått avslag på en
            ansökan om tillstånd att få bosätta sig hos sina barn i Sverige.
            Svenska Röda Korset gjorde en utvärdering av de nya bestämmelsernas
            tillämpning när de varit i kraft i ungefär ett år. Den visade
            med utomordentligt stor tydlighet att konsekvenserna av de nya
            reglerna ofta blir djupt inhumana och stötande. Riksdagen har,
            efter motionskrav från bl.a. Vänsterpartiet, i mars 1999 beslutat
            att det skyndsamt bör göras en utvärdering av lagstiftningen.
            Nu efter ett år har regeringen ännu inte tagit något initiativ
            för att genomföra vad riksdagen beslutat.
          </p>
          <p xml:id="i-8c8UpPtYhPNW86UiAcdH6q">
            Efter Amsterdamfördragets ikraftträdande hör frågorna om familjeåterförening
            för tredjelandsmedborgare till EU:s gemenskapslagstiftning. Kommissionen
            lade i december förra året fram ett förslag till direktiv om rätt
            till familjeåterförening.
          </p>
          <p xml:id="i-7Wzror9Bq1paCMgBaQdp4q">
            Direktivförslaget står väsentligen i överensstämmelse med de
            internationella konventionerna på området. Kriterierna för att
            definiera vem som ingår i familjen är i vissa avseenden vidare
            än i utlänningslagen, det gäller framför allt gamla föräldrar
            som är beroende för sin försörjning av sina i ett EU-land bosatta
            vuxna barn. Direktivet ger t.ex. inget utrymme för sådana tilläggskriterier
            i form av olika tidsfrister som hos oss i de flesta fall praktiken
            omöjliggör en familjeåterförening. En annan sådan grupp som enligt
            direktivförslaget har rätt till familjeåterförening är vuxna barn
            som på grund av sjukdom inte kan klara sin egen försörjning. För
            flyktingar och för dem som beviljats uppehållstillstånd på grund
            av andra skyddsbehov ska särskilt generösa regler gälla.
          </p>
          <p xml:id="i-RccszjWTsJECVjw1T51sGU">
            När det gäller bevisningen för att familjeanknytningen verkligen
            stämmer ska flexibla bevisregler tillämpas eftersom det ofta kan
            vara svårt att få fram skriftlig bevisning.
          </p>
          <p xml:id="i-F6qBM6SqwB75xXw2AaCTPc">
            Även när det gäller villkoren beträffande mottagandet föreslås
            regler som är ägnade att underlätta en framgångsrik integration.
            Den som beviljats rätt till familjeåterförening ska ha samma rätt
            som medborgarna i landet till utbildning, arbete och yrkesvägledning.
          </p>
          <p xml:id="i-Jrsibcqfqi6YNig5EJBEux">
            Beslut beträffande en ansökan om familjeåterförening måste fattas
            inom sex månader och ett avslag måste kunna överklagas i domstol.
          </p>
          <p xml:id="i-NKqDmtq7v24ELFy9incDtx">
            Mot bakgrund av dessa fakta vill jag rikta följande frågor till
            statsrådet:
          </p>
          <p xml:id="i-6Ee5PMwCvRTBCobDtoMZjj">
            När avser regeringen att besluta om direktiv till den av riksdagen
            beställda utredningen om tillämpningen av familjeåterföreningsreglerna
            i utlänningslagen?
          </p>
          <p xml:id="i-6zwCNEkDDMW1vWv3fxbzjC">
            Avser regeringen att stödja direktivförslaget i dess helhet vid
            dess kommande behandling i rådet?
          </p>
          <p xml:id="i-4EPfYcMV2rWTrWXMrxTzC6">
            Om svaret på föregående fråga är nej, i vilka avseenden tänker
            regeringen föreslå ändringar i förslaget?
          </p>
          <p xml:id="i-EQNZHHgyZzgm5apWVT1Qcy">
            Hur bedömer regeringen möjligheterna att nå fram till ett enhälligt
            stöd för förslaget i rådet?
          </p>
        </div>
      </div>
    </body>
  </text>
</TEI>
