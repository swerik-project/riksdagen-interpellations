<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0180">
  <teiHeader>
    <fileDesc>
      <titleStmt>
        <title>decentraliserad tingsrättsorganisation</title>
        <author>Egervärn, Erik Arthur (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>decentraliserad tingsrättsorganisation till justitieminister Laila Freivalds om decentraliserad tingsrättsorganisation</title>
          <idno type="rdwebb">GN10180</idno>
          <ref type="dokument_url_text">http://data.riksdagen.se/dokument/GN10180/text</ref>
          <ref type="dokument_url_html">http://data.riksdagen.se/dokument/GN10180</ref>
          <ref type="dokumentstatus_url_xml">http://data.riksdagen.se/dokumentstatus/GN10180</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wi3g62hUDzMcGRj3oM1KNu</idno>
            <persName>Egervärn, Erik Arthur (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-8Gtdkr6C7r8jLDsZF3HYzi" corresp="i-4CwyNH4xXJhZj5wdBAzmSY">
          <date when="2000-01-18"/>
        </correspAction>
        <correspAction type="answered" xml:id="i-DR3VrjkCYA2x3WULu8abmQ" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-EwqSyPBHuzwB7LVdNHoKDH" corresp="i-Wi3g62hUDzMcGRj3oM1KNu">
          <date when="1999-12-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-2qz7onsyyZfjUqCkHhry2T">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3f4Nx5Va36svxUjvb6VMYZ">
            Interpellation 1999/2000:180 av Erik Arthur Egervärn (c) till
            justitieminister Laila Freivalds om decentraliserad tingsrättsorganisation
          </p>
          <p xml:id="i-MmWaUtD41etjzxPJ7tuujV">
            Samhället blir alltmer komplext och sammansatt. Behoven av specialisering
            och kompetenshöjning gör sig allt starkare gällande inom olika
            samhällssektorer. Den ökade internationaliseringen sätter tydliga
            avtryck även för rättsväsendets vidkommande. Ett öppet och gränslöst
            Europa innebär att även kriminaliteten rör sig alltmer över gränserna.
            Den svenska rättsbildningen och rättstillämpningen har också successivt
            europeiserats, i och med att Sverige sedan några år är bundet
            av Europarådets konvention om de mänskliga fri- och rättigheterna
            och till följd av medlemskapet i Europeiska unionen.
          </p>
          <p xml:id="i-Y5UkbcfS9PqDRyA8fNjjUE">
            EU-medlemskapet har även resulterat i ett allt ökande samarbete
            mellan rättsväsendena i de olika länderna på olika områden. Den
            s.k. tredje pelaren i EU, samarbete i inrikesrättsliga frågor,
            utvecklas och Sverige har tagit en ledande roll för att lyfta
            upp brottsförebyggande arbete som ett viktigt samarbetsområde
            på den europeiska agendan.
          </p>
          <p xml:id="i-SYVxrZR7bxD7YrNB1FWd7h">
            Alla dessa utvecklingstendenser har inneburit att stora delar
            av rättsväsendet på senare år genomgått kraftiga omorganisationer
            och strukturförändringar, för att moderniseras och anpassas till
            att klara av den nya tidens förutsättningar, behov och krav. Omorganisationerna
            har i flera fall skett parallellt med kraftiga besparingar, vilket
            tagit tid och kraft i anspråk.
          </p>
          <p xml:id="i-JxgHZ8r3PgHdz2JyBn9xq2">
            Behovet av modernisering och reformering av domstolsväsendet
            kvarstår dock. Centerpartiet är oroat över det sätt på vilken
            en sådan förändring nu genomdrivs, nämligen genom centraliseringen
            av inskrivningsverksamheten och Domstolsverkets sparkrav. Vi befarar
            att sparkravet kommer att gå ut över de mindre tingsrätterna och
            leda till en centraliserad tingsrättsorganisation. Vår oro förstärks
            av att besparingarna inte riktar sig mot något bestämt håll.
          </p>
          <p xml:id="i-4rvTMkDu48HXkeQ8Wp9fyw">
            Den 15 % besparing som många små tingsrätter utsätts för är "nådastöten",
            därför att personal är det enda som går att spara på. Domare är
            livstidsanställda och kan ej friställas, alltså blir det övrig
            personal som får gå och på dessa villkor går det inte att bedriva
            en tingsrätt.
          </p>
        </div>
        <div type="ipQuestion">
          <p xml:id="i-5p8bkDwpRnaEr4LTRXDFZZ">
            Närheten och tillgängligheten till hela rättsväsendet, inklusive
            domstolarna, är en central trygghetsfråga för medborgarna. En
            centraliserad tingsrättsorganisation skulle vara olycklig ur en
            rad aspekter. Genom ett väl utbyggt nät av tingsrätter kan onödiga
            resor och tidsspillan undvikas. Detta är viktigt också för rättssäkerheten.
            Ett mer centraliserat domstolsväsende riskerar att redan alltför
            långa handläggningstider blir än längre, med konsekvenser t.ex.
            för vittnesmålens trovärdighet när lång tid gått. Lokalt förankrade
            tingsrätter har ett betydande värde för rättsskipningen, bl.a.
            tack vare den person- och lokalkännedom som de små tingsrätterna
            besitter. Förtroendet och respekten hos medborgarna för domstolarnas
            avgöranden ökar med vetskapen om att det är lokalt verksamma domare
            och nämndemän som deltar i dömandet. Lokalt förankrat dömande
            motverkar anonymitet och ger offentlighetsprincipen ett reellt
            innehåll.
            <list rend="unordered">
              <item>
                1. Vilka åtgärder avser justitieministern vidta för att bibehålla
                en decentraliserad tingsrättsorganisation?
              </item>
              <item>
                2. Vilka åtgärder avser justitieministern vidta för att bibehålla
                den kompetens som övrig domstolspersonal besitter?
              </item>
            </list>
          </p>
        </div>
      </div>
    </body>
  </text>
</TEI>
