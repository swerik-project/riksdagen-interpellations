<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0341">
  <teiHeader>
    <fileDesc>
      <titleStmt>
        <title>ungdomens livschanser</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomens livschanser till statsrådet Ulrica Messing om ungdomens livschanser</title>
          <idno type="rdwebb">GN10341</idno>
          <ref type="dokument_url_text">http://data.riksdagen.se/dokument/GN10341/text</ref>
          <ref type="dokument_url_html">http://data.riksdagen.se/dokument/GN10341</ref>
          <ref type="dokumentstatus_url_xml">http://data.riksdagen.se/dokumentstatus/GN10341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>statsrådet Ulrica Messing </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>statsrådet Ulrica Messing </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Pvp3Zx5chjCE2PMqN4E64N" corresp="i-L7Ay5GaFaMutWEX7utMv62">
          <date when="2000-04-11"/>
        </correspAction>
        <correspAction type="sent" xml:id="i-LqL9Xzekm21UNBeSefZwrY" corresp="i-Gcjbk3nJyjWXPaa2dm3MFR">
          <date when="2000-04-06"/>
        </correspAction>
        <correspAction type="answered" xml:id="i-D32QMKGTvyRG6MTnZLDrcb" corresp="i-L7Ay5GaFaMutWEX7utMv62">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-MSSFsBu4ZidPB3H1EoZqsk">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W38LxBX3z394bxLUVrWg99">
            Interpellation 1999/2000:341 av Elver Jonsson (fp) till statsrådet
            Ulrica Messing om ungdomens livschanser
          </p>
          <p xml:id="i-82q55yfP5FLk7fKiiMry5i">
            För dagens ungdom framträder två tydliga scenarier.
          </p>
          <p xml:id="i-Xd82sqfUoq54NvEg4ZtrPC">
            Aldrig förr har så många möjligheter erbjudits unga människor
            att få utbildning, att resa, att träna och möta nya språk, att
            få utbildning och fortbildning på hög nivå @ ofta i internationell
            miljö. Den nya tekniken och andra delar av arbetsmarknaden har
            erbjudit unga goda ekonomiska villkor som gett en god start.
          </p>
          <p xml:id="i-EZcntDR6TUwRE2DGxvcYBs">
            Aldrig förr har dagens ungdomsgeneration varit så "påkostad"
            i rent ekonomiska termer. Ändå är iakttagelsen att väldigt många
            slås ut innan de ens har kommit in i vuxenvärlden eller arbetslivet.
            Enligt senaste nyhetsrapporteringen är vart tjugonde barn deprimerat
            och äter medicin för det. Stora grupper lämnar grundskolan utan
            att klara de enklaste räkneexempel, att uttrycka sig i tal och
            skrift eller att förstå en dagstidning. Orsakerna kan vara många:
            det höga tidstempot, den ökade urbaniseringen, familjesplittringen
            och en allmän rotlöshet. Influenser av destruktiva saker i inte
            minst våldsutbudet i videobranschen har säkerligen sin del i försämringen.
          </p>
          <p xml:id="i-4LVXp1dKWkykJVPpg2xdX4">
            Många ungdomar känner oro inför framtiden. De ser delade bilder
            om stora möjligheter men också att snabbt kunna hamna "på fel
            sida" stressar många.
          </p>
          <p xml:id="i-WVcnkKbfYY7BSx9EWMMS4">
            Att kunna möta vuxenlivet med goda förutsättningar handlar om
            flera saker: om möjlighet att gå ur skolan med en stabil grund
            för att kunna förstå och forma sitt liv, att kunna möta en arbetsmarknad
            som efterfrågar insatsen och att det står i paritet med det man
            klarar av att prestera. Det tredje området som starkt kan bidra
            till en sönderslagen framtid är att alltför många debuterar med
            alkohol och andra droger flera år före det t.ex. är tillåtet att
            t.ex. inhandla och konsumera alkohol.
          </p>
          <p xml:id="i-6ck3a41F7PBEWAuZe7knZ7">
            Arbetets värde
          </p>
          <p xml:id="i-Haw4j69r48fnhrTRNQZzFb">
            Att kunna få och erhålla ett eget arbete har flera plusposter.
            Tillfredsställelsen att kunna försörja sig själv, att kunna vara
            en del i en samhällsgemenskap där det sker en rättvis fördelning
            som kommer de icke arbetsföra till rimlig del. I Sverige har vi
            en starkt uppdelad och könssegregerad arbetsmarknad, mer än i
            de flesta andra västländer. Ofta faller det ut till pojkarnas
            fördel och flickornas nackdel. De traditionellt manliga arbetena,
            det må vara teknik eller förmanskap, är ofta favoriserade i olika
            former. Den arbetsmarknad som kvinnor dominerar är starkt monopoliserad
            och det har varit mer eller mindre yrkesförbud för att starta
            egen verksamhet på den sektor där det varit starka kvinnliga inslag.
            Därtill kommer att vi har tappat flera hundra tusen industriarbetsplatser
            de senaste 15 åren @ arbetsplatser som inte kommer tillbaka.
          </p>
          <p xml:id="i-9og8fiTCvvneQXXdRfhpRT">
            Andelen sysselsatta är långt under de tal vi hade för 10@15 år
            sedan. Service- och tjänstesektorn har inte fått den utbyggnad
            som skulle vara rimlig till den efterfrågan som finns. Skatte-
            och regelverk har lagt hinder i vägen och det har funnits en politisk
            ovilja att underlätta för en sådan sektor att växa. Det gäller
            inte minst att starta eget inom vårdsektorn, att underlätta för
            småföretag att ge hushållsnära tjänster eller för ungdomar att
            kunna erhålla värdefull praktik under längre eller kortare tid
            i en sektor som blivit alltmera en ur skattesynpunkt "svartmarknad".
            Den gynnsamma mix som skulle kunna åstadkommas om de mycket kvalificerade
            arbeten inom t.ex. hightech skulle kunna @ under vissa tider @
            blandas med verksamheter som är till synes enkla men oerhört viktiga
            för många människor att kunna tillgodogöra sig ett sådant tjänsteutbud.
          </p>
          <p xml:id="i-DQwqKDipCp2WXAwAAVg2KA">
            Skolans roll allt viktigare
          </p>
          <p xml:id="i-AUh98cCccYWBjUE9opWeL4">
            För barns fostran och vägledning under tidiga ungdomsår är det
            primärt lagt på föräldrarna men också skolan har en viktig roll
            vad gäller fostrande och utbildning i färdigheter för yrkes- och
            vuxenliv. Det är illavarslande att läraryrket under senare år
            har tappat sin goda status att vara ett intressant arbete. Förr
            var det ofta ett förstahandsval då det gäller yrkesval. Numera
            finns också lärarkurser som inte kan fylla alla sina platser.
            Löne- och arbetsvillkor torde ha medverkat till den negativa trenden.
          </p>
          <p xml:id="i-T74gEfissv5mWGag8mpF5G">
            Att betona lärarnas roll och viktiga funktion måste prövas och
            uppvärderas. Detta som ett viktigt led i att kunna ge likvärdiga
            färdigheter och kunskaper för dagens unga generation att kunna
            med framgång möta arbets- och vuxenlivets många krav.
          </p>
          <p xml:id="i-PWj3ohAhbikGC4yhPbs1pm">
            Allvarlig drogutveckling
          </p>
          <p xml:id="i-6eryohruuNUmMRSGtJjYUY">
            Det kommersiella trycket och lössläppta profitintresset på alkoholområdet
            har drabbat många ungdomar hårt. Alltför många startar alltför
            tidigt, en del t.o.m. före man når tonåren. Många föräldrars aningslösa
            insikt eller brist på sådan medverkar till att många ungdomar
            inte får tydliga signaler om vad som gäller beträffande lagstiftning
            eller andra krav i ett modernt samhälle. Men även det ökade internationella
            utbytet med andra regler och skattesatser på spirituosa spelar
            säkerligen in i en ökad konsumtion.
          </p>
          <p xml:id="i-7n1bdLhteTPnGhjoTzzhbw">
            Framför allt har förändringen i vårt eget land haft stor påverkan.
            Det gäller inte minst kommunernas slapphet när det gäller en missriktad
            generös tillståndsgivning. Krogutbudet har mera setts som en näringspolitisk
            service än som en socialpolitisk insats. Denna attitydförändring
            från många kommuner har spelat en olycklig utveckling i händerna.
            Många ungdomar lägger sig till med konsumtionsvanor som slår ut
            dem både från studielivet som ett arbetsliv de aldrig hunnit påbörja.
            En kurator vid ett av våra universitet fällde omdömet: Jag räknar
            med att var tionde student inte kommer ut i arbetslivet på grund
            av en för hög öl- och annan alkoholkonsumtion. Samma iakttagelse
            finns också i samband med den militära mönstringen. En sådan förändring
            av ungdomars havererade möjligheter i så ökad grad kommer självfallet
            att slå hårt både mot samhället i stort men framför allt på samhällsekonomi
            och andra mänskliga värden som får katastrofala följder. Det synes
            angeläget att statsmakten och andra samhällsorgan tar krafttag
            för att rädda unga människor undan den alltför tidiga debuten
            av ett kommersiellt tryck från pub- och krogvärlden.
          </p>
          <p xml:id="i-TffctoS3g4HDrYEMHuWZcw">
            Politiskt ansvar
          </p>
          <p xml:id="i-XxvuwWR3H2kSCFp1jFMGqu">
            De tecknade interiörerna från arbetsliv, skola och fritid kan
            synas alltför mörka. Det gäller visserligen den mindre delen av
            ungdomen. Men alltför många för att vi stillatigande kan åse en
            utveckling som drar åt fel håll. Här finns självfallet ett föräldra-
            och vuxenansvar i största allmänhet men ett politiskt ansvar i
            synnerhet. Det är hög tid för att såväl lagstiftare som regering
            vidtar åtgärder som kan leda till en förbättring.
          </p>
          <p xml:id="i-MTvNaJkcCwgP3eaBjfdvuk">
            Senaste veckornas, månadernas, rapporter om övergrepp ofta riktade
            mot flickor är så alarmerande att regeringen måste vidta åtgärder
            som garanterar en förbättrad situation för de unga. Även här handlar
            det om jämställdhet i ett samhälle som fortfarande har mansdominans.
          </p>
          <p xml:id="i-CsnVZyH5PVUqbkQaxPqPYF">
            Med det anförda vill jag ställa följande fråga till statsrådet
            och ungdomsministern Messing:
          </p>
        </div>
        <div type="ipQuestion">
          <p xml:id="i-5DzgwJJQ8Nt9TLsfSM2hFF">
            Vilka åtgärder avser regeringen att vidta i avsikt att ge ungdomar
            fler goda livschanser genom att
            <list rend="ordered">
              <item>
                öppna för en bredare arbetsmarknad som skulle ge värdefull praktik
                och fortbildning inför arbets- och vuxenliv?
              </item>
              <item>
                ge stöd och tydliga signaler till föräldrar och lärare i den
                pedagogiska och fostrande rollen som skulle ge fler ungdomar goda
                kunskaper och färdigheter att möta arbets- och vuxenliv?
              </item>
              <item>
                ge föräldrar stöd och olika samhällsorgan tydliga besked om värdet
                av att tidiga barn- och ungdomsår är fria från alkohol och andra
                droger?
              </item>
            </list>
          </p>
        </div>
      </div>
    </body>
  </text>
</TEI>
