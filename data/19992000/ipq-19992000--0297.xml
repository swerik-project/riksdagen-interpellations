<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0297">
  <teiHeader>
    <fileDesc>
      <titleStmt>
        <title>statsbudgetens utgiftstak</title>
        <author>Hökmark, Gunnar (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statsbudgetens utgiftstak till finansminister Bosse Ringholm om statsbudgetens utgiftstak</title>
          <idno type="rdwebb">GN10297</idno>
          <ref type="dokument_url_text">http://data.riksdagen.se/dokument/GN10297/text</ref>
          <ref type="dokument_url_html">http://data.riksdagen.se/dokument/GN10297</ref>
          <ref type="dokumentstatus_url_xml">http://data.riksdagen.se/dokumentstatus/GN10297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <persName>Hökmark, Gunnar (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Ls55oLz5tKVp2ixfwtNZWf" corresp="i-A5R84cTmpky3NHJ7nLKaEt">
          <date when="2000-03-21"/>
        </correspAction>
        <correspAction type="sent" xml:id="i-8mQ6RrZpum2TjWZswkYfcF" corresp="i-Ay6zrjzeNnZpMAPRBGZ8tC">
          <date when="2000-03-15"/>
        </correspAction>
        <correspAction type="answered" xml:id="i-MSuBoG4rHYxhmtQQwB13mw" corresp="i-A5R84cTmpky3NHJ7nLKaEt">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-NvpXGccaMNwMmLZgy5oM6w">
            den 15 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SERWdkGZaGKofqQsVX8Frb">
            Interpellation 1999/2000:297 av Gunnar Hökmark (m) till finansminister
            Bosse Ringholm om statsbudgetens utgiftstak
          </p>
          <p xml:id="i-Bjk6EZnwE6Cb1TAbtu5BtR">
            Besluten tagna vid den nyss genomförda s-kongressen ger all anledning
            till oro. Risken att regeringen är på väg att göra om de allra
            allvarligaste misstagen från 1980-talets högkonjunktur är uppenbar.
            Genomförs de föreslagna utgiftsökningarna under pågående mandatperiod
            kommer utgiftstaken att överstigas. Regeringen har då gjort exakt
            tvärtemot det som den nya budgetprocessen syftar till, nämligen
            att hålla igen utgiftsökningarna vid högkonjunktur.
          </p>
          <p xml:id="i-TUDsmbQrYsnzjExXjHiixJ">
            Den höga konjunkturdrivna tillväxten och överskottet i de offentliga
            finanserna har i många fall lett till uppfattningen att vi nu
            plötsligt sitter på stora frigjorda ekonomiska resurser, och att
            vi därmed har "råd" att öka utgifterna. Efter hårda åtstramningar
            ska det nu alltså vara dags att spendera.
          </p>
          <p xml:id="i-55ajAGJD89LuDmRBSr9STT">
            Denna uppfattning är mycket farlig, och får den fotfäste inom
            regeringen kommer den leda till att misstagen från tidigare högkonjunkturer
            upprepas. Regeringens båda stödpartier, Vänsterpartiet och Miljöpartiet,
            har redan tidigare klart deklarerat att de vill höja det av riksdagen
            beslutade utgiftstaket. Detta gör regeringens hållning i frågan
            än viktigare. Ståndpunkten att beslut om nya utgifter kan tas
            "när utrymmet så tillåter" är vagt och kan leda till en mängd
            olika tolkningar. En pessimistisk, men tyvärr relevant, tolkning
            är att regeringen är på väg att vackla. Därmed vacklar också förtroendet
            för regeringens förmåga att upprätthålla en stram budgetpolitik.
            Om de utgiftsökningar som kongressen beslutade om, plus de utgiftsökningar
            som tidigare prognostiserats, blir verklighet under innevarande
            mandatperiod @ det handlar i runda tal om uppemot 80 miljarder
            kronor @ kommer utgiftstaken att överskridas.
          </p>
          <p xml:id="i-WZdmR1QTUUFe3vjCnu5nQc">
            Att regeringen dessutom tagit en allt större del av budgeteringsmarginalerna,
            som är till för att täcka oförutsedda utgifter, i anspråk för
            planerade utgiftsökningar är illavarslande. Till detta ska även
            läggas det budgetmässiga tricksande som regeringen ägnat sig åt.
            Utan de budgetförstärkande engångseffekterna, exempelvis överföringar
            från AP-fonden och planerade försäljningar av statliga företag,
            uppvisar årets budget ett underskott på över 40 miljarder kronor,
            enligt budgetpropositionen för innevarande år. Nästa år växer
            underskottet till över 50 miljarder.
          </p>
          <p xml:id="i-AqBtL3qwN2W5PwyeJts1QN">
            Uppfattningen att högkonjunkturen och budgetöverskottet ger oss
            skäl och utrymme att öka utgifterna och därmed överstiga utgiftstaken
            är helt bakvänd. I stället är det så att det just under högkonjunktur
            är viktigt att hålla utgifterna under stark uppsikt. Det är det
            utgiftstaken är till för. Det är under högkonjunkturen som de
            nödvändiga strukturella åtgärderna ska vidtas. Åtgärder som gör
            att den svenska ekonomin står mer rustad inför den konjunkturnedgång
            som förr eller senare kommer.
          </p>
          <p xml:id="i-Vsa3fiw74XeinhjxZaRY7K">
            Regeringens utgiftsökningar, både de beslutade och de planerade,
            riskerar emellertid att cementera de svenska förhållandena med
            en mycket konjunkturkänslig budget. Att regeringen avstår från
            strukturella reformer och i stället går på med utgiftsökningar
            i sann "socialdemokratisk anda" ökar således risken att vi på
            nytt drabbas extra hårt när konjunkturen vänder nedåt.
          </p>
          <p xml:id="i-DpjXBjHQjVYPVNehTsdFFe">
            För att bryta trenden och för att stärka det redan vacklande
            förtroendet måste regeringen en gång för alla klargöra att de
            av riksdagen bestämda utgiftstaken ligger helt fast. Det betyder
            att alla utgiftsökningar som riskerar att spräcka utgiftstaken
            måste avvisas. Det betyder också att redan aviserade utgiftsökningar
            måste dras tillbaka om det visar sig att utgiftstaket är på väg
            att överskridas. Så länge detta klargörande från finansministern
            saknas kommer farhågorna om att regeringen är beredd att gå förbi
            beslut fattade av riksdagen att fortleva.
          </p>
        </div>
        <div type="ipQuestion">
          <p xml:id="i-6qrc56sdTAP6aqgsBuKebb">
            Med hänvisning till ovanstående vill jag fråga finansminister
            Bosse Ringholm:
            <list rend="unordered">
              <item>
                1. Kommer regeringen att tillåta att de av riksdagen bestämda
                utgiftstaken överskrids?
              </item>
              <item>
                2. Kommer regeringen att dra tillbaka redan beslutade utgiftsökningar
                om utgiftstaken hotas?
              </item>
            </list>
          </p>
        </div>
      </div>
    </body>
  </text>
</TEI>
