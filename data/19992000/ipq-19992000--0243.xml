<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0243">
  <teiHeader>
    <fileDesc>
      <titleStmt>
        <title>situationen i Kongostaterna, Sierra Leone och Rwanda</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen i Kongostaterna, Sierra Leone och Rwanda till utrikesminister Anna Lindh om situationen i Kongostaterna, Sierra Leone och Rwanda</title>
          <idno type="rdwebb">GN10243</idno>
          <ref type="dokument_url_text">http://data.riksdagen.se/dokument/GN10243/text</ref>
          <ref type="dokument_url_html">http://data.riksdagen.se/dokument/GN10243</ref>
          <ref type="dokumentstatus_url_xml">http://data.riksdagen.se/dokumentstatus/GN10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-X5oTyznsk5u1BTr2zTngso" corresp="i-Gcjbk3nJyjWXPaa2dm3MFR">
          <date when="2000-02-17"/>
        </correspAction>
        <correspAction type="received" xml:id="i-ENbZtBTfAYrj1y3m4z2SKy" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
        <correspAction type="answered" xml:id="i-WWVEH42whpDEV1ZsCYC53r" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-8PH2UwtNk1L2R6KXqZ1F9G">
            den 17 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VE6wS9BHrZvo4nCnVe8BCX">
            Interpellation 1999/2000:243 av Elver Jonsson (fp) till utrikesminister
            Anna Lindh om situationen i Kongostaterna, Sierra Leone och Rwanda
          </p>
          <p xml:id="i-NCmigVQwGBJR7Bzwszmy2k">
            Nästan parallellt med Sydafrikas första demokratiska val sammanföll
            katastroferna i dåvarande Zaire, Sierra Leone och staten Rwanda.
            Trots ständiga medlarförsök pågår fortfarande stridigheter och
            våldshandlingar i länderna Kongo-Kinshasa, Kongo-Brazaville, Sierra
            Leone samt Rwanda. Krigen har utvecklats till den hittills största
            internationella konflikten i Afrika och påverkar stora delar av
            kontinenten.
          </p>
          <p xml:id="i-QNJy1GYkSiLps5KCS8Ltvo">
            De väpnade konflikterna har medfört enorma lidanden för civilbefolkningen
            i dessa länder. Folkmordet i Rwanda 1994, då uppåt 800 000 människor
            mördades, är det värsta exemplet. I en nyutkommen rapport skriven
            av bl.a. Ingvar Carlsson har FN fått förödande kritik för oförmågan
            att hindra folkmordet, som beskrivs som en av de mest avskyvärda
            händelserna under 1900-talet. Mördandet fortgår, men världssamfundet
            förhåller sig passivt. Just nu upplever man att FN och de tongivande
            länderna "vänt Afrika ryggen".
          </p>
          <p xml:id="i-XG1iZadKYJw9TVRTcbR5xy">
            Ungdomar, som samtidigt medverkar till och är offer för dessa
            återkommande krig, är en del av befolkningen som drabbas hårt.
            Bara i Sierra Leone har Unicef uppskattat att rebellerna där har
            rövat bort omkring 5 400 barn och tvingat dessa att delta i striderna.
            Omkring 4 000 av dessa saknas alltjämt, och enligt FN är över
            hälften av dessa "dokumenterade fall av kidnapping".
          </p>
          <p xml:id="i-H4a5dBtsxZ6zg8CA2yQecq">
            Ungdomar från olika fraktioner ställs mot varandra. De strider
            och dör i hundratal. Enligt rapporter från bl.a. Amnesty international
            och Läkare utan gränser har flickor och kvinnor våldtagits systematiskt.
            Detta förvärras ytterligare genom spridningen av aids. De svagaste
            grupperna, barnen, de gamla, de sjuka, dör i stort antal. Tusentals
            människor tvingas fly och står utan mat och mediciner.
          </p>
          <p xml:id="i-RQpvpULokHr8ZBJGNfukck">
            Den politiska situationen i de bägge Kongo-staterna, Sierra Leone
            och Rwanda är kaotisk. I Kongo-Kinshasa har president Kabila sett
            till att samla all makt i egna händer. Människorättsaktivister,
            oppositionspolitiker och regimkritiska journalister förföljs.
            Upprepade rapporter om kränkningar av de mänskliga rättigheterna
            har lagts fram, bl.a. om massakrer på hundratals civila. I Kongo-Brazaville
            är läget lika förödande. Enligt Amnesty ligger regeringen och
            de väpnade oppositionsstyrkorna bakom en våg av dödande och försvinnanden.
            Konflikten i landet har skördat tusentals offer bland civilbefolkningen
            under 1998 och 1999. Sedan flerpartivalen 1992 har över 10 000
            civila avrättats av regeringsstyrkor och väpnade grupper.
          </p>
          <p xml:id="i-LQE7LUvQ5DECsBtxHo9x6a">
            Det tragiska är tydligen inte kampen som gäller folkets intresse,
            eller ens motsättningar mellan folkgrupper, utan den kamp som
            är iscensatt av intressen som understöds av några få @ dvs. de
            som tjänar på krigen alltmedan utländska oljebolag ostört kan
            pumpa upp olja utan att Kongos folk och land får någon rimlig
            del av inkomsterna.
          </p>
          <p xml:id="i-GrUvTHhJXrgvMeFuqCBT9C">
            Vad som nu erfordras är att de stridande parterna måste besinna
            sig, komma till förhandling, och oljebolagens profitmotiverade
            understöd av våldet måste stoppas. Inga demokratiska beslut synes
            komma åt detta. Därför måste det internationella samfundet sätta
            press dels på ländernas ledare, dels på själva den orättfärdiga
            utsugningen.
          </p>
          <p xml:id="i-6Bv2Xkyt1EtyEBxQ5rKt8H">
            Svenska biståndsorganisationer @ i detta fallet flera kristna
            samfund och deras motsvarigheter i Norge @ har gått ut i en aktion
            för dessa områden under fältropet "Låt Afrika leva". Vid flera
            kongresser och samfundskonferenser har uttalanden gjorts med uppmaningar
            till både den svenska och norska regeringen att agera. De många
            uttalandena har välvilligt tagits emot av dessa nordiska regeringar
            men har inte lett till att man med kraft aktiverat sig för att
            bryta det svåra läget och som nu har utmynnat i närmast en total
            mänsklig katastrof.
          </p>
          <p xml:id="i-LYsUGYtPPJJvbKjnTiQdDd">
            Med anledning av det ovan anförda vill jag ställa följande fråga
            till utrikesministern:
          </p>
          <p xml:id="i-VNgdKxJznCh2Exr3oY7Az1">
            Vad gör regeringen och vilka åtgärder är regeringen beredd att
            vidta inom ramen för det nordiska samarbetet, EU och FN för att
            förhindra fortsatta övergrepp på civila samt för att bistå dessa
            länder i riktning mot demokratisk och ekonomisk utveckling och
            för att de ska respektera de mänskliga rättigheterna?
          </p>
        </div>
      </div>
    </body>
  </text>
</TEI>
