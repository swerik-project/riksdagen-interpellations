<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0360">
  <teiHeader>
    <fileDesc>
      <titleStmt>
        <title>demokrati och försoning i Kosovo</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demokrati och försoning i Kosovo till utrikesminister Anna Lindh om demokrati och försoning i Kosovo</title>
          <idno type="rdwebb">GN10360</idno>
          <ref type="dokument_url_text">http://data.riksdagen.se/dokument/GN10360/text</ref>
          <ref type="dokument_url_html">http://data.riksdagen.se/dokument/GN10360</ref>
          <ref type="dokumentstatus_url_xml">http://data.riksdagen.se/dokumentstatus/GN10360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-MQPgBaFaKg58kqXCgSxMni" corresp="i-S7LcGmD5NuSMrFDW8LBeJ1">
          <date when="2000-04-25"/>
        </correspAction>
        <correspAction type="sent" xml:id="i-J64Q582qsrKkGnrssbcjY2" corresp="i-T9dFBJ1pv742mQeG3uLBtA">
          <date when="2000-04-17"/>
        </correspAction>
        <correspAction type="answered" xml:id="i-H4HYucL3o4N3sZBSwiFHbY" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Kc5ntXKYSdBB4v6EkmCY5M">
            den 17 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GEC6DhpZWfMjgQt1iwJ9xH">
            Interpellation 1999/2000:360 av Margareta Viklund (kd) till utrikesminister
            Anna Lindh om demokrati och försoning i Kosovo
          </p>
          <p xml:id="i-G2K2QS82zsFPQoiPyyZCuN">
            Även om företrädarna för FN och Nato i sitt arbete för demokrati
            och mänskliga rättigheter i Kosovo försöker få till stånd olika
            konstellationer med företrädare för de olika etniska grupperna
            i landet är avståndet ännu stort mellan dem.
          </p>
          <p xml:id="i-K6waSGPmdR8tVEDatBAxED">
            För en integrering av de olika folken och grupperna krävs en
            ökad medkänsla och förståelse för den andra gruppens situation.
            Många har fortfarande blödande sår efter det de varit med om.
          </p>
          <p xml:id="i-FJYD5vXj4im5o674NjUnk4">
            Kosovo är i ett stort behov av att bygga upp ett fungerande demokratiskt
            system och att också få kunskap om hur en demokrati fungerar och
            vad den innebär.
          </p>
          <p xml:id="i-VtYPhCAhyQ6S5fKsEv6GjV">
            Det demokratiskt valda men ej av västvärlden godkända parlamentet
            har upplösts. Representanter för de olika politiska partierna
            finns nu i stället tillsammans med representanter för minoriteterna
            i det råd som bildats av FN. Serber, kosovoalbaner och representanter
            för olika minoriteter har också fått platser i de olika departement
            som inrättats.
          </p>
          <p xml:id="i-Lry7BUjdMYuoRZRq3NBGU1">
            De politiska partierna i Kosovo diskuterar i dag hur freden ska
            implementeras. De är överens om, att alla som anser att Kosovo
            är deras land måste ha rätt att få tycka det och också ha rätt
            att i fred och frihet få bo där. Men kanske är det ändå så att
            det är kosovoalbanerna som har det största ansvaret för att implementera
            freden och för att landet även i framtiden kan kallas multietniskt.
          </p>
          <p xml:id="i-EsaMR4iyi6f51gXW1SJnBP">
            För att framför allt serberna och kosovoalbanerna ska komma närmare
            varandra fordras ett hårt arbete från båda sidor. Både serber
            och kosovoalbaner som bor i Kosovo måste acceptera Kosovo som
            sitt gemensamma land och ha en gemensam målsättning för hur Kosovo
            ska utvecklas mot framtiden. Serberna måste i så fall lossa på
            banden till Belgrad. De kan inte längre acceptera direktiven från
            Serbien.
          </p>
          <p xml:id="i-TwCUf5anJrG6SA3jFqBdej">
            Men för att uppnå försoning och samarbete måste det skapas förutsättningar
            för det. En förutsättning är samarbete och kunskap om hur man
            i andra länder arbetar för demokrati och mänskliga rättigheter.
          </p>
          <p xml:id="i-Hkz8tpbxs8KCEjMhYcgs7f">
            Alla politiska partier i Kosovo vill ha val så fort som möjligt.
            FN arbetar för att kommunala val ska kunna hållas i september
            alternativt oktober i år. De flesta partier anser att det då också
            ska genomföras nationella val eller att det åtminstone ska finnas
            ett fastställt datum när de nationella valen ska äga rum.
          </p>
          <p xml:id="i-P8PeiM6Dza4K2mJSXvBXki">
            Många av de politiska företrädarna anser också att det är viktigt
            för Kosovo att så fort som möjligt få självständighet. Uppfattningen
            är att under en övergångstid till självständighet behövs ett parlament,
            som kan arbeta med demokrati, mänskliga rättigheter och lagstiftning.
            De kosovoalbanska politikerna anser att det är genom ett demokratiskt
            valt parlament som man kan få ordning på det civila samhället.
            Folket och dess företrädare i Kosovo anser att stabilitet kan
            enbart fås om alla valen hålls och en demokratiskt vald regering
            tillsätts.
          </p>
          <p xml:id="i-KKpMw5HHJiuNCaXuWRpcoV">
            För kosovoalbanerna är valet mycket viktigt. Det största ansvaret
            för att det blir av ligger på LDK, det största partiet. Men det
            krävs också att f.d. UCK underordnar sig och accepterar den demokratiska
            processen.
          </p>
          <p xml:id="i-FEdSh7BdbDDoY1RwVLAbET">
            Inför Sydafrikas frigörelse gjorde Sverige, den svenska regeringen
            och andra instanser stora insatser för att sprida kunskap om demokrati
            och mänskliga rättigheter. Många sydafrikanska delegationer besökte
            vårt land och många svenska delegationer besökte Sydafrika. Stora
            och omfattande projekt arbetade intensivt i Sydafrika för demokratifrågan.
          </p>
          <p xml:id="i-MiVZDr33t1Ch2SYnonVem6">
            Mina frågor till utrikesminister är:
          </p>
          <p xml:id="i-Ug4XYgpbLbVgQuSEwygqcR">
            Vilka planer har regeringen för att stödja den demokratiska utvecklingen
            i Kosovo?
          </p>
          <p xml:id="i-JD1D7x8UaPMGMpf3T3twar">
            Planerar regeringen att inbjuda ledare för politiska partier
            i Kosovo att i vårt land studera det svenska demokratiska systemet
            och att träffa representanter för regering och riksdag?
          </p>
          <p xml:id="i-3xuWikJoJNBs3QPmy24mrU">
            Planerar regeringen att inom det europeiska samarbetet arbeta
            för att även andra länder inom EU inbjuder politiska ledare och
            representanter för olika politiska partier i Kosovo så att de
            kan studera olika länders sätt att arbeta med demokrati och mänskliga
            rättigheter?
          </p>
          <p xml:id="i-6iNJDmwDLBZfDahM2421A9">
            Planerar regeringen att sända en delegation till Kosovo för att
            diskutera frågor om demokrati och mänskliga rättigheter samt studera
            situationen på plats?
          </p>
        </div>
      </div>
    </body>
  </text>
</TEI>
