<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0149">
  <teiHeader>
    <fileDesc>
      <titleStmt>
        <title>barns talesrätt i vårdnadsärenden m.m.</title>
        <author>Ek, Lena (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barns talesrätt i vårdnadsärenden m.m. till justitieminister Laila Freivalds om barns talesrätt i vårdnadsärenden m.m.</title>
          <idno type="rdwebb">GN10149</idno>
          <ref type="dokument_url_text">http://data.riksdagen.se/dokument/GN10149/text</ref>
          <ref type="dokument_url_html">http://data.riksdagen.se/dokument/GN10149</ref>
          <ref type="dokumentstatus_url_xml">http://data.riksdagen.se/dokumentstatus/GN10149</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Ek, Lena (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HVJ63m89JuYSZXxS65Gn7X" corresp="i-4CwyNH4xXJhZj5wdBAzmSY">
          <date when="2000-01-18"/>
        </correspAction>
        <correspAction type="answered" xml:id="i-Ut7N7Vtf4A5KwNFH9rp9Gd" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-Hn3oKMkHwQpFd2UNYVH7fg" corresp="i-85m2VX7KSiTFeJSnapgkxu">
          <date when="1999-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-LvxwNbGFdqG3P6EunhvjY9">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EUZ85itFv7p6avu4xontCN">
            Interpellation 1999/2000:149 av Lena Ek (c) till justitieminister
            Laila Freivalds om barns talesrätt i vårdnadsärenden m.m.
          </p>
          <p xml:id="i-LRApYfTyXP7ExfedCDgSLU">
            Allmänheten måste kunna lita på myndigheters beslut och med viss
            kännedom om det svenska rättssystemet kunna förutsäga vad myndighetens
            beslut kommer att bli. Likaså att den måste kunna lita på att
            de grundläggande reglerna om mänskliga rättigheter som finns i
            den svenska grundlagen och i de internationella folkrättsliga
            instrument som Sverige ratificerat faktiskt följs också i praktiken.
          </p>
          <p xml:id="i-FnoR2JWtuvjL8N1xSwWbcx">
            Sverige har ratificerat barnkonventionen. Barnkonventionens krav
            på att offentliga beslut ska fattas med principen om barnets bästa
            som grund, återfinns därför i flera svenska lagar. Principen om
            barnets bästa är därmed grundläggande i både föräldrabalken och
            i socialtjänstlagen.
          </p>
          <p xml:id="i-ChpCA9FTDa8W8CtEazvL5g">
            Kommunernas socialtjänst arbetar ofta med ärenden som rör utsatta
            barn. Ofta rör det vem som ska ha vårdnaden om ett barn eller
            vem som ska ha ansvar för den dagliga vården. Under senare tid
            har flera fall inträffat där frågan om lagstiftarens intentioner
            diskuterats. Jag har i motion L428 motionerat just om vårdnad
            efter grova våldsbrott i den nära familjekretsen, men det finns
            flera principfrågor än de jag belyst i motionen.
          </p>
          <p xml:id="i-VKHZDYNyKKv5THjEyRvZAC">
            De händelser som upprört både allmänheten, den rättsliga expertisen
            och Barnombudsmannen är fall av grovt våld inom familjen där ena
            föräldern dömts till ansvar för mord på den andre föräldern. Trots
            detta har den dömde föräldern fått behålla vårdnaden om det gemensamma
            barnet. Denne har dessutom haft ett avgörande inflytande på beslutet
            om var barnet ska placeras för att kunna få daglig vård under
            förälderns fängelsevistelse. De berörda barnen har varit så små
            att de inte haft talesrätt eller bedömts kunna höras, och har
            heller inte haft egna företrädare. Den avlidne förälderns släkt
            har heller inte kunnat påverka frågan.
          </p>
          <p xml:id="i-EZaUsJXqzNwn3uKKPFsqHz">
            Dessa fall har belyst utformningen av föräldrabalken i kombination
            med socialtjänstlagen. I just vårdnadsärenden har socialnämnden
            avgörande inflytande. Nämnden kan föra upp beslut till nästa instans,
            vilket också berörd part kan. Berörd part är någon av föräldrarna.
            Barn som fyllt femton år hörs automatiskt i vårdnadsärenden, medan
            yngre barn hörs i vissa fall om de anses mogna för det, och barn
            under tolv år bara om särskilda skäl talar för det och det är
            uppenbart att barnet inte kan ta skada av att höras av rätten.
            Ett barn kan i vissa fall få ett särskilt ombud som för barnets
            talan, men detta är inte obligatoriskt. Om ett barn mist någon
            av föräldrarna riskerar släktingar på den sidan att förlora sin
            möjlighet att finnas med i beslutsunderlaget och därmed också
            att bidra till att barnet får en trygg uppväxt. Detta är särskilt
            stötande i fall då en förälder bragts om livet genom våld från
            den andre föräldern.
          </p>
          <p xml:id="i-LNHcRVxBAKeBaPimNCjXD1">
            Ett annat problem är att länsstyrelsen som tillsynsmyndighet
            inte heller har möjlighet att föra upp ett sådant vårdnadsärende
            till överprövning, även om länsstyrelsen riktat grov kritik mot
            handläggningen av ett enskilt ärende.
          </p>
        </div>
        <div type="ipQuestion">
          <p xml:id="i-PTkbzASBVMZcgTv6fP6dUK">
            Min frågor är följande:
            <list rend="unordered">
              <item>
                1. Vilka åtgärder avser ministern att vidta för att förbättra
                barnets talesrätt i vårdnadsärenden?
              </item>
              <item>
                2. Vad avser ministern att göra för att öka kretsen av berörda
                som i fall av grovt våld inom familjen kan få ett vårdnadsbeslut
                överprövat?
              </item>
              <item>
                3. Vad avser ministern att vidta för åtgärder för att lagstiftarens
                intentioner om en allsidig prövning om släktplacering fullföljs?
              </item>
            </list>
          </p>
        </div>
      </div>
    </body>
  </text>
</TEI>
