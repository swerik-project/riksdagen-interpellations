<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0409">
  <teiHeader>
    <fileDesc>
      <titleStmt>
        <title>perinatal död och spädbarnsdöd</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>perinatal död och spädbarnsdöd till statsrådet Ingela Thalén om perinatal död och spädbarnsdöd</title>
          <idno type="rdwebb">GN10409</idno>
          <ref type="dokument_url_text">http://data.riksdagen.se/dokument/GN10409/text</ref>
          <ref type="dokument_url_html">http://data.riksdagen.se/dokument/GN10409</ref>
          <ref type="dokumentstatus_url_xml">http://data.riksdagen.se/dokumentstatus/GN10409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Pilsäter, Karin (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-KaEwGE1ByAGV1oNuq7WxiA" corresp="i-5CGPntyQKYyZVCsCYHPNrm">
          <date when="2000-05-03"/>
        </correspAction>
        <correspAction type="sent" xml:id="i-NmKjVtLvKvujKk5JyUTrmf" corresp="i-6kLJbGLpwB9hYxDrVrkcqF">
          <date when="2000-04-28"/>
        </correspAction>
        <correspAction type="answered" xml:id="i-3q4kxT7hepg5H5YbWdfQq2" corresp="i-5CGPntyQKYyZVCsCYHPNrm">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-8HeUJprN94Zcon4Lb29uyb">
            den 28 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TcbRDnsCQr9HcJcdo23pgk">
            Interpellation 1999/2000:409 av Karin Pilsäter (fp) till statsrådet
            Ingela Thalén om perinatal död och spädbarnsdöd
          </p>
          <p xml:id="i-Wb8pLnBQJCtDMEkBuaijuf">
            Att förlora ett barn i samband med förlossning (perinatal död)
            eller som spädbarn är en stor sorg och en mycket svår situation
            att råka ut för. Få föräldrar är förberedda på att detta faktiskt
            kan hända. Få i omgivningen förstår och kan hantera den ofattbara
            sorgen. Det stöd och den hjälp föräldrar och eventuella syskon
            behöver kan vara av avgörande betydelse för familjens möjlighet
            att gå vidare och hantera vardag och framtid. Vissa dödsorsaker
            kan förebyggas, bättre kunskap kan komma fram via forskning och
            utveckling av metoder. Mödra- och barnhälsovården, förlossningsvård
            och övrig sjukvård är viktiga parter. Den ideella sektorn, med
            föräldragrupper och föräldraföreningar är för många av avgörande
            betydelse.
          </p>
          <p xml:id="i-U19piAH4GjbjQ6grYtG9B1">
            Ungefär en av hundra graviditeter slutar med att barnet avlider
            perinatalt eller under spädbarnstiden. I många fall är det helt
            oförklarligt, i andra fall av sjukdom och skador. Det som i dag
            är oförklarligt kanske med forskningens hjälp kan förklaras och
            t.o.m. förebyggas, det som är klarlagt kan kanske få behandlingsmetoder.
            Mycket har utvecklats på senare år men det är lång väg kvar att
            gå. Rutiner och metoder kring omhändertagande av föräldrar och
            syskon kan utvecklas så att det går att lära sig leva med att
            en älskad och väntad familjemedlem inte finns med. Försäkringskassa,
            socialtjänst m.fl. myndigheter har regler och attityder som behandlar
            familjen som om det bortgångna barnet aldrig funnits. Sjukvården
            behandlar inte alltid föräldrar med den respekt och den hänsyn
            som krävs. Ett konkret exempel är att föräldraförsäkringens regler
            är utformade så att barn som har avlidit inte anses ha funnits
            då familjen ska få ett nytt barn. Förutom att det i vissa fall
            kan ge ekonomiska konsekvenser är det naturligtvis oerhört kränkande
            för de föräldrar som drabbats.
          </p>
          <p xml:id="i-81U59sE7tykvgAjFYPfcgR">
            Kommuner, landsting, forskningsrådsnämnd och myndigheter såsom
            Folkhälsoinstitutet har naturligtvis en viktig uppgift. Men detta
            är inte tillräckligt. Den ideella sektorn måste också ha en viktig
            roll. Förståelsen för den tragedi det innebär att förlora ett
            litet barn och det stöd och den hjälp familjen och de anhöriga
            kan behöva är fortfarande begränsad i vårt samhälle i stort, vilket
            tyvärr också får till följd att människor som drabbats drabbas
            en gång till av att deras sorg och deras behov inte erkänns eller
            anses passa in. Men den ideella sektorn har inte ens lyckats få
            statens stöd och erkännande av att behövas.
          </p>
          <p xml:id="i-9LY6x32hWm81i72AWeMRid">
            Att förändra politiken, regelverken, bemötandet, inriktning på
            forskning och vård så att spädbarnsdöd kan förebyggas och att
            de som ändå drabbas kan få ett bättre stöd och bemötande förefaller
            inte heller klart vara någons ansvar i regeringen, men eftersom
            biträdande socialministern är barnminister borde det kunna ligga
            inom ramen för detta ansvarsområde.
          </p>
        </div>
        <div type="ipQuestion">
          <p xml:id="i-MP7YGcB9UWagHqAZFNeaw1">
            Mina frågor till biträdande socialministern är:
            <list rend="ordered">
              <item>
                På vilket sätt avser biträdande socialministern att bryta för
                att underlätta så att den ideellt arbetande sektorn ges en hygglig
                chans att arbeta med stöd och information till familjer som drabbas
                av spädbarnsdöd?
              </item>
              <item>
                På vilket sätt avser biträdande socialministern bidra till att
                kunskapen kring perinatal död och spädbarnsdöd och de därmed sammanhängande
                frågorna sprids och uppmärksammas inom regeringskansli, myndigheter,
                kommuner och landsting?
              </item>
              <item>
                På vilket sätt avser biträdande socialministern att aktivt verka
                för att forskning och metodutveckling kring perinatal död och
                spädbarnsdöd samt omhändertagande och stöd till de drabbade får
                en mer framskjuten position?
              </item>
            </list>
          </p>
        </div>
      </div>
    </body>
  </text>
</TEI>
