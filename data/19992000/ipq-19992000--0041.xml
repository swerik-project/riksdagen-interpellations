<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0041">
  <teiHeader>
    <fileDesc>
      <titleStmt>
        <title>ersättningsjobb vid försvarsnedläggningar</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättningsjobb vid försvarsnedläggningar till näringsminister Björn Rosengren om ersättningsjobb vid försvarsnedläggningar</title>
          <idno type="rdwebb">GN1041</idno>
          <ref type="dokument_url_text">http://data.riksdagen.se/dokument/GN1041/text</ref>
          <ref type="dokument_url_html">http://data.riksdagen.se/dokument/GN1041</ref>
          <ref type="dokumentstatus_url_xml">http://data.riksdagen.se/dokumentstatus/GN1041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Attefall, Stefan (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-JiuVgoZMYsjQbUVGqaRqcM" corresp="i-HP26Ex6XfZD2gozC8P6pdm">
          <date when="1999-10-26"/>
        </correspAction>
        <correspAction type="answered" xml:id="i-4DGmHLkcHPsihYNRDSJ7Df" corresp="i-HP26Ex6XfZD2gozC8P6pdm">
          <date when="1999-11-30"/>
        </correspAction>
        <correspAction type="sent" xml:id="i-NWQd8DmFj9h4paHFQjeYtz" corresp="i-Fa75ePV6JC2wN91aE4xcYD">
          <date when="1999-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-P4vP4C4mkt3kkVfyWvesBA">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MK6QdcagmXBZ3gU9Xh1vGu">
            Interpellation 1999/2000:41 av Stefan Attefall (kd) till näringsminister
            Björn Rosengren om ersättningsjobb vid försvarsnedläggningar
          </p>
          <p xml:id="i-3Ms1ViYzoyfDAr4zbZPEyH">
            Antalet militära förband halveras, flera orter förlorar helt
            sin militära verksamhet och ca 10 000 försvarsanställda blir av
            med sina jobb. Det blir konsekvensen av regeringens försvarsbeslut
            som också Centerpartiet står bakom.
          </p>
          <p xml:id="i-99thidQmpKRBSqkLz5hwzz">
            För att minska de dramatiska effekterna av neddragningen får
            på en rad orter runt om i landet upprättas utvecklingsprogram
            för vissa av orterna. 1 275 statliga jobb ska utlokaliseras och
            1 000 privata jobb tillskapas i nio av de kommuner som drabbas
            av nedläggningen av försvarsverksamheten.
          </p>
          <p xml:id="i-YF559nw6Jmsu496yXzcd3f">
            Vilka statliga jobb det handlar om, vilken kommun som drabbas
            av att bli av med arbetstillfällen och hur tidsplanerna ser ut
            är fortfarande oklart. Det är också oklart hur regeringen kan
            utlova nya privata jobb, utöver vad som annars skulle ha skapats
            på ett naturligt sätt.
          </p>
          <p xml:id="i-4jrdsrmx1onU3dQ4yKvBcH">
            En politisk poäng från socialdemokraterna och Centern har varit
            att besparingarna från försvarsneddragningarna ska gå till kommunerna
            för satsningar inom vård och omsorg. Detta hävdas trots att det
            givetvis inte finns någon annan motsättning mellan vård och försvar
            än mellan alla andra anslag i statsbudgeten. Konsekvensen av försvarsbeslutet
            blir att satsningarna på ersättningsjobb innebär att resurser
            till vården minskar eller att andra besparingar genomförs. Av
            pressmeddelande den 20 oktober från Näringsdepartementet framgår
            att det tydligen är arbetsmarknadspolitiska medel som ska användas,
            liksom de EU-medel som finns inom mål 1- och mål 3-programmen.
            Men dessa medel är anslagna och fastställda i EU-beslut eller
            i den nyss framlagda statsbudgeten.
          </p>
          <p xml:id="i-E3TJbubQGz3ubE624pqMu6">
            Samtidigt vet vi att en rad länsarbetsnämnder, senast Skåne,
            nu stoppar alla nya arbetsmarknadspolitiska åtgärder på grund
            av indragna resurser från regeringen, och trots att länsarbetsnämnderna
            medgivits att låna stora summor av nästa års anslag. Anslaget
            i budgetpropositionen för nästkommande år för arbetsmarknadspolitiska
            åtgärder är också minskat med 2 miljarder kronor jämfört med innevarande
            år. Detta förklaras med ett bättre arbetsmarknadsläge, men i motsatt,
            fördyrande, riktning går ambitionerna att satsa på dyrare yrkesutbildning
            för att lösa bristyrkesproblem.
          </p>
        </div>
        <div type="ipQuestion">
          <p xml:id="i-SVhzFhzmecY7WjfzFAJGEL">
            Med anledning av ovanstående vill jag fråga näringsminister Björn
            Rosengren följande:
            <list rend="unordered">
              <item>
                1. Vilka konkreta åtgärder kommer regeringen att vidta för att
                kompensera de 10 000 jobb som försvinner inom försvaret?
              </item>
              <item>
                2. Vilka åtgärder kommer regeringen att vidta för att finansiera
                de satsningar som utlovats?
              </item>
              <item>
                3. Blir det färre arbetsmarknadspolitiska insatser i andra delar
                av landet och fler utförsäkrade som en följd av de insatser regeringen
                ämnar vidta för att stödja de orter som drabbas av försvarsnedläggningar?
              </item>
            </list>
          </p>
        </div>
      </div>
    </body>
  </text>
</TEI>
