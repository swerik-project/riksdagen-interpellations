<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0047">
  <teiHeader>
    <fileDesc>
      <titleStmt>
        <title>rörlighet på arbetsmarknaden</title>
        <author>Nilsson, Martin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rörlighet på arbetsmarknaden till näringsminister Björn Rosengren om rörlighet på arbetsmarknaden</title>
          <idno type="rdwebb">GN1047</idno>
          <ref type="dokument_url_text">http://data.riksdagen.se/dokument/GN1047/text</ref>
          <ref type="dokument_url_html">http://data.riksdagen.se/dokument/GN1047</ref>
          <ref type="dokumentstatus_url_xml">http://data.riksdagen.se/dokumentstatus/GN1047</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8HiHungHEQFnPqnUhnscP3</idno>
            <persName>Nilsson, Martin (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-MSjpUuBzEUMmkERSCBrvY4" corresp="i-HP26Ex6XfZD2gozC8P6pdm">
          <date when="1999-11-02"/>
        </correspAction>
        <correspAction type="answered" xml:id="i-buLZRgdnFfJSYd3RioTRJ" corresp="i-HP26Ex6XfZD2gozC8P6pdm">
          <date when="2000-01-25"/>
        </correspAction>
        <correspAction type="sent" xml:id="i-pddsW25stFMqK7fT7sLHt" corresp="i-8HiHungHEQFnPqnUhnscP3">
          <date when="1999-10-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-55qVgKt6BSNJ7RYajUFMeo">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FoKC72Zzye15NFVgS36Xxd">
            Interpellation 1999/2000:47 av Martin Nilsson (s) till näringsminister
            Björn Rosengren om rörlighet på arbetsmarknaden
          </p>
          <p xml:id="i-XDiHLmrgfrrmSyFWZ959kB">
            Läget på arbetsmarknaden blir allt ljusare. Sedan regeringsskiftet
            1994 har antalet arbetslösa (öppet och i åtgärder) sjunkit från
            13,4 % till 8,5 % (enligt SCB). Alltfler prognoser tyder nu på
            att den positiva utvecklingen kommer fortsätta. Regeringens prognoser,
            angivna i budgeten, tycks snarare vara försiktiga än överdrivet
            positiva. Minskningen av arbetslösheten beror till absolut övervägande
            delen på att sysselsättningen ökar. Fler får jobb på den reguljära
            arbetsmarknaden. Så har exempelvis SCB noterat mer än 73 000 nya
            jobb bara under det senaste året. Utvecklingen är således övervägande
            positiv. Även andra ekonomiska indikatorer såsom räntenivå, inflation,
            investeringar och konsumtion pekar åt rätt håll.
          </p>
          <p xml:id="i-TgxGL61vWWAvMYrmgT1WbW">
            Den politik som regeringen och riksdagsmajoriteten fört sedan
            valet 1994 måste således med alla objektiva tillgängliga indikatorer
            uppfattas som framgångsrik. Den ekonomiska stabiliteten har skapat
            goda förutsättningar som gör att både företag och hushåll vågar
            satsa på framtiden.
          </p>
          <p xml:id="i-TpQi4oSdyLVduVQmGYLwNC">
            Samtidigt är det uppenbart att det finns problem mitt i denna
            uppåtgående konjunktur. Tillväxten och sysselsättningsökningen
            är inte jämnt fördelad över landet och fortfarande står fler än
            350 000 människor utanför den ordinarie arbetsmarknaden. Det är
            uppenbart att det behövs ytterligare insatser för att fler ska
            kunna få jobb och för att hela Sverige ska kunna få del av den
            jobbtillväxt som vi nu ser.
          </p>
          <p xml:id="i-XRbApmwEXRaYydXjNjRQiZ">
            I dag, den 27 oktober 1999, presenterar Länsarbetsnämnden i Jönköpings
            län sin prognos för sysselsättningen det närmaste året. Prognosen
            visar att ett redan mycket bra sysselsättningsläge, Jönköpings
            län hade landets lägsta arbetslöshet i september 1999 och nådde
            under tredje kvartalet 1999 upp till regeringens sysselsättningsmål
            (dvs. mer än 80 % i sysselsättningsgrad), förväntas bli än bättre.
          </p>
          <p xml:id="i-QdoYRUv1sXAp2wkTUikp5T">
            En enligt länsarbetsnämnden försiktig prognos tyder på 3 500
            nya jobb i Jönköpings län fram till september 2000. Detta är samtidigt
            en prognos som visar på en bred uppgång inom i stort sett alla
            delar av arbetsmarknaden. Framtidsoptimismen är större än på åtskilliga
            år.
          </p>
          <p xml:id="i-9eAgN5QdqoyFTs2c46ak5C">
            Det enda stora hotet som nu tonar fram mot denna breda uppgång
            är en risk för allvarlig brist på arbetskraft. T.o.m. i tidigare
            krisbranscher, såsom exempelvis byggbranschen, ser man nu en tydlig
            brist på utbildad arbetskraft. Bristen tycks nu vara omfattande
            i exempelvis verkstadsindustrin, vård/omsorg, lärare, bygg- och
            transportsektorn.
          </p>
          <p xml:id="i-Q2PFPsG2u3knpzqRGfM8jY">
            Det tycks nu vara uppenbart att det i vissa regioner och när
            det gäller vissa yrkesgrupper behövs åtgärder för att undvika
            en allvarlig arbetskraftsbrist som hindrar tillväxt och nya investeringar.
            Arbetsmarknadens funktionssätt får inte vara det som sätter hinder
            i vägen för expansion och fler jobb. Därför borde nu politiken
            fokusera både på hur man i stort kan skapa fler jobb och samtidigt
            på hur man kan minska arbetskraftsbrist i de delar av landet där
            vi börjar se tecken på en väldigt stark arbetsmarknad.
          </p>
          <p xml:id="i-Emz5hJe38zFbwdKbJvZiKY">
            Arbetskraftsbristen behöver bekämpas med en större rörlighet
            på arbetsmarknaden. Rörlighet såväl vad gäller geografi som kunskap
            och kompetens.
          </p>
          <p xml:id="i-T4nmeGuBCiST9ybdiGTPan">
            När det gäller satsning på kompetens så är det ju uppenbart att
            de senaste årens snabba utbyggnad av högskolan och den stora satsningen
            på kunskapslyftet är en unikt offensiv insats för att öka kompetensen.
            Arbetsmarknadspolitiken har också ställts om så att mer resurser
            riktas mot kvalificerade yrkesutbildningar. Regeringen föreslår
            nu också ytterligare insatser för kompetensutveckling för dem
            som befinner sig i arbetslivet samt speciella bristyrkesutbildningar
            för att hindra flaskhalsar.
          </p>
          <p xml:id="i-HWMsV9u4NuKjfsDhpLHQA8">
            Allt detta är bra. Samtidigt finns det ett antal frågetecken.
            Kommer resurserna för kompetensutveckling att räcka? Finns det
            tillräcklig möjlighet för dem som i dag har arbete att förbättra
            sin kompetens inom ramen för kunskapslyftet? Finns det ekonomiska
            hinder för arbetslösa att söka den utbildning som behövs för att
            återkomma till arbetsmarknaden? Behövs det andra insatser för
            att stödja den ofta invandrartäta arbetskraftsreservens behov
            av utbildning?
          </p>
          <p xml:id="i-4FvgAtn89394cTNXt4H6tq">
            Dessa frågor är berättigade @ alla insatser behövs nu för att
            förbättra arbetsmarknadens funktionssätt. Och här är utbildning
            den enskilt viktigaste vägen till rörlighet.
          </p>
          <p xml:id="i-AWCdjAN9G4B3yErQytvTrf">
            Det finns i dag restriktioner på hur stor del av stöd till studier
            i kunskapslyftet som kan ges till dem som redan har arbete. Innebär
            detta att människor som vill utbilda sig inte får chansen? Det
            vore beklagligt inte minst mot bakgrund av att denna sorts utbildning
            samtidigt skapar möjlighet för långtidsarbetslösa att, om än tillfälligt,
            få in en fot på arbetsmarknaden.
          </p>
          <p xml:id="i-DpEaRVSVbN8LQECAMzdVBX">
            När det gäller ekonomiska hinder pekar i dag arbetsförmedlare
            på vissa problem att motivera arbetslösa med små ekonomiska marginaler
            att gå utbildningar som får en sämre privatekonomi som följd.
          </p>
          <p xml:id="i-7kerwh7Vazen7CM7cw12yC">
            I Jönköpings län nämner ofta såväl arbetsgivare som arbetsförmedlare
            de tilltagande svårigheterna att ge invandrare som är partiellt
            inne på arbetsmarknaden den språkundervisning som behövs för att
            svara exempelvis mot de kvalitetskrav som finns i modern produktion
            efter att den s.k. 75-kronan försvann.
          </p>
          <p xml:id="i-EyqDQKeeRfYH7FACTWDwNh">
            När det gäller rörlighet är det viktigt att också stimulera den
            geografiska rörligheten. I dag finns ett flyttstöd. Det finns
            anledning att fundera på om detta behövs stärkas så att lediga
            platser och tillgänglig arbetskraft bättre kan matchas mot varandra.
            I dag hanteras flyttstöd ute hos länsarbetsnämnderna som en del
            av de otraditionella anslagen. Detta sätter en psykologisk spärr
            och en konkurrens gentemot många andra angelägna insatser. En
            lösning skulle kunna vara att förra dessa till det allmänna anslaget
            under arbetsmarknadspolitiska åtgärder. Det finns också anledning
            att fundera på reglering av flytt- och pendlingsstöd. Kanske ska
            förutsättningarna för dessa styras mer av de lokala behoven än
            av centrala regleringar?
          </p>
          <p xml:id="i-67YSLofQgTBZtWKYA9XuLm">
            Vidare finns anledning att fundera på vilka insatser som skulle
            kunna vidtas för att öka pendlingen. Här är såväl kollektivtrafikens
            funktionssätt som den ekonomiska möjligheten att arbetspendla
            med egen bil viktiga faktorer.
          </p>
        </div>
        <div type="ipQuestion">
          <p xml:id="i-Phz2ZR4Rh2KxTrwiNru2bn">
            Med anledning av ovanstående vill jag fråga näringsminister Björn
            Rosengren:
            <list rend="ordered">
              <item>
                Ser regeringen den tilltagande arbetskraftsbristen som ett allvarligt
                problem?
              </item>
              <item>
                Vilka åtgärder ser regeringen som tänkbara när det gäller att
                ytterligare öka kompetensen för att därigenom skapa en ökad rörlighet
                på arbetsmarknaden?
              </item>
              <item>
                Är regeringen beredd att kartlägga om och hur eventuella negativa
                ekonomiska konsekvenser för den enskilde av studier påverkar viljan
                att studera?
              </item>
            </list>
          </p>
          <p xml:id="i-QhJfhpYsvMQQo9cw4FBZrn">
            4. Vilka ytterligare åtgärder är regeringen beredd att vidta
            för att öka den geografiska rörligheten på arbetsmarknaden?
          </p>
        </div>
      </div>
    </body>
  </text>
</TEI>
