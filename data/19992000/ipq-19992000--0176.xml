<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0176">
  <teiHeader>
    <fileDesc>
      <titleStmt>
        <title>ungdomsfrid</title>
        <author>Jonsson, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomsfrid till statsrådet Britta Lejon om ungdomsfrid</title>
          <idno type="rdwebb">GN10176</idno>
          <ref type="dokument_url_text">http://data.riksdagen.se/dokument/GN10176/text</ref>
          <ref type="dokument_url_html">http://data.riksdagen.se/dokument/GN10176</ref>
          <ref type="dokumentstatus_url_xml">http://data.riksdagen.se/dokumentstatus/GN10176</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Jonsson, Sofia (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7HGGtqcB5CwFJoJMsiFgMY" corresp="i-sS6VZTVNkCN6AHvZNaaYb">
          <date when="2000-01-18"/>
        </correspAction>
        <correspAction type="answered" xml:id="i-UE4GWPUfcUoCQkqZpFmdz9" corresp="i-sS6VZTVNkCN6AHvZNaaYb">
          <date when="2000-02-03"/>
        </correspAction>
        <correspAction type="sent" xml:id="i-Cmcf9AAAHeYGL7VYNEQ7CP" corresp="i-XXuTUfCrSzD7sKMdyYtEft">
          <date when="1999-12-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-MfUhrnszZZKyjhzPqpbYrw">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BxkiDe8RbrzNzDNP5GfitA">
            Interpellation 1999/2000:176 av Sofia Jonsson (c) till statsrådet
            Britta Lejon om ungdomsfrid
          </p>
          <p xml:id="i-KocS3ySBNM7oYVvgff59E7">
            Att unga människor särbehandlas på grund av sin ungdom är i dag
            snarare regel än undantag. Ibland går det så långt att man kan
            tala om diskriminering på grund av ålder! I Luleå och Torsås blir
            ungdomar hindrade att handla i den lokala butiken och på alltfler
            orter diskuteras utegångsförbud för ungdomar under helgkvällarna.
            Detta trots att polisen i vissa fall medgivit att det inte är
            ungdomarna som missköter sig utan de vuxna. Att en grupp diskrimineras
            enbart på grund av ålder är naturligtvis inte godtagbart i dagens
            Sverige. Förslag som slår mot ungdomar ska stoppas. Det kallas
            ungdomsfrid.
          </p>
          <p xml:id="i-Rp3u5gvV6uGTaft1sLFkEg">
            Men det räcker inte att jobba mot förslag som slår mot unga.
            Ett av de största problemen i dag är att det kommer alldeles för
            få förslag som aktivt gynnar unga. Och de förslag som kommer,
            inklusive regeringens ungdomsproposition, går sällan eller aldrig
            till botten med problemen. I stället för att se vad som är orsaken
            till ett problem, så tittar regeringen på symtomen och försöker
            dölja dem. Det håller inte. I stället för att lägga in en ny sida
            på Internet när, enligt Röda Korsets ungdomsförbunds undersökning
            Voice, endast 33 % av Sveriges unga håller med om att demokrati
            är det bästa styrelsesättet borde regeringen titta på varför unga
            misstror demokratin. Det krävs en helhetssyn som tittar på varför
            vi har problem och som gör något åt problemens grund om vi ska
            kunna få ungdomsfrid!
          </p>
          <p xml:id="i-26bomXu9Wsbac7QjKKkvc5">
            Röda Korsets ungdomsförbunds rapport Voice, om unga människors
            attityder, visar att bara 33 % av ungdomar håller med om att demokrati
            är det bästa styrelsesättet. Med tanke på att 65 % av ungdomarna,
            enligt samma rapport, anser att de sällan eller aldrig har kunnat
            påverka sin skolmiljö är detta kanske inte så förvånansvärt. Har
            man aldrig fått vara delaktig i demokratin är det kanske inte
            konstigt om man inte tror på den.
          </p>
          <p xml:id="i-6zHcRNut2cCWHt1hLNgbJL">
            Vilken vuxen förtroendevald skulle orka lägga ned så mycket tid
            som politiken kräver om han eller hon inte såg något resultat
            av det som gjordes? Eller om man visste att den energi man lade
            ned på att få igenom ett beslut inte skulle betala sig, eftersom
            beslutet skulle sakna giltighet? Så ser det tyvärr ofta ut i kommunerna
            i dag. När kommunerna vill låta ungdomar få inflytande inrättar
            de ofta ett ungdomsråd, som i teorin ska få ungdomarna att engagera
            sig, men som i praktiken varken ger inflytande eller makt över
            de kommunala besluten. Vilken vuxen människa skulle engagera sig
            om villkoren var sådana?
          </p>
          <p xml:id="i-DbvuzPUqytFBwT5cigSmZQ">
            Unga människor måste få verkligt inflytande över beslut som fattas.
            Detta inflytande kan man ge unga i skolan genom att inrätta lokala
            skolstyrelser. På så sätt slussas unga på ett naturligt sätt in
            i demokratin, får vara med och påverka och känna att de har riktig
            makt. Genom den riktiga makten förs det verkliga ansvaret. Ge
            unga en chans att känna att de har verkligt inflytande på demokratin!
          </p>
        </div>
        <div type="ipQuestion">
          <p xml:id="i-WwzdbyjFGJrssruUVg5p9n">
            Med anledning av ovanstående vill jag fråga statsrådet Britta
            Lejon:
            <list rend="unordered">
              <item>
                1. Vad avser statsrådet göra med anledning av ungdomars bristande
                tilltro till demokrati som styrelseskick?
              </item>
              <item>
                2. Hur vill statsrådet öka möjligheterna för unga att få inflytande
                över sin vardag?
              </item>
            </list>
          </p>
        </div>
      </div>
    </body>
  </text>
</TEI>
