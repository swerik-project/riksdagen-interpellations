<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0008">
  <teiHeader>
    <fileDesc>
      <titleStmt>
        <title>framtiden för Nationellt Resurscentrum</title>
        <author>Ek, Lena (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>framtiden för Nationellt Resurscentrum till statsrådet Mona Sahlin om framtiden för Nationellt Resurscentrum</title>
          <idno type="rdwebb">GN108</idno>
          <ref type="dokument_url_text">http://data.riksdagen.se/dokument/GN108/text</ref>
          <ref type="dokument_url_html">http://data.riksdagen.se/dokument/GN108</ref>
          <ref type="dokumentstatus_url_xml">http://data.riksdagen.se/dokumentstatus/GN108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Ek, Lena (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HKDMBu6h9fBTAtdnNvqff1" corresp="i-GFJcxAB9fyzG2VN1HakscJ">
          <date when="1999-09-28"/>
        </correspAction>
        <correspAction type="answered" xml:id="i-3VKV4zRhq69WtRME2GHVgB" corresp="i-GFJcxAB9fyzG2VN1HakscJ">
          <date when="1999-10-22"/>
        </correspAction>
        <correspAction type="sent" xml:id="i-DBA4PsqDnLaZuQrDp1Qvkk" corresp="i-85m2VX7KSiTFeJSnapgkxu">
          <date when="1999-09-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-7iaZnKU6vVhwSuA46bfvBY">
            den 20 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2pD12ooTxscoBXAzWabou6">
            Interpellation 1999/2000:8 av Lena Ek (c) till statsrådet Mona
            Sahlin om Nationellt Resurscentrum
          </p>
          <p xml:id="i-NmVMfuvVzYaNrV1jJxfHS2">
            Enligt en utvärdering av Nationellt Resurscentrum, NUTEK, har
            deras verksamhet i mycket stor utsträckning bidragit till konkreta
            resultat. Utvärderingen pekar på ett fortsatt behov av ett nationellt
            resurscentrum. Det tyder bl.a. svaren på frågan om hinder för
            att uppnå övergripande mål med resurscentrumverksamheten. De vanligaste
            hindren upplevs fortfarande vara ekonomi, brist på genusperspektiv/manliga
            maktstrukturer, traditioner, regelsystem/samarbetssvårigheter
            och resurscentrumens legitimitet.
          </p>
          <p xml:id="i-UDJgLPA65FkkqtqnbfHsbg">
            Det är också ganska naturligt att det tar en längre tid än 2
            x 2-årsperioder för att förändra och förnya synsätt och strukturer
            och de regelsystem som finns inarbetade sedan länge.
          </p>
          <p xml:id="i-5TbfMwpbj5YVJWrytK5znC">
            Vi anser att det måste finnas ett mer långsiktigt perspektiv
            på satsningar av denna typ. Ett tioårsperspektiv med ett klart
            program är lämpligt. I detta program är det nödvändigt med kompetenshöjande
            utbildningar om jämställdhet och kvinnors företagande, för dem
            som i dag arbetar med frågor som handlar om tillväxt och välfärd
            regionalt och kommunalt.
          </p>
          <p xml:id="i-5SpMSn5sfWk4yPvnWW3pEy">
            Samverkan med myndigheter
          </p>
          <p xml:id="i-PUCeybBkX2LbRRCVub4fn4">
            Av alla resurscentrum ute i landet uppger 47 % att de haft svårigheter
            att samverka med någon myndighet. Samarbetssvårigheterna varierar
            mellan olika landsändar. T.ex. upplever 30 % av södra Sveriges
            resurscentrum svårigheter, 48 % för mellersta Sverige och i norra
            Sverige uppger hela 55 % av resurscentrumen ha svårigheter med
            samverkan med myndigheter.
          </p>
          <p xml:id="i-M4CoYHTFSpAsrPQT3rkxeq">
            Arbetsförmedling och kommuner är de myndigheter där samverkan
            fungerat sämst.
          </p>
          <p xml:id="i-WXibvaUC2CRkczuUf5MjNE">
            29 % av samtliga resurscentrum upplever dessutom att de inte
            blir tagna på allvar av traditionella aktörer och beslutsfattare.
          </p>
          <p xml:id="i-K7AcTEj74fAZrhu98WJjH6">
            Dessa siffror förstärker behovet av en fortsatt satsning på resurscentrum
            med centrala direktiv och kompetenshöjande utbildning på regional
            och kommunal nivå.
          </p>
          <p xml:id="i-M7c49fDH4wLJy7BABn6AE">
            Utvärderingen pekar också på att Nationellt Resurscentrum i mycket
            stor utsträckning bidragit till konkreta resultat. 75 % av de
            regionala och lokala resurscentrumen har medverkat till att nya
            företag har startats, 69 % till att kvinnor erbjudits arbete eller
            arbetsmarknadspolitisk åtgärd, 90 % anordnar kurser/utbildning
            och 81 % har bidragit till att kvinnor tagit steget att utbilda
            sig. Hela 95 % anser att de bidragit till att starta processer
            hos kvinnorna som överensstämmer med verksamhetens syfte.
          </p>
          <p xml:id="i-G5aBGaywuGbrnbqnRz8cdc">
            Resurscentrumen har således medverkat till ett övervägande mycket
            bra resultat, vilket också stärker kravet på behov av fortsatt
            verksamhet för att processerna inte ska stanna av.
          </p>
          <p xml:id="i-GzMishogUDoCNxdLyuSScz">
            En permanentning av resurscentrumen måste vara en naturlig fortsättning
            på den projektinriktade form som resurscentrumverksamheten haft
            hittills.
          </p>
          <p xml:id="i-EKD9fq2onZYYE3WPm5hZVq">
            Det nationella resurscentrumet är nödvändigt att ha kvar inte
            minst för att ge den tyngd på frågorna som behövs, men också för
            att följa upp den verksamhet som bedrivs, anordna utbildningar
            och medverka till en bättre samverkan mellan olika aktörer på
            central, regional och kommunal nivå.
          </p>
          <p xml:id="i-AP5qyNKaWntewSDG1Pxboy">
            Resurscentrumens framtida organisation
          </p>
          <p xml:id="i-7sBcS2L97dNVhWUuFKA1MP">
            Resurscentrumen får inte bli en traditionell avdelning i en typisk
            myndighetsinriktad, manlig normvärld.
          </p>
          <p xml:id="i-LSAqq3QggUwuqxn2TaEBV3">
            Frågan om integrering eller inte är svår därför att en integrering
            i nuläget kommer att ha så olika förutsättningar beroende på hur
            mognaden och kompetensen för detta ser ut regionalt och lokalt.
          </p>
          <p xml:id="i-794fh9XB6eSqKz8ec5LoPk">
            I nuläget är det nödvändigt att fortsätta arbetet med integrering/jämtegrering
            i den ordinarie verksamheten, men med mycket tydliga direktiv
            från central nivå och fortsatt satsning på kompetenshöjande åtgärder
            i befintliga strukturer. Därav ytterligare ett argument för ett
            fortsatt behov av Nationellt Resurscentrum.
          </p>
          <p xml:id="i-KCKWaojjksthkWAFpgfsvT">
            Ett fristående resurscentrum för kvinnor utanför "ordinarie"
            strukturer riskerar tyvärr att bli ett sidorum med svårigheter
            att bryta in vid fördelning av resurser och makt.
          </p>
        </div>
        <div type="ipQuestion">
          <p xml:id="i-J1NKKY4WEVXxcrTp6A5G1v">
            Med anledning av pågående diskussioner om framtiden för Nationellt
            Resurscentrum vill jag fråga statsrådet:
            <list rend="unordered">
              <item>
                Hur ser framtiden ut för Nationellt Resurscentrum?
              </item>
              <item>
                Hur planeras uppföljning och utveckling av de påbörjade processer
                som inletts med verksamheten vid Nationellt Resurscentrum?
              </item>
              <item>
                Vilka resurser kommer framöver att tillföras verksamheten?
              </item>
            </list>
          </p>
        </div>
      </div>
    </body>
  </text>
</TEI>
