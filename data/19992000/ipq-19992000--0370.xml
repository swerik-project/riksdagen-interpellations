<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0370">
  <teiHeader>
    <fileDesc>
      <titleStmt>
        <title>väntetid för kontrollbesiktning av fordon</title>
        <author>Rådhström, Jan-Evert (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>väntetid för kontrollbesiktning av fordon till näringsminister Björn Rosengren om väntetid för kontrollbesiktning av fordon</title>
          <idno type="rdwebb">GN10370</idno>
          <ref type="dokument_url_text">http://data.riksdagen.se/dokument/GN10370/text</ref>
          <ref type="dokument_url_html">http://data.riksdagen.se/dokument/GN10370</ref>
          <ref type="dokumentstatus_url_xml">http://data.riksdagen.se/dokumentstatus/GN10370</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="unknown">
            <idno/>
            <persName/>
            <state ref="unknown" type="partyAffiliation">
              <desc/>
            </state>
          </person>
          <person gender="unknown">
            <idno/>
            <persName/>
            <state ref="unknown" type="partyAffiliation">
              <desc/>
            </state>
          </person>
          <person gender="unknown">
            <idno/>
            <persName/>
            <state ref="unknown" type="partyAffiliation">
              <desc/>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-S3qhX9zjoSUJ1mtwKb83ie" corresp="r-0000000000000">
          <note>date unknown</note>
        </correspAction>
        <correspAction type="received" xml:id="i-5e46aVMkAuCqT1e3PrmgER" corresp="r-0000000000000">
          <note>date unknown</note>
        </correspAction>
        <correspAction type="answered" xml:id="i-GeZGPs87rL7DKYWcaEVk7i" corresp="r-0000000000000">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-PfjaZjNvhFbnhDXoSrvVN4">
            den 25 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-55p9DJSXmRuGerzJbwj2P9">
            Interpellation 1999/2000:370 av Jan-Evert Rådhström (m) till
            näringsminister Björn Rosengren om väntetid för kontrollbesiktning
            av fordon
          </p>
          <p xml:id="i-HDQXQ2QdJAxgbmrZ4EZYZE">
            Våren är här och därmed även allt längre köer till landets bilprovningsanläggningar.
            Den allt vanligare direktimporten av utländska bilar sätter också
            ökad press på anläggningarna. När man undersöker vänteläget runtom
            i landet blir man förskräckt över hur lång tid man kan få vänta
            på en besiktningstid. Många förhoppningsfulla husvagnsägare med
            besiktningstid fram till i juni kan exempelvis få se hela sin
            semesterdröm kraschad när besiktning inte kan ske förrän kanske
            tidigast i september.
          </p>
          <p xml:id="i-5VG3v6tdFENXUYdhfbDpd3">
            Av bilprovningarnas rapporter från vecka 14 framgick att väntetiden
            för kontrollbesiktning då var upp till tio veckor på sina håll.
            En annan intressant notering från nämnda rapporter var att övertid
            var mera regel än undantag. Detta förekom både på kvällar och
            på helgdagar. En annan vanlig kommentar var att nyrekrytering
            av personal pågick.
          </p>
          <p xml:id="i-Fcxac6EwujFZEsMoCHcDia">
            Även yrkestrafiken reagerar på de långa väntetiderna hos bilprovningsanläggningarna.
            Åkerierna i Skåne säger sig kunna få permittera chaufförer på
            grund av att bilarna inte kan besiktigas i tid. Värst ställt är
            det i nordvästra Skåne som har en väntetid till besiktning på
            upp till 79 dagar.
          </p>
          <p xml:id="i-PTi7FRASkDZgMDWb3qW4cj">
            Till hösten ska Bilprovningen i Helsingborg försöka lösa krisen
            genom att hyra in sig i en åkerilokal, där en ny station för tung
            trafik öppnar. I maj öppnar även en ny bokningscentral som kan
            fördela tiderna över landet. Lastbilschaufförerna som kör norröver
            ska då kunna besikta någonstans efter vägen där det är mindre
            belastning.
          </p>
          <p xml:id="i-TG3aDbN6vhmT2rmqfv2VHW">
            Inom det begränsade handlingsutrymme som det statliga ägandet
            och monopolsituationen ger Svensk Bilprovning försöker man möta
            kundernas krav. Tyvärr visar dock verkligheten att situationen
            ändå blir bara sämre och sämre.
          </p>
          <p xml:id="i-FcCJof4MgsXAb4rCG5agd3">
            Vid den muntliga frågestunden den 30 mars tog jag upp Bilprovningens
            långa väntetider med biträdande statsminister Lena Hjelm-Wallén
            som då förfäktade den meningen att det redan finns privata aktörer
            som kan ta upp konkurrensen med Svensk Bilprovning. Detta uttalande
            kom som en total överraskning och förefaller mig vara ett rent
            önsketänkande från vice statsministerns sida.
          </p>
          <p xml:id="i-WGGzZS3Z2E2L1fKXJkZXBc">
            Visserligen har många påpekat att regeringen borde släppa på
            fordonskontrollmonopolet, bl.a. Konkurrensverket, men ännu har
            det inte kommit något förslag.
          </p>
          <p xml:id="i-2s7oPznEhynZSQNQocHPE3">
            I andra sammanhang har dock regeringen numera insett att konkurrens
            är bra. Så sent som i regeringens proposition 1999/2000:78 skrev
            Näringsdepartementet apropå SJ följande:
          </p>
          <p xml:id="i-EkCRUqEWhQ4uSFJkoHRpHP">
            "Det är viktigt att SJ ges möjlighet att på bästa sätt tillgodose
            kundernas krav på service, kvalitet och tillgänglighet samtidigt
            som förutsättningarna för en effektiv konkurrens på marknaden
            förstärks och därmed också förutsättningarna för ytterligare kostnadsbesparingar
            och därigenom prissänkningar för konsumenterna."
          </p>
          <p xml:id="i-HCaLd56bAgYoChTYNzb1Q3">
            Den reflektion som kan göras är att regeringen inte behandlar
            det färdmedel som står för 80 % av transporterna i landet på samma
            sätt som andra transportmedel. När långa köer till fordonskontrollen
            drabbar motorcyklar och husvagnar må kanske ansvarige minister
            kunna rycka på axlarna, men när näringsverksamhet drabbas av störningar
            är det väl dags att dra åt sig öronen.
          </p>
          <p xml:id="i-3fohBX3K4fq9MLtpnCSabz">
            Jag vill därför ställa följande fråga:
          </p>
          <p xml:id="i-UrN4piw1CfPGE8dJUnARwP">
            Vilka åtgärder ämnar näringsministern vidta för att köerna till
            kontrollbesiktningen ska minska?
          </p>
        </div>
      </div>
    </body>
  </text>
</TEI>
