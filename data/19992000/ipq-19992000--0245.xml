<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0245">
  <teiHeader>
    <fileDesc>
      <titleStmt>
        <title>betygssystemet</title>
        <author>Andersson, Yvonne (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>betygssystemet till statsrådet Ingegerd Wärnersson om betygssystemet</title>
          <idno type="rdwebb">GN10245</idno>
          <ref type="dokument_url_text">http://data.riksdagen.se/dokument/GN10245/text</ref>
          <ref type="dokument_url_html">http://data.riksdagen.se/dokument/GN10245</ref>
          <ref type="dokumentstatus_url_xml">http://data.riksdagen.se/dokumentstatus/GN10245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <persName>Andersson, Yvonne (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-2FfGstfqwev6LwcSUmV9KL" corresp="i-3wVE19WEnkoueWU41a2FfR">
          <date when="2000-03-07"/>
        </correspAction>
        <correspAction type="sent" xml:id="i-2zojAHa7M3dukrc4a28urP" corresp="i-EFJ93MgPh6dJrzDB1Tt657">
          <date when="2000-02-21"/>
        </correspAction>
        <correspAction type="answered" xml:id="i-H1pJAoks4Y3412bnZWfCYt" corresp="i-3wVE19WEnkoueWU41a2FfR">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Jpi2vPtQNeEhgzMAXVuouq">
            den 21 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8dtE7GAxfqDnqV6pUiRkVU">
            Interpellation 1999/2000:245 av Yvonne Andersson (kd) till statsrådet
            Ingegerd Wärnersson om betygssystemet
          </p>
          <p xml:id="i-AAwiq7DjBcyaPg12NXo8Ak">
            Skolverkets omdiskuterade rapport om skolans resultat måste tas
            på allvar ur alla perspektiv. Ett som inte uppmärksammats i tillräckling
            utsträckning är de beräkningar som Skolverkets rapport vilar på.
            Vad finns bakom dessa siffror?
          </p>
          <p xml:id="i-T9ECMte9D4pM9J5vYBjDfB">
            Dagens betygssystem är målrelaterat. Det innebär att betygen
            är ett mått på hur väl eleven ligger till i förhållande till fastställda
            kriterier. Ett problem med detta är att kriterierna är vagt formulerade
            och det är den enskilda lärarens tolkning som ligger till grund
            för betygssättningen. Skillnaden mellan de två betygen Godkänd
            och Väl godkänd är som regel skillnaden mellan Viss insikt och
            Insikt, mellan Viss kännedom och Kännedom, mellan Behärskar relativt
            självständigt och Behärskar självständigt och mellan Viss förmåga
            och Förmåga. Det är den enskilda lärarens tolkning av var skiljelinjen
            går mellan att bedöma Viss insikt eller Insikt som avgör betygssättningen.
          </p>
          <p xml:id="i-DBSYNMTUtEMWohCWLZbhxH">
            Skolverkets egen uppföljande betygsstatistik visar att när man
            t.ex. studerade betygssättningen i matematik kurs A på naturvetenskapsprogrammet
            visade det sig att på den ena "extremskolan" hade 81 % av alla
            elever fått betyget Mycket väl godkänd, på den andra "extremskolan"
            endast 10 %. Det är självklart att kunskapsnivåerna inte är så
            varierande när det gäller kärnämneskurser i matematik för naturvetare,
            utan skillnaden beror naturligtvis helt och hållet på hur skolorna
            och lärarna valt att tolka betygskriterierna.
          </p>
          <p xml:id="i-23Yy5GmBJYjNpDcCLsNCKg">
            Ett annat problem är att betygssystemet, som syftar till att
            avgöra i vilken grad en elev nått kursens mål, används för att
            jämföra elever. Vid antagningar till gymnasium och högskola överförs
            i dag betygen till ett poängvärde (meritvärde). I den funktionen
            brister systemet å det grövsta. I Skolverkets arbete översätts
            grundskolebetygen Godkänd till meritvärdet 160, Väl godkänd till
            värdet 240 och Mycket väl godkänd till värdet 320. När gymnasiebetygen
            används vid antagning till högskolan värderas de med Icke godkänd
            är 0, Godkänd är 10, Väl godkänd är 15 och Mycket väl godkänd
            är 20. Vid antagningen räknas medelvärde på betygen och eleverna
            jämförs genom detta. Detta är fel! Betygskonstruktionen är inte
            gjord för att överföras till medelvärdesberäkningar. Likväl hanteras
            betygen på detta felaktiga sätt. Bättre metoder finns t.ex. att
            beräkna antalet G eller VG och vikta dem i förhållande till deras
            betydelse för den sökta utbildningen eller att utveckla nationella
            prov som är till för att jämföra elever. Det är högst anmärkningsvärt
            och oacceptabelt att ett nytt betygssystem på grundskola och gymnasium
            införs utan att Skolverkets uppföljningssystem och antagningssystem
            mellan utbildningar har anpassats härtill.
          </p>
          <p xml:id="i-TPE5GiWLiK4PT8Yg7A8756">
            På betyg som urvalsinstrument måste tre krav ställas. De ska
            ha ett gott prognosvärde, dvs. på ett bra sätt förutsäga individers
            studieförmåga. För det andra ska de ge "de rätta" signalerna nedåt
            i utbildningssystemet, dvs. visa att hårt arbete och goda bas-
            och ämneskunskaper premieras. För det tredje bör betygen uppfattas
            som rättvisa utan inslag av godtycke. Betygen måste bygga på att
            allmänheten litar på att alla behandlas efter samma måttstock.
            Hela tanken om det fria yrkesvalet bygger på att varje människa
            kan skapa sin egen framtid, och att utbildningssystemet bemöter
            var och en på ett rättvist och förutsägbart sätt. När det gäller
            dagens betygssystem i grundskolan och gymnasieskolan brister det
            i alla dessa tre avseenden.
          </p>
          <p xml:id="i-Fr2eNHcG8vUPsArYuiS656">
            De nya betygen används på ett felaktigt sätt. Detta leder till
            orättvisor och godtycke vid fördelning av utbildningsplatser.
          </p>
          <p xml:id="i-L181yZv6fQNtoFDL3nNezQ">
            Vilka åtgärder avser ministern vidta för att skapa en samordning
            mellan det nya betygssystemet och uppföljnings- och antagningssystemen?
          </p>
        </div>
      </div>
    </body>
  </text>
</TEI>
