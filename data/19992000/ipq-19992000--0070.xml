<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0070">
  <teiHeader>
    <fileDesc>
      <titleStmt>
        <title>konkurrerande trafik på statens bannät</title>
        <author>Björkman, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konkurrerande trafik på statens bannät till näringsminister Björn Rosengren om konkurrerande trafik på statens bannät</title>
          <idno type="rdwebb">GN1070</idno>
          <ref type="dokument_url_text">http://data.riksdagen.se/dokument/GN1070/text</ref>
          <ref type="dokument_url_html">http://data.riksdagen.se/dokument/GN1070</ref>
          <ref type="dokumentstatus_url_xml">http://data.riksdagen.se/dokumentstatus/GN1070</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Tg5wtdAcfotgy1zwH4f3qs</idno>
            <persName>Björkman, Lars (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HstZrPfLh9Vcbcag6YzkDK" corresp="i-HP26Ex6XfZD2gozC8P6pdm">
          <date when="1999-11-16"/>
        </correspAction>
        <correspAction type="answered" xml:id="i-2rKzWraTazS44aDCisCZyd" corresp="i-HP26Ex6XfZD2gozC8P6pdm">
          <date when="1999-11-30"/>
        </correspAction>
        <correspAction type="sent" xml:id="i-VY6DT8NxdkhTLNq1AKx388" corresp="i-Tg5wtdAcfotgy1zwH4f3qs">
          <date when="1999-11-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-URrNTorVoUZC6VUiKmfHi2">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AaLU8SwzHQYoj8wWguE78Q">
            Interpellation 1999/2000:70 av Lars Björkman (m) till näringsminister
            Björn Rosengren om konkurrerande trafik på statens bannät
          </p>
          <p xml:id="i-6buwSVBygv3eZGDQSqYhNZ">
            Staten är i dag ägare av den absoluta merparten av det svenska
            järnvägsnätet. Ägarens ansvar bör enligt min mening vara att effektivt
            utnyttja gjorda investeringar samt även underhålla och göra nyinvesteringar
            på de bandelar som uppfyller ägarens avkastningskrav.
          </p>
          <p xml:id="i-DcZfDrRrncTydGRMNsMwU1">
            För att öka järnvägens attraktivitet och konkurrenskraft måste
            en total avreglering genomföras.
          </p>
          <p xml:id="i-LMQF4eBmKive6uYkJ672tH">
            En sådan åtgärd skulle möjliggöra en konkurrensutsättning av
            persontrafiken i dess helhet. Järnvägstrafiken kan då utvecklas
            helt på marknadsmässiga villkor och bli mer kundanpassad och effektiv.
            Konkurrens mellan olika järnvägsföretag ska i ett sådant läge
            råda och spåren ska efter upphandling fördelas till den operatör
            som uppfyller de krav som fastställts i upphandlingen. Självfallet
            måste höga krav på säkerhet och tillförlitlighet ställas på de
            operatörer som i framtiden trafikerar bannätet.
          </p>
          <p xml:id="i-Qwjbj9V8aNsppXdsUunFAh">
            Sverige ligger i en internationell jämförelse väl framme på järnvägssidan
            och vi bör bevaka den konkurrensfördel detta innebär. EU:s intention
            att avreglera och konkurrensutsätta verksamheterna måste övergå
            från att vara idéer till handlingsplaner för genomförande.
          </p>
          <p xml:id="i-WUqcbG3QowfYH8xk6t7xeS">
            Uppdelningen av det gamla SJ i ett banverk och en trafikoperatörsdel
            har möjliggjort fortsatt avreglering och konkurrensutsättning.
            Under den förra mandatperioden fattades beslut kring omfattande
            investeringar i järnvägsnätet, men detta räcker inte för att skapa
            en bra infrastruktur. Avreglering är en förutsättning för att
            järnvägssektorn ska kunna öka sina marknadsandelar. Riksdagens
            beslut att överföra trafikledningen från SJ till Banverket är
            av stor strategisk betydelse för konkurrens mellan olika operatörer.
          </p>
          <p xml:id="i-Rb7bUwkQtYd1oahfy7LD8j">
            I januari år 2000 börjar företaget BK-tåg att på kommersiella
            grunder köra järnvägstrafik både i Stockholm och på Västkustbanan.
            Detta företag, liksom ett antal andra operatörer, driver redan
            i dag såväl persontrafik som godstrafik på andra bandelar i landet.
            Detta är ett resultat av att de som kreativa entreprenörer hittat
            nischer och anpassat sin verksamhet till befintliga transportbehov.
            Dessa företag bör genom fortsatt avreglering ges vidgade möjligheter
            att i konkurrens utveckla, utöka och bredda sina verksamheter.
          </p>
          <p xml:id="i-bQbgybrdHH4ADyZRTeP7c">
            Genom upphandling i konkurrens har BK-tåg tio års trafikeringsrätt
            på Stockholms pendeltågstrafik men endast ett år på Västkustbanan.
            Att under ett års tid bygga upp en ny fungerade verksamhet tror
            jag kommer att bli svårt. Enligt min mening bör upphandlingarna
            av järnvägstrafiken omfatta minst fem år i stället för den ettåriga
            upphandling som skett för Västkustbanan.
          </p>
          <p xml:id="i-Lwyex1NCrNfRtPXi6kqNRW">
            En viktig fråga för att nya operatörer ska ha en möjlighet att
            klara sig är att de får tillgång till ett samlat biljettsystem.
            Det måste enligt min mening vara samhällets intresse att resenärer
            på statens järnvägsnät har tillgång till ett biljettsystem som
            underlättar för såväl anslutningsresor, som genomgångsresor på
            hela det svenska bannätet. Därför bör SJ:s biljettförsäljning
            öppnas upp så att även privata operatörer har möjlighet att sälja
            sina biljetter från detta gemensamma system. Samtidigt ger det
            naturligtvis SJ möjlighet att sälja biljetter på sträckor som
            trafikeras av andra operatörer. Att bygga nya biljettförsäljningsställen
            och automater kommer onekligen att försvåra för både den enskilde
            resenären och inblandade operatörer.
          </p>
          <p xml:id="i-DvXHQCE8q35CexjmCAr5vg">
            Rikstrafiken i Sundsvall, som inrättades vid halvårsskiftet,
            har nu till uppgift att samordna och upphandla den långväga kollektivtrafiken
            i Sverige. Det regelverk och den förordning som reglerar trafikeringsrätterna
            har dock visat sig ha betydande brister. Bl.a. har det uppmärksammats
            att med nu gällande lagstiftning ges SJ rätten att under löpande
            avtalsperiod med annan operatör trafikera de sträckor som man
            förlorat till konkurrerande järnvägsföretag.
          </p>
          <p xml:id="i-HyKwQgfkxJwpZcBimB6p7a">
            För att undanröja risken för tvist om vem som har trafikeringsrätten
            måste regeringen enligt min mening besluta om en ändring i den
            förordning som hitintills reglerar SJ:s trafikrätt.
          </p>
        </div>
        <div type="ipQuestion">
          <p xml:id="i-S9Fzr7bXfcxKLm5N8Fptq2">
            Därför vill jag fråga näringsministern:
            <list rend="ordered">
              <item>
                Avser näringsministern ändra de förordningar som hitintills reglerar
                SJ:s trafikeringsrätt på stombanenätet och som omfattar även internationell
                trafik?
              </item>
              <item>
                Är näringsministern beredd medverka till en förlängning av gällande
                avtal som nu gäller för operatören på Västkustbanan?
              </item>
              <item>
                Om inte, kommer näringsministern uppdra åt Rikstrafiken att på
                nytt upphandla denna sträcka i konkurrens?
              </item>
              <item>
                Är näringsministern beredd medverka till att vid konkurrensupphandling
                av järnvägstrafik fastställa att avtalstiden inte utan särskilda
                skäl ska tillåtas underskrida fem år?
              </item>
              <item>
                Vad avser näringsministern göra åt problemen med biljettförsäljningen?
              </item>
            </list>
          </p>
        </div>
      </div>
    </body>
  </text>
</TEI>
