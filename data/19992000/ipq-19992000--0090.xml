<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0090">
  <teiHeader>
    <fileDesc>
      <titleStmt>
        <title>elevers utanförskap</title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>elevers utanförskap till statsrådet Ingegerd Wärnersson om elevers utanförskap</title>
          <idno type="rdwebb">GN1090</idno>
          <ref type="dokument_url_text">http://data.riksdagen.se/dokument/GN1090/text</ref>
          <ref type="dokument_url_html">http://data.riksdagen.se/dokument/GN1090</ref>
          <ref type="dokumentstatus_url_xml">http://data.riksdagen.se/dokumentstatus/GN1090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Bill, Per (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-M2D7fNkKotKthbKbkQfWQc" corresp="i-3wVE19WEnkoueWU41a2FfR">
          <date when="1999-11-23"/>
        </correspAction>
        <correspAction type="answered" xml:id="i-QoCApjtnbFMpTBTrnAnCKP" corresp="i-3wVE19WEnkoueWU41a2FfR">
          <date when="2000-02-01"/>
        </correspAction>
        <correspAction type="sent" xml:id="i-QjoEHnTmZCLuu6NWxvp7gM" corresp="i-R9MuNkxgtjYredKHhh6ujV">
          <date when="1999-11-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-5X1BxKZirwFAfjtwAkXSDE">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WhJZPgG2EfrsZeCBW7tyUE">
            Interpellation 1999/2000:90 av Per Bill (m) till statsrådet Ingegerd
            Wärnersson om elevers utanförskap
          </p>
          <p xml:id="i-JJNN5d6JJ1XFviwGBAghsN">
            Sverige ser i dag inte ut som det gjorde för 30 år sedan. Det
            svenska samhället präglades tidigare av homogenitet. Sverige hade
            en homogen kultur och ett gemensamt språk. I dag hörs många språk
            på våra skolgårdar och vårt samhälle formas av ännu fler kulturer.
            Detta ställer ännu högre krav på den svenska skolan att lyckas
            lära alla elever att kunna läsa och skriva korrekt svenska.
          </p>
          <p xml:id="i-VwhCXv629ffTCnmN8FjUdw">
            Sverige håller på att delas upp i områden som präglas av stor
            framtidstro respektive betydande oro och resignation inför framtiden.
            Detta märks inte minst i skolan. Många elever ger uttryck för
            en känsla av utanförskap. Detta syns också i faktiska siffror
            redovisade av Skolverket.
          </p>
          <p xml:id="i-J1vA3Gy66CnZJjgdCgYK2v">
            Skolverkets rapporter visar att 43 % av de elever som antingen
            är födda i ett annat land eller har två föräldrar som är födda
            utomlands inte har fullföljt sina gymnasiestudier inom fyra år.
            Skolverkets statistik bygger på de elever som påbörjade sina gymnasiestudier
            höstterminerna år 1992, 1993 och 1994. Avhoppen från gymnasieskolan
            gällande dessa elever är 25, 35 respektive 43 % fyra år senare.
          </p>
          <p xml:id="i-6f4iyf5gQTSsAmF2WYmvtz">
            I grunden handlar detta om att dessa elever upplever ett utanförskap.
            Många av dessa elever känner att de inte har något val och att
            skolan inte är till för dem. De ges inte chansen att välja skola.
            Och många lärare orkar inte i längden med att ge dessa elever
            det stöd som måste till för att resultatet ska bli bra.
          </p>
          <p xml:id="i-bGeUfZi8ZPQLUZVYThiaQ">
            Ahmet Önal, ordförande i Turkiska ungdomsförbundet säger: "Det
            vi ser är Sveriges nya underklass. Jag pratade turkiska hemma,
            turkiska i skolan och obegriplig svenskturkisk slang med kompisarna".
            För att lyckas vända denna trend krävs att alla, invandrare som
            svenskar, förstår att: "vägen heter utbildning".
          </p>
          <p xml:id="i-4BoCbEoqZEkTEXcDb4abGD">
            Skolans betydelse kan inte överskattas. Samtidigt är det så att
            elevernas bakgrund och olika fallenhet för svenska språket betyder
            att skolan, om den ska lyckas med sin uppgift, måste möta varje
            enskild individ för sig. För alla har vi olika språkliga bakgrunder
            som formats i mycket olikartade miljöer. Sett ur elevens perspektiv
            framstår då den hittills förda socialdemokratiska skolpolitiken,
            med sin inriktning mot likriktning och enhetlighet, som totalt
            felaktig.
          </p>
          <p xml:id="i-QzXWDwgCFgJVgQ6xzjxPPv">
            Vad som krävs är i stället en skolpolitik inriktad på att skapa
            valfrihet och mångfald, konkurrens och tydligt ledarskap. En skolpolitik
            som sätter fokus på elevernas resultat genom kontinuerlig utvärdering
            av skolan.
          </p>
          <p xml:id="i-6gg2jUsFATPQ6hwaLKEbya">
            Med hänvisning till ovanstående vill jag ställa följande fråga
            till statsrådet Ingegerd Wärnersson:
          </p>
          <p xml:id="i-HopcMP85EAse1PX9NmQSVu">
            Vilka konkreta åtgärder avser statsrådet vidta för att minska
            avhoppen från gymnasieskolan i allmänhet och gällande elever med
            invandrarbakgrund i synnerhet?
          </p>
        </div>
      </div>
    </body>
  </text>
</TEI>
