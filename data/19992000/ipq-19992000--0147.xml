<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0147">
  <teiHeader>
    <fileDesc>
      <titleStmt>
        <title>vård av unga</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vård av unga till socialminister Lars Engqvist om vård av unga</title>
          <idno type="rdwebb">GN10147</idno>
          <ref type="dokument_url_text">http://data.riksdagen.se/dokument/GN10147/text</ref>
          <ref type="dokument_url_html">http://data.riksdagen.se/dokument/GN10147</ref>
          <ref type="dokumentstatus_url_xml">http://data.riksdagen.se/dokumentstatus/GN10147</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Johansson, Kenneth (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Nc1RbdwsqJKV4sFWrT2VFf" corresp="i-ESKbhHz2VETwMj9meYcmxk">
          <date when="2000-01-18"/>
        </correspAction>
        <correspAction type="answered" xml:id="i-LYxKSBbCG8gjTb8xEb3VSd" corresp="i-ESKbhHz2VETwMj9meYcmxk">
          <date when="2000-02-17"/>
        </correspAction>
        <correspAction type="sent" xml:id="i-5NaTyaoeZWhCGmyFdVc6Ng" corresp="i-EANGVQ7bBDvQLJRQXHptPX">
          <date when="1999-12-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-8KikLwP8A4xoydYDMXTALi">
            den 14 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-858bMq8fkLXmQ3X7BSLZcf">
            Interpellation 1999/2000:147 av Kenneth Johansson (c) till socialminister
            Lars Engqvist om vård av unga
          </p>
          <p xml:id="i-C3YAtfJfcvqe3a2QnqCN9E">
            Barn och unga som far illa eller riskerar att utsätta sig själva
            för uppenbar skada kan omhändertas enligt socialtjänstlagen och
            enligt lagen som anger särskilda bestämmelser om vård av unga,
            LVU. Att omhänderta ett barn eller en tonåring är ett mycket stort
            ingrepp i den enskildes integritet och ska göras med mycket stor
            försiktighet. Omhändertagandet ska vara en sista utväg för att
            ge unga en möjlighet till en ny start i livet. Många har varit
            utsatta för övergrepp och i tidig ålder halkat in i missbruk och
            destruktiva miljöer.
          </p>
          <p xml:id="i-AfGfWukxqsjQnLBu8GRRvM">
            I flera rapporter om behandlingshemmen, de s.k. § 12-hemmen,
            har det framkommit att behandlingen är bristfällig, att köerna
            är långa och att det inte görs den uppföljning som krävs. Det
            har också riktats kritik mot att kvoten av utbildade pedagoger
            är alltför låg och att andelen återfall efter vistelsens slut
            är betydande. De unga som ofta har mycket omfattande och mångfasetterade
            problem kräver terapier med specialutbildning för att bygga upp
            självförtroende och respekt för sin egen person.
          </p>
          <p xml:id="i-Nvwt9tLGxT8KfkEPuXZbKV">
            För unga kriminella är sluten ungdomsvård ett bättre alternativ
            än fängelse och sedan den 1 januari 1999 är det möjligt för tingsrätterna
            att döma unga lagöverträdare till sluten ungdomsvård. Centerpartiet
            tycker det är bra. Fängelse är en destruktiv miljö och ger ungdomarna
            liten möjlighet att komma bort från kriminella kretsar. Men den
            nya lagen har gjort att det uppstått köer till ungdomshemmen.
            Unga lagöverträdare får vänta i häkte och ungdomar som ska behandlas
            enligt LVU får vänta i den miljö som är orsaken till omhändertagandet.
            Det förekommer också att unga som omhändertas enligt LVU placeras
            tillsammans med unga lagöverträdare. Enligt Statens institutionsstyrelse
            har de likartade problem som de ungdomar som vårdas enligt LVU
            och kan därför behandlas i samma grupper.
          </p>
          <p xml:id="i-DFnBgkeG9mhTBMsm14ADSf">
            Unga som vårdas enligt LVU riskerar att stämplas som kriminella
            när de vårdas på samma institutioner och i samma grupper som de
            som dömts till vård. Många av de unga som behandlas enligt LVU
            gör det för att komma bort från missbruk och dåliga hemförhållanden.
            Inte för att bli märkta som dömda för kriminell handling. Centerpartiet
            anser att behandlingen, både enligt LVU och för unga lagöverträdare,
            bör individualiseras, det behövs fler mindre behandlingshem och
            fler behandlingshem med specialinriktning.
          </p>
        </div>
        <div type="ipQuestion">
          <p xml:id="i-H4pnc3hwo9ENbn9juuj2wi">
            Frågor till ministern:
            <list rend="unordered">
              <item>
                Vilka åtgärder avser ministern vidta för att minska köerna till
                behandlingshemmen?
              </item>
              <item>
                Vilka åtgärder avser ministern vidta för att förbättra kvaliteten
                i behandlingen vid hemmen?
              </item>
              <item>
                Vilka åtgärder avser ministern vidta för att förbättra och förstärka
                tillsynen över de särskilda behandlingshemmen?
              </item>
              <item>
                Vilka åtgärder avser ministern vidta för att unga som omhändertagits
                enligt LVU inte ska stämplas som lagöverträdare?
              </item>
            </list>
          </p>
        </div>
      </div>
    </body>
  </text>
</TEI>
