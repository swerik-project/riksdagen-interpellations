<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0034">
  <teiHeader>
    <fileDesc>
      <titleStmt>
        <title>teckenspråksundervisning</title>
        <author>Vänerlöv, Ingemar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>teckenspråksundervisning till Thomas Östros om teckenspråksundervisning</title>
          <idno type="rdwebb">GN1034</idno>
          <ref type="dokument_url_text">http://data.riksdagen.se/dokument/GN1034/text</ref>
          <ref type="dokument_url_html">http://data.riksdagen.se/dokument/GN1034</ref>
          <ref type="dokumentstatus_url_xml">http://data.riksdagen.se/dokumentstatus/GN1034</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <persName>Vänerlöv, Ingemar (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HJdHShirvJkNvUCfYxjjxU" corresp="i-PzNviXpYSimQsvSkF9CmDz">
          <date when="1999-10-26"/>
        </correspAction>
        <correspAction type="answered" xml:id="i-C9fp5gFVxUE4gkGDTs2ahu" corresp="i-PzNviXpYSimQsvSkF9CmDz">
          <date when="1999-11-29"/>
        </correspAction>
        <correspAction type="sent" xml:id="i-48Cit9mLmzGwfbeG64qi6M" corresp="i-SmQxY46smWu5awEQ2oGr4n">
          <date when="1999-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-VVJGRJSVfzpuJNtaEhjNCx">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AxUG9JYs2gnwZYmNwfiYdi">
            Interpellation 1999/2000:34 av Ingemar Vänerlöv (kd) till utbildningsminister
            Thomas Östros om teckenspråksundervisning
          </p>
          <p xml:id="i-P27AaHhkzDDF2prkrF4CdN">
            Hösten 1995 startade vid Birger Sjöberggymnasiet i Vänersborg
            Sveriges första och enda program med teckenspråk för hörande elever
            som lokal gren på det samhällsvetenskapliga programmet. Varje
            år tas det in 32 elever på programmet. De kommer från hela landet
            eftersom grenen godkändes för riksintag hösten 1996. Våren 1998,
            efter 825 timmars utbildning i teckenspråk, gick den första kullen
            ut gymnasiet med mycket goda resultat. Det fanns elever som direkt
            klarade testet för att bli antagna till teckenspråkstolkutbildning,
            någon kom in på förberedande tolkutbildning och ett stort antal
            kom in på påbyggnadsutbildning i teckenspråk. Dock uppstod ett
            problem för alla dessa elever. Utbildningarna finns endast på
            folkhögskola i Sverige, vilket omintetgjorde möjligheten att få
            studiemedel för dessa 19-åriga elever, eftersom CSN-reglerna medger
            studiemedel för folkhögskolestudier bara för dem som fyllt 20
            år.
          </p>
          <p xml:id="i-78wHJzEFBmUda2vJciJxa7">
            Läsåret 1998/99 löstes problemet genom att AMS gick in med pengar
            och köpte en utbildning på Nordiska Folkhögskolan i Kungälv till
            eleverna så att teckenspråksstudierna kunde fortsätta. Det var
            dock en engångslösning, varför problemet kvarstod inför läsåret
            1999/2000. Teckenspråksansvarig i Vänersborg planerade därför
            en påbyggnadsutbildning med tio platser vid komvux som skulle
            starta ht 99. Avsikten var att ge eleverna en god möjlighet att
            vidareutbilda sig för att bl.a. klara det test som krävs för att
            komma in på den tvååriga teckenspråkstolkutbildningen. Hela planeringen
            med studieplaner, tillstånd för riksintag, antagna elever och
            praktikplatser var klar när bakslaget kom. Eleverna kunde inte
            bli beviljade studielån därför att de inte var 20 år. Trots upprepade
            påstötningar vägrade Utbildningsdepartementet låta CSN göra avsteg
            från reglerna. Därför fick planerna för innevarande läsår olyckligtvis
            skrinläggas. Detta är olyckligt dels för de studerande som tappade
            ett år, dels för möjligheterna att lite snabbare få den stora
            bristen på teckenspråkslärare och tolkar i någon mån åtgärdad.
          </p>
          <p xml:id="i-XVMUJ6XRZxeNsbaMwMzzRH">
            Regeringen har nyligen lagt sin proposition Ett reformerat studiestöd
            och därmed skulle ovan nämnda problem var avhjälpt, men eftersom
            det nya studiestödssystemet inte skall träda i kraft förrän år
            2001 kvarstår problemet även under läsåret 2000/01. Det vore olyckligt
            om även de teckenspråkselever som går ut gymnasiet våren 2000
            måste göra uppehåll i sina studier på grund av ett otidsenligt
            studiestödsregelverk. För att uppehålla kunskapen måste den ständigt
            praktiseras.
          </p>
          <p xml:id="i-7XMDQ4CRGPeY6Rm1qJFfc4">
            Regeringen borde stötta utbildningen i teckenspråk så mycket
            som möjligt, eftersom bristen på teckenspråkslärare och i synnerhet
            tolkar är mycket stor.
          </p>
          <p xml:id="i-GMwZAhW5kFiy1vRU1mV1xx">
            Med fler utbildade lärare kommer teckenspråket att spridas i
            samhället, vilket kommer att innebära mer jämlikhet för döva i
            Sverige. Det talas ofta om tillgänglighet för funktionshindrade.
            Dövas möjligheter härvidlag är dock ej så stora eftersom det inte
            finns tillräckligt med tolkar. Det saknas 1 000 teckenspråkstolkar
            i dag. Döva har sedan 1981 rätt att få samhällsinformation och
            sin skolgång på sitt första språk som är teckenspråk. Detta är
            dock ogörligt om det ej finns tillräckligt med lärare som behärskar
            teckenspråk.
          </p>
          <p xml:id="i-78TTESb1L2MVrJzesq9UdX">
            En handlingskraftig regering borde i ett sådant här angeläget
            ärende kunna hitta någon utväg att för ett enda år frambringa
            någon form av dispens så att eleverna direkt efter gymnasiet kan
            fortsätta sina teckenspråksstudier.
          </p>
          <p xml:id="i-Sc374i3qry9o58QhPh9yHR">
            Vad ämnar statsrådet vidtaga för åtgärder för att göra det möjligt
            för de teckenspråkselever som efter studier vid Birger Sjöberggymnasiet
            i Vänersborg vill fortsätta sina teckenspråksstudier med studiemedel
            hösten 2000 trots att de inte är 20 år?
          </p>
        </div>
      </div>
    </body>
  </text>
</TEI>
