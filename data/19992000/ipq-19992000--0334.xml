<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0334">
  <teiHeader>
    <fileDesc>
      <titleStmt>
        <title>kapitalbeskattningen</title>
        <author>Odell, Mats (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kapitalbeskattningen till finansminister Bosse Ringholm om kapitalbeskattningen</title>
          <idno type="rdwebb">GN10334</idno>
          <ref type="dokument_url_text">http://data.riksdagen.se/dokument/GN10334/text</ref>
          <ref type="dokument_url_html">http://data.riksdagen.se/dokument/GN10334</ref>
          <ref type="dokumentstatus_url_xml">http://data.riksdagen.se/dokumentstatus/GN10334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <persName>Odell, Mats (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-SW1kVgb6wBVTwA4rEXq6at" corresp="i-A5R84cTmpky3NHJ7nLKaEt">
          <date when="2000-04-11"/>
        </correspAction>
        <correspAction type="sent" xml:id="i-7aAE1onZSpeXqasohV7Smi" corresp="i-QrnhMBZLsGdbeBasmoTLpZ">
          <date when="2000-04-04"/>
        </correspAction>
        <correspAction type="answered" xml:id="i-Tf27JHXBzpdWHXt68J6BSC" corresp="i-A5R84cTmpky3NHJ7nLKaEt">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Jssen1pB6TpojbF2FUPpn9">
            den 4 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JLQ69WhJYtQNYYS9C9gRYV">
            Interpellation 1999/2000:334 av Mats Odell (kd) till finansminister
            Bosse Ringholm om kapitalbeskattningen
          </p>
          <p xml:id="i-8Bqq6ZqiyxN6jPLVsQUsEM">
            Globaliseringen tvingar Sverige att sänka kapital- och förmögenhetsskatterna.
            Och det är relativt bråttom. "De skatterna kommer att sänkas,
            det finns ingen annan väg. Vi ser just nu över kapital- och förmögenhetsskatterna
            i regeringen. Om det blir förslag nästa år eller året därpå kan
            jag inte svara på" säger biträdande näringsminister Mona Sahlin
            i en intervju i Finanstidningen den 4 april. "Lättrörliga skattebaser
            försvinner, de känner inga gränser. Det är en verklighet som finns
            idag."
          </p>
          <p xml:id="i-UUioEFT3dBSxUiWzatre1B">
            Färska beräkningar tyder på att svenskarna redan har ca 350 miljarder
            kronor i oredovisat utlandssparande. Bakgrunden är kapitalskatten
            på 30 %, högre än i många andra länder, samtidigt är den svenska
            förmögenhetsskatten ytterligare en drivkraft att placera kapitalet
            i andra länder som har lägre eller helt avvecklad förmögenhetsbeskattning.
          </p>
          <p xml:id="i-Ttd8mVAHUP6rSGyBByQEux">
            Fredagen den 2 april inbjöd finansministern riksdagens partier
            till förnyade skattesamtal. Det angavs att dessa skulle inskränka
            sig till att avhandla energibeskattningen, ett nog så viktigt
            område, men knappast lika brådskande som de skattesatser som driver
            kapitalet ur landet.
          </p>
          <p xml:id="i-PywubWcYF1uZpnZd5tdPia">
            När nu en ledamot av regeringen går ut med information till marknaden
            om att Regeringskansliet förbereder förändringar av kapital- och
            förmögenhetsbeskattningen hade det varit klokt att även dessa
            frågor tagits upp i de s.k. skattesamtalen. Ett annat alternativ
            kan ju vara att dessa frågor i största hemlighet är föremål för
            förhandlingar inför vårpropositionen.
          </p>
          <p xml:id="i-Urja61RtmCMg9FiTvgFHNv">
            Av medierapporteringen, samma dag som intervjun i Finanstidningen
            publiceras, framgår det att förhandlingarna om budgeteffekter
            för 2001 redan är klara och att det nu mest handlar om texter
            som ska låsa upp de samarbetande partierna inför kommande budgetförhandlingar.
          </p>
          <p xml:id="i-Sw4NPW9btM6UmXkyELxF7Z">
            Med vetskap om framför allt Vänsterpartiets djupt ideologiskt
            förankrade ståndpunkter vad gäller kapital- och förmögenhetsbeskattningen
            är det knappast sannolikt att vare sig vår- eller budgetpropositionerna
            i år eller nästa år kommer att kunna leverera de av biträdande
            näringsministern efterlysta skattesänkningarna.
          </p>
          <p xml:id="i-Bzoh21Pj47osWGEsECMGBw">
            En eventuellt kommande vänsterregering med tyngdpunkt hos Socialdemokraterna
            och Vänsterpartiet lär knappast heller kunna leverera en kapital-
            och förmögenhetsbeskattning som kan stoppa utflödet av företag,
            kunskap och kapital.
          </p>
        </div>
        <div type="ipQuestion">
          <p xml:id="i-NvFAj8jedLvpgGC2mnyoz3">
            Något misstänksam om syftet med utspelet blir man när Mona Sahlin
            först säger att det är bråttom att sänka dessa skatter i "den
            verklighet som finns idag", för att sedan omedelbart förutskicka
            att det antagligen kommer att ta två år innan ens ett förslag
            kan väckas. Hur bråttom är det egentligen om förslag inte kan
            läggas förrän om två år? Status quo, dvs. att inte göra några
            skattesänkningar, är inte budgetneutralt i en värld med fri rörlighet
            för kapital. Hur mycket kapital som under regeringens tvekan därför
            kommer att flöda ur landet kan man bara spekulera om.
            <list rend="unordered">
              <item>
                Kommer finansministern att ta initiativ till att skattesamtalen
                också omfattar kapital- och förmögenhetsbeskattningen?
              </item>
              <item>
                Avser finansministern att prioritera att i första hand sänka
                de skatter som i dag driver företag och kapital ur landet?
              </item>
              <item>
                Vilka åtgärder kommer finansministern i övrigt att vidta för
                att rätta till de av statsrådet Sahlin påtalade bristerna i svensk
                kapital- och förmögenhetsbeskattning?
              </item>
            </list>
          </p>
        </div>
      </div>
    </body>
  </text>
</TEI>
