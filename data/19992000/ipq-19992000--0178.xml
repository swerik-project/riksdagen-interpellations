<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0178">
  <teiHeader>
    <fileDesc>
      <titleStmt>
        <title>lokal demokrati för ökad trygghet</title>
        <author>Torstensson, Åsa (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lokal demokrati för ökad trygghet till statsrådet Britta Lejon om lokal demokrati för ökad trygghet</title>
          <idno type="rdwebb">GN10178</idno>
          <ref type="dokument_url_text">http://data.riksdagen.se/dokument/GN10178/text</ref>
          <ref type="dokument_url_html">http://data.riksdagen.se/dokument/GN10178</ref>
          <ref type="dokumentstatus_url_xml">http://data.riksdagen.se/dokumentstatus/GN10178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Torstensson, Åsa (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-DthLQZgYX5Ghr6gUpvvKQk" corresp="i-sS6VZTVNkCN6AHvZNaaYb">
          <date when="2000-01-18"/>
        </correspAction>
        <correspAction type="sent" xml:id="i-TWuq4kmAigqXFTHzD4mokC" corresp="i-J74sVAjCTSxzD8rbnxRRA">
          <date when="1999-12-23"/>
        </correspAction>
        <correspAction type="answered" xml:id="i-SXLBXKj4o9gGXHj7WgCRH3" corresp="i-sS6VZTVNkCN6AHvZNaaYb">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-S4xsm4UaG1cwzfWvjNtauh">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7kDvmiJuEQuFdBV5EeMM6G">
            Interpellation 1999/2000:178 av Åsa Torstensson (c) till statsrådet
            Britta Lejon om lokal demokrati för ökad trygghet
          </p>
          <p xml:id="i-RpXkvqhEPZ3CDhw6ykdNpm">
            Trygghet är ett svårfångat begrepp, som kan omfatta många olika
            faktorer. Bortsett från uppenbara trygghetsfrågor, som ett socialt
            skyddsnät och fungerande polisväsende, finns andra, mer kvalitativa,
            aspekter på hur trygghet upplevs. En av dessa aspekter har att
            göra med människors möjlighet att påverka sin egen vardag, att
            ha inflytande över sin egen livssituation.
          </p>
          <p xml:id="i-75ctfMdoH4CHRs5tmtkHfC">
            Mycket av den otrygghet som finns i vardagen kan antas ha samband
            med människors upplevelse av vanmakt. Det kan handla om det egna
            ekonomiska utrymmet, men också om möjligheten att påverka situationen
            i barnens skola, att vara med och bestämma om utvecklingen i det
            egna bostadsområdet eller att påverka lokala trafiklösningar.
          </p>
          <p xml:id="i-2bKE8MRY5oN62U8a3MKcwF">
            En grundläggande åtgärd för att stärka människors trygghet torde
            därför vara att, genom olika åtgärder, öka människors makt över
            sin egen vardag, ensamma och tillsammans.
          </p>
          <p xml:id="i-2c6PtXA9UTXN2xaKFxbqPY">
            Att stärka vardagsmakten kan ta sig många praktiska uttryck.
            En metod, som prövats, är att tillåta självförvaltningsorgan i
            olika verksamheter. De som berörs av verksamheten får därmed möjlighet
            att också påverka hur verksamheten ska utformas. Denna tanke finns
            bl.a. i de lokala skolstyrelser som ännu är på försöksstadiet,
            men skulle kunna utvidgas till många fler verksamheter.
          </p>
          <p xml:id="i-7oce8WE7942vRhDdGcfKxi">
            Enligt min uppfattning bör såväl möjligheten att inrätta och
            delegera beslutsmakt till olika självförvaltningsorgan som medborgarnas
            rätt att ta initiativ till bildandet av dem stärkas. Förslag i
            denna riktning finns i Centerpartiets demokratimotion 1999/2000:K204.
            Förstärka formella möjligheter för självförvaltningsorgan måste
            dock förenas med insatser för att förmå människor att axla det
            ansvar som delaktighet i beslutsfattandet faktiskt innebär, t.ex.
            genom utbildning.
          </p>
          <p xml:id="i-VD7ntAyez4eT9y5R4wkPsF">
            Utöver att öka utrymmet för gemensamt beslutsfattande i det civila
            samhället, utanför de parlamentariskt tillsatta organen, behöver
            också den lokala representativa demokratin vidareutvecklas. För
            Centerpartiet är en självklar utgångspunkt att det lokala självstyret
            ska förstärkas genom tydligare formuleringar i grundlag. Det är
            emellertid lika självklart att ett förstärkt lokalt självstyre
            också ska leda till ökad makt och delaktighet för de enskilda
            invånarna.
          </p>
          <p xml:id="i-Fx3QAjsgqhondG46SzoSfz">
            Centerpartiet har i den ovan nämnda motionen fört fram flera
            förslag för ökad delaktighet och större inflytande över dagordningen
            i kommunerna. Förslagen innebär bl.a. att vi vill utreda möjligheten
            att genomföra beslutande folkomröstningar, utökad skyldighet att
            faktiskt genomföra folkomröstningar efter medborgarinitiativ och
            initiativrätt för kommunernas medborgare. Genom bl.a. Centerpartiets
            arbete i riksdagen har regeringen nu fått i uppdrag att se över
            formerna för kommundelningar. Ett naturligt komplement till detta
            vore att införa möjligheten för kommuner att ha direktval till
            kommundelsnämnder.
          </p>
          <p xml:id="i-ByE4UyPWg2PP8bgbQNeGpm">
            Det finns säkert flera andra förslag för att stärka delaktigheten
            i den lokala demokratin. Flera gånger har statsrådet aviserat
            förslag och diskuterat behovet av att genomföra lokala demokratireformer,
            men ännu lyser de konkreta förslagen med sin frånvaro.
          </p>
          <p xml:id="i-GPV1iUVD2AUsANg3855d2T">
            För att stärka människors möjlighet att själva ta ansvar för
            att förändra sin situation behövs naturligtvis förändringar som
            stärker individen. Det kan handla om skola, sociala skyddsnät,
            att bekämpa brott, etc. Det bör dock också handla om rätten till
            en privat sfär, där individen både får och förväntas att själv
            ta ansvar, själv och tillsammans med andra. Det handlar med andra
            ord om ett behov av att stärka de privata och civila sfärerna.
            De förslag som Centerpartiet lagt fram om lagprövning och översyn
            av hur rättsstaten fungerar ska ses i detta ljus.
          </p>
          <p xml:id="i-P1xr5CvmrmoEKfvrhNdqEP">
            Självfallet kan många andra aspekter läggas på sambandet mellan
            demokrati och trygghet. Under krishanteringen de senaste åren
            har mycket av debatten självfallet kommit att handla om besparingar
            och förändringar av offentliga trygghetssystem. Samtidigt har
            frågan om människors känsla av vanmakt kommit i skymundan. Det
            är hög tid att erkänna sambandet mellan personlig makt och personlig
            trygghet.
          </p>
        </div>
        <div type="ipQuestion">
          <p xml:id="i-B8a6pHjxLCUChmAaEXeaSk">
            Jag vill mot denna bakgrund fråga statsrådet följande:
            <list rend="ordered">
              <item>
                Vilka åtgärder avser statsrådet vidta för att stärka människors
                makt över sin egen vardag?
              </item>
              <item>
                Vilka åtgärder avser statsrådet vidta för att stimulera framväxten
                av fler självförvaltningsorgan?
              </item>
              <item>
                Vilka åtgärder avser statsrådet vidta för att öka människors
                inflytande i lokalt beslutsfattande?
              </item>
              <item>
                Är statsrådet beredd att överväga förändringar för att lagstiftningsvägen
                stärka människors privata och civila sfär?
              </item>
            </list>
          </p>
        </div>
      </div>
    </body>
  </text>
</TEI>
