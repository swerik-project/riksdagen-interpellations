<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0294">
  <teiHeader>
    <fileDesc>
      <titleStmt>
        <title>sanktionerna mot Förbundsrepubliken Jugoslavien</title>
        <author>Silfverstrand, Bengt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sanktionerna mot Förbundsrepubliken Jugoslavien till utrikesminister Anna Lindh om sanktionerna mot Förbundsrepubliken Jugoslavien</title>
          <idno type="rdwebb">GN10294</idno>
          <ref type="dokument_url_text">http://data.riksdagen.se/dokument/GN10294/text</ref>
          <ref type="dokument_url_html">http://data.riksdagen.se/dokument/GN10294</ref>
          <ref type="dokumentstatus_url_xml">http://data.riksdagen.se/dokumentstatus/GN10294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <persName>Silfverstrand, Bengt (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-XaRhcz3WJF4bCQ11Pcg2A" corresp="i-S7LcGmD5NuSMrFDW8LBeJ1">
          <date when="2000-03-21"/>
        </correspAction>
        <correspAction type="sent" xml:id="i-QFuDEzytnn1jLhHkSju9wX" corresp="i-DZnrxW2kSEVtagNyHZpyyH">
          <date when="2000-03-15"/>
        </correspAction>
        <correspAction type="answered" xml:id="i-UG4CWMwJ6Bc1YW1XUbY8gQ" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-2Bwodfo3MLEmc3XzHDAreP">
            den 14 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J1Nbwsaa4oqCuY3Tye83LJ">
            Interpellation 1999/2000:294 av Bengt Silfverstrand (s) till
            utrikesminister Anna Lindh om sanktionerna mot Förbundsrepubliken
            Jugoslavien
          </p>
          <p xml:id="i-CNWPsU8gMKCErNsczpA8MN">
            Upprepade strävanden under det senaste århundradet att etablera
            nationella stater i det mångkulturella Balkanområdet har lett
            till upprepade krig. "Det var när nationalismens gift med dess
            krav på delning och renhet kom till detta den kulturella mosaikens
            område som blodet började flyta." (Carl Bildt i "Uppdrag fred").
            Inre politisk splittring och en misslyckad ekonomisk politik blev
            inledningen till ett sönderfall som förstärktes av att västmakterna
            drog åt de ekonomiska tumskruvarna gentemot Jugoslavien. Så t.ex.
            spelade dåvarande Förbundsrepubliken Tyskland en avgörande roll
            då Slovenien och Kroatien 1990 bröt sig ur den jugoslaviska federationen.
            Uttrycksfullt formulerades den tyska infiltrationen av den amerikanske
            medlaren Cyrus Vance med orden: "Detta är Genschers krig" (den
            f.d. tyske utrikesministern).
          </p>
          <p xml:id="i-CQSrrEX9KcqaKGzYvgaEqM">
            Krisen på Balkan skärptes och kulminerade i mitten av 90-talet
            i ett krig i Bosnien där en brutal och omfattande etnisk rensning
            fick FN och Nato att ingripa. I västmedierna utpekades Serbien
            som huvudansvarig för den etniska rensningen. I själva verket
            var konflikten betydligt mer komplicerad och det var en kroatisk
            offensiv mot av serber befolkade områden i Kroatien (Kraijna)
            som utlöste Bosnienkrigets enstaka största flyktingvåg och mest
            omfattande folkfördrivning. Vid detta tillfälle tvingades nästan
            200 000 serber på flykt från Kroatien till Serbien.
          </p>
          <p xml:id="i-FBR6RDG2swcHahVWR49hG2">
            Sanktionerna mot Jugoslavien kan visserligen sägas ha bidragit
            till att tvinga Jugoslaviens president Milosević till förhandlingsbordet
            i Dayton men de stärkte också hans interna maktställning i landet
            samtidigt som de förstörde landets ekonomi och sociala struktur
            på ett sätt som allvarligt försämrade förutsättningarna för en
            demokratisering och en mer normal utveckling av detta för en långsiktig
            stabilitet i området så viktiga land. Långt före nästa kris i
            området @ kriget i Kosovo @ visade det sig sålunda med otvetydig
            klarhet att sanktioner är ett synnerligen tveeggat vapen både
            för att oskadliggöra för omvärlden misshagliga ledare och för
            att främja en demokratisk utveckling i ett land.
          </p>
          <p xml:id="i-WJToGCpRecm5WArGWcKt5D">
            Konflikten mellan den kosovoalbanska folkmajoriteten å ena sidan
            och serber och andra minoritetsfolk (bl.a. romer) å den andra
            i den serbiska provinsen Kosovo hade pågått under lång tid och
            trappades upp under 90-talet. En kosovoalbansk gerillaarmé @ UCK
            @ stärkte efterhand sin ställning på bekostnad av den relativt
            moderate kosovoalbanske presidenten Rugova. Stora mängder illegala
            vapen smugglades från Albanien in till UCK och kosovoalbanska
            frikårer. I samband med konfrontationerna mellan serbisk militär
            och polis å ena sidan och UCK-gerillan å den andra, gjorde sig
            den serbiska sidan skyldig till allvarliga övergrepp mot den kosovoalbanska
            civilbefolkningen, vilket igångsatte en flyktingvåg som kulminerade
            när Nato började bomba Serbien inklusive Kosovo den 24 mars 1999.
            Enligt flera oberoende experter, bl.a. Gunnar Jervas, forskare
            vid FOA (Försvarets forskningsanstalt) hade det funnits möjligheter
            att stoppa våldet och lösa konflikten på fredlig väg. Vid närmare
            granskning har det visat sig att det s.k. Rambouilletavtalet inte
            var något avtal utan ett ensidigt diktat innebärande att Nato
            påtog sig rätten att ockupera Serbien. Den f.d. australienske
            premiärministern, Malcolm Frazer, som gjorde flera reser i Serbien
            under bombkriget, konstaterar sålunda: "Det förekom inga förhandlingar.
            Detta diplomatiska initiativ (det s.k. Rambouilletavtalet) föreföll
            skräddarsytt för att tillhandahålla en ursäkt för krig."
          </p>
          <p xml:id="i-G8yWudAVvbMuy8xRy7nYyv">
            I mitten av januari reste jag tillsammans med bl.a. Karin Wegestål
            runt i Jugoslavien under sakkunnig ledning av Internationella
            Röda Korset och dess chef Sten Swedlund, tidigare chef för den
            svenska kustflottan. Vi besökte flyktingläger, soppkök och sjukhus
            i Uzice, Pozega, Cacak och Novi Sad.
          </p>
          <p xml:id="i-VauopSASAaFD9T7FLfDgG3">
            Jugoslavien är i dag Europas fattigaste land. Över två miljoner
            @ var femte invånare @ lever under fattigdomsstrecket. Medelinkomsten
            är ca 400 kr per månad. Den sociala situationen är alarmerande.
            I Kosovo, på en yta motsvarande Skånes, och med en miljon människor,
            verkar 400 flyktingorganisationer. I Serbien med tio miljoner
            invånare finns blott ett trettiotal hjälporganisationer på plats.
            Sedan 1991 har över 800 000 flyktingar från Kroatien och Bosnien
            tagit sin tillflykt till Serbien och Montenegro. Därutöver har
            300 000 människor under 1999 tvingats lämna Kosovo. Smärtgränsen
            är nära. Vårens Natobombningar har slagit hårt mot landets försörjning,
            el- och värmetillförseln sviktar. Tiotusentals arbetsplatser är
            utslagna. Verkan av krigsskadorna på det serbiska energisystemet
            äventyrar vitala samhällsfunktioner som tillförseln av dricksvatten
            i stadsområdena, tillförlitlig drift av avloppssystemen, uppvärmningen
            av bostäder, skolor och sjukhus. Samma sak gäller transporterna
            i synnerhet inom läkemedels- och kemiindustrierna. Stora och välrenommerade
            svenska företag har erbjudit sig att avhjälpa dessa problem men
            förvägrats möjligheten av Sida och Utrikesdepartementet. Landet
            lider av brist på livsuppehållande mediciner @ insulinet är på
            upphällningen. USA har med tyst samförstånd av EU-länderna bl.a.
            stoppat importen av röntgenrör, något som fått mycket menliga
            konsekvenser för sjukvården i landet.
          </p>
          <p xml:id="i-Av8SSXfBdroPaVo4fDDAGZ">
            Den 25 januari i år sjönk temperaturen till minus 20 grader inom
            stora delar av Serbien. De bombskadade kraftledningarna kunde
            tidvis inte klara av uppvärmningen av bostäderna. Samma dag som
            kölden slog rekord i Serbien träffades EU:s utrikesministrar i
            Bryssel för att diskutera om man skulle kunna gå med på att häva
            delar av sanktionerna mot Serbien, vilket föreslagits av Italien,
            Tyskland, Grekland och Frankrike. Sådana lättnader hade kunnat
            tillåta export till landet av olja för uppvärmning, mediciner
            och komponenter nödvändiga för att reparera vitala delar av den
            civila infrastrukturen. Storbritannien och Holland motsatte sig
            lättnader i sanktionerna.
          </p>
          <p xml:id="i-HqaaxhikdbUPyEBJEJ5p4n">
            "Det är inte värdigt en europeisk demokrati att lägga städer
            i ruiner. Civilbefolkningen måste skyddas", står det i regeringens
            utrikespolitiska deklaration, framförd av utrikesministern vid
            riksdagens utrikespolitiska debatt den 9 februari.
          </p>
          <p xml:id="i-7nhRHTEuMeGdvSydoRQgQY">
            Sammantaget kan konstateras att Natos bombkrig var ett klart
            brott mot folkrätten, vilket bl.a. förre statsministern Ingvar
            Carlsson konstaterat. Sanktionerna, ensidigt beslutade av USA
            och EU, utan förankring i FN har ökat instabiliteten på hela Balkan,
            förvärrat flyktingsituationen och åstadkommit en etnisk rensning
            av icke-albaner från Kosovo.
          </p>
        </div>
        <div type="ipQuestion">
          <p xml:id="i-TDJt7qggC3wu2Vzp96bffi">
            Mot denna bakgrund vill jag ställa följande frågor till utrikesministern:
            <list rend="unordered">
              <item>
                1. Hur agerade Sverige vid utrikesministermötet i Bryssel den
                25 januari?
              </item>
              <item>
                2. Är utrikesministern beredd att verka för att svenska företag
                som erbjudit sig att utföra humanitärt betingade akuta insatser
                i syfte att upprätthålla vitala samhällsfunktioner i Serbien bereds
                möjligheter härtill?
              </item>
              <item>
                3. Vad gör Sverige för att hjälpa den miljon flyktingar som i
                dag finns i Serbien?
              </item>
              <item>
                4. Är regeringen beredd att utvidga dessa insatser?
              </item>
              <item>
                5. Är regeringen beredd att inom EU verka för att Serbien @ en
                nyckelfaktor för fred på Balkan @ upptas i den stabilitetspakt
                för sydöstra Europa som enligt regeringens utrikespolitiska deklaration
                "är ett uttryck för en politisk vision om att regionen gradvis
                ska inlemmas i det europeiska samarbetet"?
              </item>
            </list>
          </p>
        </div>
      </div>
    </body>
  </text>
</TEI>
