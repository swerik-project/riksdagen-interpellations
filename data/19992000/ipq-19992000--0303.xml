<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0303">
  <teiHeader>
    <fileDesc>
      <titleStmt>
        <title>utsatta barn i Sverige</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utsatta barn i Sverige till socialminister Lars Engqvist om utsatta barn i Sverige</title>
          <idno type="rdwebb">GN10303</idno>
          <ref type="dokument_url_text">http://data.riksdagen.se/dokument/GN10303/text</ref>
          <ref type="dokument_url_html">http://data.riksdagen.se/dokument/GN10303</ref>
          <ref type="dokumentstatus_url_xml">http://data.riksdagen.se/dokumentstatus/GN10303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Pålsson, Chatrine (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HfihTGv1Vkpet155ZKACB5" corresp="i-ESKbhHz2VETwMj9meYcmxk">
          <date when="2000-03-21"/>
        </correspAction>
        <correspAction type="sent" xml:id="i-HTwVn7oozg39oMnRH8tqvS" corresp="i-WJM6edqhGfBK1ijhNxfgoj">
          <date when="2000-03-17"/>
        </correspAction>
        <correspAction type="answered" xml:id="i-SKdZsbiztSL3S8a9scjoZM" corresp="i-5CGPntyQKYyZVCsCYHPNrm">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-X9ahXgjzyCVMaFcrfSGCWH">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QdJxUPUQQ9E6Xx4H2uha2S">
            Interpellation 1999/2000:303 av Chatrine Pålsson (kd) till socialminister
            Lars Engqvist om utsatta barn i Sverige
          </p>
          <p xml:id="i-BCNnNVGqEdp72Gwfgw8TNd">
            Det går bra för Sverige. När vi säger det så talar vi om den
            materiella välfärden. Marknaden slår ännu ett köprekord, börsen
            går upp och det skapas fler arbeten. I denna ekonomiska yra är
            det lätt att glömma att det finns andra värden som inte går att
            mäta i pengar. Det finns i dag många människor som har det svårt
            i livet, som mår dåligt själsligt eller kroppsligt. Många tänker
            på hemlösa, missbrukare, psykiskt sjuka, flyktingar eller liknande.
            Vi tänker på de vuxna människor som har det svårt. Det är lätt
            att glömma att det i närheten av varje vuxen många gånger finns
            ett eller flera barn.
          </p>
          <p xml:id="i-RrTxj33bSjZRNfdhaqxZRm">
            I offentliga utredningar och rapporter talas det ofta om "osedda
            barn" eller "de glömda barnen". Men det borde inte finnas osedda
            eller glömda barn. Barn föds in i ett socialt nätverk med föräldrar,
            släktingar, grannar och vänner till familjen. Dessutom kantas
            barnens liv av en lång rad privat- och offentliganställd personal.
            I spädbarnsåldern möter de sjuksköterskan och läkaren på barnavårdscentralen.
            Många barn går sedan på förskola eller hos en dagmamma flera timmar
            varje dag. Alla går de så småningom i skolan och en del också
            till fritidshem. Problemet är inte att vissa barn försvinner ur
            sikte, utan snarare att vi ibland blundar för barnens svårigheter.
            Författaren Sven Delblanc skriver i en av sina sista böcker att
            "Var tid har sin blinda fläck". Jag skräms av tanken att det är
            våra barn som kommer att utses till vår tids blinda fläck @ inte
            för att de saknat materiella tillgångar, utan för att de inte
            fått tillräckligt med tid, ömhet, respekt, trygghet och värme.
          </p>
          <p xml:id="i-Y1K62FnKYYhxRrso2Yv2zP">
            Orsaker till barns lidande, situation eller utsatthet kan vara
            lika många som det finns barn. Även om statistik och siffror är
            opersonliga och inte alltid kan återge hela sanningen så ger det
            oss ändå en bild av något som händer runtomkring oss och omfattningen.
            Det är viktigt att alltid komma ihåg att det bakom varje siffra
            döljer sig ett barn, en individ med känslor, hopp och längtan.
            I Dagens Nyheter den 28 december 1999 presenterades följande siffror.
            Antalet anmälda misshandelsbrott mot barn i 7@14-årsåldern har
            sedan 1982 femdubblats. Anmälningarna om brott mot 0@6-åriga barn
            har fyrdubblats. 1998 anmäldes 4 817 fall av misshandel mot barn
            i åldrarna 7@14 år och 825 fall av misshandel mot barn i åldrarna
            0@6 år.
          </p>
          <p xml:id="i-7DUCUUyVyiW8WccuHrMJKA">
            Årligen går 45 000 barn igenom en skilsmässa, 10 000 av dem för
            andra gången. Närmare 450 000 barn i Sverige, drygt 20 % av alla
            barn under 18 år, lever i en familj som inte består av barnets
            båda biologiska föräldrar. Så många som var fjärde tonåring har
            i dag varit med om en skilsmässa och bor nu i sju av åtta fall
            hos sin mor.
          </p>
          <p xml:id="i-8ysh4KPFPweyDvWmboQk3">
            Barngruppernas storlek i förskolan och fritidshemmen har ökat
            under hela 1990-talet och fortsätter öka. Den genomsnittliga gruppen
            i förskolan är ca 17 barn och på fritidshem 24 barn, antal barn
            per förskolelärare är cirka sex stycken.
          </p>
          <p xml:id="i-YY2taPK5jm3g21LBJjjqcB">
            100 000 barn mobbas varje år. BRIS, Barnens Rätt i Samhället,
            redovisar att under 1996 var mobbning en av de vanligaste orsakerna
            till att barn ringde. Barnombudsmannen menar att statistiken för
            de senaste fem åren ger en bild av att mobbning är ett av de allvarligaste
            problemen i barns och ungdomars liv.
          </p>
          <p xml:id="i-XU7U1QBoUfkvnYXFpzk7Fe">
            Barn som drabbats av sorg
          </p>
          <p xml:id="i-AmXyvCRhM45RxVYMnTMxkb">
            Det är alltid svårt att acceptera att en närstående dör. Att
            plötsligt en människa som stått nära inte finns längre är ett
            mysterium som ingen fullt kan förstå förrän man själv drabbats.
            När ett barn drabbas av att en förälder eller ett syskon dör så
            blir livet kaotiskt. Döden är något som skrämmer samtidigt som
            vuxna ofta tröstar och stöttar på olika sätt. Ändå återstår det
            faktum att tomheten, sorgen och saknaden är något man tvingas
            leva med. De flesta barn uttrycker någon gång att det värsta som
            skulle kunna hända dem är om mamma eller pappa dör. Tryggheten
            är så starkt förknippad med föräldrarna och deras existens.
          </p>
          <p xml:id="i-rCvRE56bU5hTCtaP3ury5">
            Om man erbjuds något stöd över huvud taget av samhället vid dödsfall
            så är den i princip av rent ekonomisk karaktär. Försäkringar och
            pensioner utgör naturligtvis en viktig trygghet men det är inte
            allt. I de fall där ett barn får överförmyndare har denne enbart
            till uppgift att bevaka barnets ekonomiska tillgångar till dess
            barnet blir myndigt. Men för ett barn som förlorar en förälder
            vore det minst lika angeläget att få erbjudande om en resurs i
            form av stödperson/familj. Även om den andre föräldern finns kvar
            kan vederbörande ha svårt att se till barnets alla behov eftersom
            man själv befinner sig i en kris. Det är viktigt att de ickemateriella
            behoven lyfts fram så att barn som drabbas av sorg i familjen
            får den hjälp de verkligen behöver.
          </p>
          <p xml:id="i-EmziXxiEJ4YKnPCUxDcCjU">
            Barn på flykt
          </p>
          <p xml:id="i-X4DJoYaG5og9u2WrjLeWGv">
            Varje år tvingas många barn lämna sitt hemland på grund av krig
            och förföljelse. En del av dessa får sin frizon i Sverige eftersom
            vi i likhet med ett hundratal andra länder skrivit under FN:s
            flyktingkonvention vilken garanterar en fristad för de som har
            starka skäl för att inte kunna vara kvar i sitt hemland. Många
            av dessa barn kommer utan vårdnadshavare och dessa har det särskilt
            svårt. Att både vara i ett främmande land och dessutom sakna föräldrar
            eller andra vårdnadshavare kan te sig som ett oöverstigligt problem.
            Många känner sig utelämnade även om de kommit till ett rikt land
            med bra socialt skyddsnät.
          </p>
          <p xml:id="i-HTgomyC9C25JmSaDgszusf">
            Det är djupt beklagligt att de asylsökande, och barnen i synnerhet,
            får vänta så länge innan besked kommer om de får stanna. Många
            kan få vänta upp till tre år innan det första beskedet. Ett barn
            har lättare att acklimatisera sig och kommer snabbt in i ett lands
            kultur såväl vad beträffar språk som seder och bruk. På två, tre
            år händer det så mycket i ett barns liv. Tiden upplevs som mycket
            längre för ett barn än för en vuxen. Därför kan det för ett barn
            upplevas som särskilt svårt att leva i ovisshet. Vi måste på ett
            betydligt bättre sätt se till att alla asylsökande får det så
            bra som möjligt när de är här och att de får ett besked snarast.
            Ett år bör vara den absoluta längsta tid någon ska behöva vänta
            på besked.
          </p>
          <p xml:id="i-UYh1yXLrpVyn4SV9kEDJtz">
            Barn till missbrukare
          </p>
          <p xml:id="i-NdZazXe8jV7wyGxq4g1zND">
            Många barn har föräldrar som missbrukar alkohol eller andra droger.
            Precis som andra barn älskar de sina föräldrar. De försvarar dem
            ofta och försöker i det längsta hålla missbruket hemligt för omvärlden.
            Hemma blir de ofta föräldrar till sina föräldrar. De handlar,
            städar och lagar mat medan de avstår kontakt med kamrater. Tiden
            räcker inte till och "tänk om kamraterna skulle få veta". Förutom
            denna rädsla av att bli upptäckt känner de ofta en oro för vad
            föräldrarna tar sig till när de är berusade. Hårda ord och kanske
            slagsmål, men också oro för förälderns eget välbefinnande och
            olust inför ett annorlunda beteende. Dessa faktorer tillsammans
            sätter en enorm press på ett barn. Att aldrig kunna känna fullständig
            trygghet hemma, att ständigt uppleva oro för föräldrarna när man
            är i skolan är enormt påfrestande i längden.
          </p>
          <p xml:id="i-X2KdBU9AieGN9XJe71Nxmm">
            För att kunna hjälpa till krävs ofta att någon i omgivningen
            upptäcker att något inte står rätt till. För det krävs personkännedom,
            kunskap och civilkurage. I vårt samhälle har trenden varit att
            var och en ska sköta sig själv. Speciellt när det gäller missbruk
            har det varit känsligt. Förr när människor levde mer tillsammans
            fanns det alltid någon som man kunde prata med eller som tidigt
            insåg problemen. Om vi vill leva efter FN:s barnkonvention måste
            vi sätta barnen i fokus och då får vi sätta oss själva och vår
            egen prestige i andra rummet. Vi måste våga fråga när vi ser att
            något är på tok. Det är inte bara det vi gör som kan bli fel utan
            även det vi avstår från att göra. Att bry oss är den bästa hjälpen
            vi kan ge ett barn. När så missbruket uppdagas är barnen den bästa
            motivationen för rehabilitering och familjen kan tillsammans aktivt
            delta i den. Det borde vara lika självklart att alla som arbetar
            med barn får lära sig att se signaler när ett barn mår dåligt
            som det är för en sjuksköterska att se när en patient har kroppsliga
            smärtor.
          </p>
          <p xml:id="i-65xDf3pUJCWPqmMp8oA3x5">
            Barn till föräldrar på anstalt
          </p>
          <p xml:id="i-SrFcdRRaHepEnAiSuKNTFu">
            Mer än hälften av dem som sitter på anstalt runtom i landet är
            föräldrar. Man beräknar att minst 8 000 barn varje år har en frihetsberövad
            förälder. Dessa barn har precis som alla andra barn behov av sina
            föräldrar. Man glömmer lätt att föräldrarnas straff även drabbar
            barnen, trots att de ingenting gjort. Även föräldrar behöver sina
            barn och därför kan kontakten med barnen vara positiv för föräldrars
            rehabilitering. Barn och förälder kan tillsammans skapa goda förutsättningar
            för en normal livssituation. Därför är det för samhället en god
            investering att satsa på familjen, inte splittra den.
          </p>
          <p xml:id="i-URY1RMkV1P7Zvvs156dhcg">
            Det måste skapas goda förutsättningar för små barn 0@3 år och
            lite äldre förskolebarn att kunna ha en bra kontakt med sina föräldrar
            på anstalten. Det grundläggande är att fängelserna med olika medel
            görs helt drogfria. Fängelsemiljön måste anpassas bättre efter
            barns behov med t.ex. öppna lekrum samt grönområden och lekparker
            i anslutning till anstalter. Små barn ska inte heller behöva åka
            längre sträckor för att träffa mamma eller pappa under några få
            timmar. Det måste finnas möjlighet att kunna stanna en lite längre
            tid.
          </p>
          <p xml:id="i-MzUxLKMSgYXQTENcX5nsUu">
            Ett annat problem är att det i dag saknas föreskrifter om barns
            besök i fängelse. Detta leder till att barnen nu ofta låses in
            med besökande förälder och intagen under några timmar. Under dessa
            timmar ska föräldrarna umgås och barnen är hela tiden hänvisade
            till att vara med även om föräldrarna har sexuellt umgänge. Om
            den intagne besöks på sin vårdavdelning kan barnet hänvisas till
            övriga intagna och befintlig personal medan föräldrarna låser
            in sig i cellen. Det behövs särskilda bestämmelser för utformning
            av hur barns besök ska gå till beträffande besöksrum, dess inredning
            och storlek, tid för besök, särskilda utrymmen för barn och föräldrar
            och särskilt utbildad personal vid bevakade besök.
          </p>
          <p xml:id="i-E5uzX183vnr6GqCXCgy51R">
            Barnpsykologisk expertis måste få medverka då socialförvaltningen
            fattar beslut om barnens behandling när deras förälder tas in
            på anstalt. I dag fattar socialsekreteraren oftast beslut om fosterhemsplacering
            utan hörande av legitimerad barnpsykologisk expertis med kunskaper
            om barnets behov och utveckling. Vid anstaltsplacering bör hänsyn
            tas till hur viktigt det är att vidmakthålla eller bygga upp kontakten
            med familjen, övervakaren, arbetskamraterna och andra resurspersoner
            i barnens släkt eller omedelbara närhet.
          </p>
          <p xml:id="i-APWkdqGxSmbWvUcbVLmKYy">
            Barn behöver båda föräldrarna. Pappor och mammor är viktiga för
            sina barn oavsett var de befinner sig. Kontakten måste därför
            kunna byggas upp och upprätthållas även under en fängelsetid.
            En permanent föräldragruppverksamhet bör finnas på alla anstalter.
            Det är också nödvändigt att föräldrar och barn får stöd och hjälp
            efter frigivningen.
          </p>
          <p xml:id="i-DWaRJRHzZZXLp7tEidhECg">
            Med anledning av ovanstående vill jag ställa följande frågor
            till socialministern:
          </p>
          <p xml:id="i-Qv2Aoxd5ciZRzPE7JNDnZY">
            Avser regeringen ta ett samlat grepp vad gäller utsatta barn
            genom t.ex. att ge ett uppdrag till Barnombudsmannen?
          </p>
          <p xml:id="i-NuQHcWshAuK1X9Pzypzfhz">
            Vilka åtgärder avser statsrådet vidta för att barn som drabbats
            av sorg ska kunna erbjudas även annan hjälp än den rent ekonomiska?
          </p>
          <p xml:id="i-Akhdo7d99F5JAVowsPwhQL">
            Vilka åtgärder avser statsrådet vidta för att lyfta fram barnets
            perspektiv i flyktingsituationen?
          </p>
          <p xml:id="i-Lk98nqbaQcr6HKVENJwdCy">
            Vilka åtgärder avser statsrådet vidta för att barn till missbrukare
            upptäcks tidigare än vad som i dag är fallet?
          </p>
          <p xml:id="i-NzxkKrW4qF9K33spLBiMQn">
            Vilka åtgärder avser statsrådet vidta för att skapa förutsättningar
            för att barn som har förälder på anstalt ska kunna ha en god kontakt
            med denne?
          </p>
        </div>
      </div>
    </body>
  </text>
</TEI>
