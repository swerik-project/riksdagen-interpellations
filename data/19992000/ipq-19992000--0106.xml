<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0106">
  <teiHeader>
    <fileDesc>
      <titleStmt>
        <title>statliga kreditinstitut</title>
        <author>Tobisson, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statliga kreditinstitut till finansminister Bosse Ringholm om statliga kreditinstitut</title>
          <idno type="rdwebb">GN10106</idno>
          <ref type="dokument_url_text">http://data.riksdagen.se/dokument/GN10106/text</ref>
          <ref type="dokument_url_html">http://data.riksdagen.se/dokument/GN10106</ref>
          <ref type="dokumentstatus_url_xml">http://data.riksdagen.se/dokumentstatus/GN10106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKH1DSWytvVGtUZkzdboRg</idno>
            <persName>Tobisson, Lars (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-M3JuGbDT8CawmLPg917qoz" corresp="i-A5R84cTmpky3NHJ7nLKaEt">
          <date when="1999-11-30"/>
        </correspAction>
        <correspAction type="answered" xml:id="i-XnKttTLkMkfap5vpohiwGU" corresp="i-A5R84cTmpky3NHJ7nLKaEt">
          <date when="2000-02-15"/>
        </correspAction>
        <correspAction type="sent" xml:id="i-26mqr3wib8F2wELnVV4sck" corresp="i-QKH1DSWytvVGtUZkzdboRg">
          <date when="1999-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-kYBSNSFuL36bX5XRJNTLu">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KT3mt3zTCqcCx1M3hVTbtM">
            Interpellation 1999/2000:106 av Lars Tobisson (m) till finansminister
            Bosse Ringholm om statliga kreditinstitut
          </p>
          <p xml:id="i-PYxXMNdSdnQtwxS5UQPKRg">
            För en tid sedan frågade jag finansministern i en interpellation
            när Vasakronan skulle privatiseras. Beskedet blev i allt väsentligt
            att eftersom Vasakronan har blivit ett så framgångsrikt fastighetsbolag,
            är det inte aktuellt.
          </p>
          <p xml:id="i-AUbapboV3d3eNQp6XzHvwc">
            Som svar på det principiella spörsmålet var gränsen bör gå för
            statligt företagsägande var detta föga upplysande. För att försöka
            skapa större klarhet vill jag dock utifrån denna utgångspunkt
            aktualisera frågan om framtiden för ett annat statsägt företag
            under Finansdepartementet som inte går så bra, nämligen Statens
            bostadsfinansieringsaktiebolag (SBAB).
          </p>
          <p xml:id="i-KnUFwmYGtVEN4vApmdYBgZ">
            För ungefär tio år sedan tog jag i en motion initiativet till
            en spridning av ägandet i Stadshypotek. Men samtidigt som detta
            offentliga engagemang på bolånemarknaden avvecklades, har staten
            gjort om SBAB till ett nytt institut med samma syfte. Vid dess
            start 1985 var uppgiften att hantera de statliga bostadskrediter
            som finansierades över statsbudgeten. Men efter det att nödlidande
            och riskfyllda engagemang från fastighetskrisens dagar förts över
            till likaledes statsägda Venantius AB, bedriver SBAB sedan 1996
            endast utlåning på den öppna marknaden, både till flerbostadshus
            och till småhus och bostadsrätter.
          </p>
          <p xml:id="i-PrKSgMZzYFThiviknisom">
            Det statliga ägandet ger SBAB möjlighet till en bättre rating,
            vilket normalt medför en lägre upplåningskostnad och därmed utgör
            en konkurrensfördel. Periodvis har ändå finansieringen blivit
            dyrare än för större privatägda konkurrenter @ så är för närvarande
            fallet. Ändå försöker SBAB vinna marknadsandelar med lägre utlåningsräntor,
            vilket ger lövtunna marginaler. I år sjönk halvårsresultatet till
            189 miljoner kronor @ jämfört med 295 miljoner kronor 1998 @ på
            en lånevolym av närmare 144 miljarder kronor.
          </p>
          <p xml:id="i-EYtwWTBQaucsV3w3jgwC6D">
            Trots den fördel vid finansieringen som följer av det statliga
            ägandet förmår således inte SBAB hävda sig i konkurrensen. Med
            nuvarande tendens för lönsamheten kan det om någon tid kanske
            krävas kapitaltillskott från den statliga ägaren. Är det faktum
            att SBAB inte är så framgångsrikt ett skäl för finansministern
            att förorda en privatisering? Borde det inte i så fall ske så
            snabbt som möjligt, eftersom det finns skäl att befara att försäljningspriset
            blir lägre, ju längre försäljningen dröjer?
          </p>
          <p xml:id="i-9AZoe6hwrtJJbE2gYFpr8v">
            Greppet att ersätta Stadshypotek med SBAB som offentligt kontrollerat
            bolåneinstitut, aktualiserar frågan om regeringens syn på statligt
            ägande av banker över huvud taget. För någon tid sedan tvingades
            finansministern att ta tillbaka ett uttalande om att staten skulle
            behålla en andel i Nordbanken. Det skedde av allt att döma motvilligt,
            men full privatisering hade utlovats i ett prospekt till marknaden.
          </p>
          <p xml:id="i-UnVf1H3eSXkASfKWaB7pDj">
            Samtidigt som finansministern fick göra avbön, meddelade emellertid
            näringsminister Björn Rosengren att regeringen överväger möjligheten
            att utveckla Postgirot till en fullvärdig bank i statens ägo.
            Det skulle i så fall bli en direkt parallell till att Stadshypotek
            ersattes av SBAB. Besked om regeringens planer ryktas vara nära
            förestående.
          </p>
          <p xml:id="i-SSD6smbbb5JFWfBuZD673o">
            Mot denna bakgrund vill jag fråga finansministern:
          </p>
          <p xml:id="i-71kRVCuFysMrygC4QgPUPx">
            Avser regeringen att avveckla eller utveckla ägandet av SBAB
            och andra kreditinstitut?
          </p>
        </div>
      </div>
    </body>
  </text>
</TEI>
